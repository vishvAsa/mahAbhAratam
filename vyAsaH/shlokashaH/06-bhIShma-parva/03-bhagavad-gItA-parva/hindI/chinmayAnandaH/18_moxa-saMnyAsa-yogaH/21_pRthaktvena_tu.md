+++
title = "21 पृथक्त्वेन तु"

+++
।।18.21।। जब हम इन्द्रिय; मन और बुद्धि के माध्यम से जगत् का अवलोकन करते
हैं; तब; निसन्देह उसमें हमें असंख्य प्रकार के भेद दृष्टिगोचर होते हैं।
परन्तु जो वस्तु जिस रूप में दिखाई देती है; उसके उसी रूप को सत्य समझ लेना
अविवेक का लक्षण है। राजसी पुरुष का मन सदैव चंचल और अस्थिर रहने के कारण
वह कभी शान्त मन से विचार नहीं कर पाता और यही कारण है कि वह दृष्टिगोचर
भेद; जैसे वनस्पति; पशु; मनुष्य आदि को परस्पर सर्वथा भिन्न और सत्य मान
लेता है। ऐसे ज्ञान को राजस ज्ञान कहते हैं।
