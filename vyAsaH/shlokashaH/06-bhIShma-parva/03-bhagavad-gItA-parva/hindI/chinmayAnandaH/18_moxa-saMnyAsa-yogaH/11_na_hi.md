+++
title = "11 न हि"

+++
।।18.11।। कोई भी देहधारी जीवित प्राणी चाहे वह एक कोषीय जीव ही क्यों न हो
समस्त कर्मों का त्याग नहीं कर सकता। कर्म तो जीवन का प्रतीक या लक्षण है।
कर्म ही जीवनरूपी पुष्प की सुगन्ध है जहाँ कर्म नहीं है; वहाँ जीवन समाप्त
समझा जाता है। कुछ कर्म किये बिना रहना भी अपने आप में एक कर्म ही है।
शारीरिक और मानसिक क्रियाएं मरण पर्यन्त होती ही रहती हैं। अत हम देहधारियों
को कर्म करने चाहिए या नहीं; ऐसा विकल्प ही संभव नहीं होता। परन्तु हमको
कौन से कर्म और किस प्रकार उन्हें करना चाहिए; इस विषय में अवश्य ही विकल्प
संभव है। गीता के उपदेशानुसार हमको अपने कर्तव्य कर्म ईश्वरार्पण की भावना
से करने चाहिए। अज्ञानी जन देहादि अनात्म उपाधियों को ही अपना स्वरूप समझकर
उसमें आसक्त होते हैं तथा उनके कर्मों का कर्ता भी स्वयं को ही मानते हैं।
अत ऐसे लोग सात्त्विक त्याग नहीं कर पाते हैं। भगवान् श्रीकृष्ण का ऐसे
लोगों को यह उपदेश है कि उनको कमसेकम कर्मफलों की आसक्ति त्याग कर कर्मों
का आचरण परिश्रम; उत्साह एवं कुशलता के साथ करना चाहिए। कर्मफलत्यागी पुरुष
ही वास्तव में त्यागी है; न कि कर्मों को त्यागने वाला व्यक्ति। इस त्याग का
क्या प्रयोजन है सुनो
