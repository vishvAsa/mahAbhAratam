+++
title = "77 तच्च संस्मृत्य"

+++
।।18.77।। भगवान् श्रीकृष्ण ने अर्जुन को अपना विश्वरूप दर्शाया था जिसका
यहाँ संजय स्मरण कर रहा है। सहृदय व्यक्ति के लिए यह विश्वरूप इतना ही
प्रभावकारी है; जितना कि गीता का ज्ञान एक बुद्धिमान व्यक्ति के लिए
अविस्मरणीय है। वेदों में वर्णित विराट् पुरुष का दर्शन चौंका देने वाला है
और गीता में; निसन्देह वह अति प्रभावशाली है। परन्तु कोई आवश्यक नहीं है कि
यह महर्षि व्यास जी की केवल काव्यात्मक कल्पना ही हो दूसरे भी अनेक लोग
हैं; जिनके अनुभव भी प्राय इसी के समान ही हैं। यदि गीता का तत्त्वज्ञान;
मानव जीवन के गौरवशाली प्रयोजन को उद्घाटित करते हुए मनुष्य के बौद्धिक
पक्ष को अनुप्राणित और हर्षित करता है; तो प्रत्येक नामरूप; अनुभव और
परिस्थिति में मन्दस्मित वृन्दावनबिहारी भगवान् श्रीकृष्ण का दर्शन प्रेमरस
से मदोन्मत्त भक्तों के हृदयों को जीवन प्रदायक हर्ष से आह्लादित कर देता
है। मेरा ऐसा विचार है कि यदि संजय को स्वतन्त्रता दी जाती; तो उसने
श्रीमद्भगवद्गीता पर एक सम्पूर्ण संजय गीता की रचना कर दी होती जब ज्ञान के
मौन से बुद्धि हर्षित होती है; और प्रेम के आलिंगन में हृदय उन्मत्त होता
है; तब मनुष्य अनुप्राणित कृतकृत्यता के भाव में आप्लावित हो जाता
है। कृतकृत्यता के सन्तोष का वर्णन करने में भाषा एक दुर्बल माध्यम है
इसलिए; अपनी मन की प्रबलतम भावना का और अधिक विस्तार किये बिना; संजय अपने
दृढ़विश्वास को; गीता के इस अन्तिम एक श्लोक में; सारांशत घोषित करता है
