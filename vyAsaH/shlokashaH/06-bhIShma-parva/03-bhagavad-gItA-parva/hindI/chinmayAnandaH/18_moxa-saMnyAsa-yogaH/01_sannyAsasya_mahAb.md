+++
title = "01 सन्न्यासस्य महाबाहो"

+++
।।18.1।। यद्यपि अर्जुन की जिज्ञासा शैक्षणिक रुचि की है; तथापि भगवान्
श्रीकृष्ण पूर्ण गम्भीरता के साथ उसका उत्तर देते हैं। जब शिष्य अपना
सन्देह या जिज्ञासा प्रकट करता है; तब निश्चय ही वह स्वयं अपनी कठिनाई नहीं
जान पाता है। अत गुरु का यह कर्तव्य हो जाता है कि शिष्य की कठिनाई को
समझकर उसका समाधान करे। यहाँ भगवान् श्रीकृष्ण का यही प्रयत्न है। यह
सम्पूर्ण अध्याय त्याग और संन्यास के अर्थ के चारों ओर घूमता रहता है।
त्याग के बिना संन्यास अनाकलनीय है; असम्भव है; और यदि कोई ऐसा प्रयत्न
करता है; तो उसका संन्यास केवल पाखण्ड ही कहा जायेगा। यह अध्याय हमारी उन
वासनाओं; प्रवृत्तियों; उद्देश्यों आदि का वर्णन करता है; जो सर्वथा
त्याज्य है। इनके ज्ञान से अवांछनीय गुणों का वास्तविक त्याग संभव हो सकता
है। इस तथ्य को ध्यान में रखकर इस अध्याय का अध्ययन करना चाहिए; अन्यथा;
निश्चय ही; यह हमें प्रभावित नहीं कर पायेगा। केशनिषूदन केशि नामक एक असुर
अश्व का रूप धारण करके बालकृष्ण की हत्या करने आया था; परन्तु भगवान् ने
उसे ही दो भागों में विदीर्ण कर दिया था। अत वे केशिनिषूदन के नाम से
प्रसिद्ध हुए। इन शब्दों के तत्त्वनिर्णय हेतु
