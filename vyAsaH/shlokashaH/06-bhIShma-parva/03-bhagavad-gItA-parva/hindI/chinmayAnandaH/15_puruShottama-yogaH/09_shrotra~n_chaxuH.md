+++
title = "09 श्रोत्रञ् चक्षुः"

+++
।।15.9।। शुद्ध चैतन्य स्वरूप स्वत किसी वस्तु को प्रकाशित नहीं करता है;
क्योंकि उसमें विषयों का सर्वथा अभाव रहता है। परन्तु यही चैतन्य बुद्धि
में परावर्तित होकर वस्तुओं को प्रकाशित करता है। यही बुद्धि का प्रकाश
कहलाता है; जो इन्द्रियों के माध्यम से वस्तुओं को प्रकाशित करता है। मन
सभी इन्द्रियों के साथ युक्त होता है; जिसके कारण बाह्य वस्तुओं का
सम्पूर्ण ज्ञान संभव होता है। बुद्धि की उपाधि से युक्त चैतन्य ही विषयों
का भोक्ता जीव है। यदि यह चैतन्य आत्मा सर्वत्र विद्यमान है और हमारा स्वरूप
ही है; जिसके द्वारा हम सम्पूर्ण जगत् का अनुभव कर रहे हैं; तो क्या कारण
है कि हम उसे पहचानते नहीं हैं इसका कारण अज्ञान है। भगवान् कहते हैं
