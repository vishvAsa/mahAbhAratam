+++
title = "07 तस्मात्सर्वेषु कालेषु"

+++
।।8.7।।***व्याख्या --*'तस्मात्सर्वेषु कालेषु मामनुस्मर युध्य च'--**यहाँ
**'सर्वेषु कालेषु'** पदोंका सम्बन्ध केवल स्मरणसे ही है युद्धसे नहीं
क्योंकि युद्ध सब समयमें निरन्तर हो ही नहीं सकता। कोई भी क्रिया निरन्तर
नहीं हो सकती प्रत्युत समयसमयपर ही हो सकती है। कारण कि प्रत्येक क्रियाका
आरम्भ और समाप्ति होती है -- यह बात सबके अनुभवकी है। परन्तु
भगवत्प्राप्तिका उद्देश्य होनेसे भगवान्का स्मरण सब समयमें होता है क्योंकि
उद्देश्यकी जागृति हरदम रहती है। सब समयमें स्मरण करनेके लिये कहनेका
तात्पर्य है कि प्रत्येक कार्यमें समयका विभाग होता है जैसे -- यह समय
सोनेका और यह समय जगनेका है यह समय नित्यकर्मका है यह समय जीविकाके लिये
कामधंधा करनेका है यह समय भोजनका है आदिआदि। परन्तु भगवान्के स्मरणमें
समयका विभाग नहीं होना चाहिये। भगवान्को तो सब समयमें ही याद रखना चाहिये।
