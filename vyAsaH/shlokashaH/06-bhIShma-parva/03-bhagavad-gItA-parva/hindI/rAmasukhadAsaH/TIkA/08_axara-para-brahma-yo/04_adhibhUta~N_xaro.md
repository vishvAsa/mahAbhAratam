+++
title = "04 अधिभूतङ् क्षरो"

+++
।।8.4।।***व्याख्या --*'अधिभूतं क्षरो भावः'--**पृथ्वी जल तेज वायु और
आकाश -- इन पञ्चमहाभूतोंसे बनी प्रतिक्षण परिवर्तनशील और नाशवान् सृष्टिको
अधिभूत कहते हैं।**'पुरुषश्चाधिदैवतम्'--** यहाँ **'अधिदैवत'** (अधिदैव) पद
आदिपुरुष हिरण्यगर्भ ब्रह्माका वाचक है। महासर्गके आदिमें भगवान्के
संकल्पसे सबसे पहले ब्रह्माजी ही प्रकट होते हैं और फिर वे ही सर्गके
आदिमें सब सृष्टिकी रचना करते हैं।  
  
**'अधियज्ञोऽहमेवात्र देहे देहभृतां वर'--**हे देहधारियोंमें श्रेष्ठ
अर्जुन इस देहमें अधियज्ञ मैं ही हूँ अर्थात् इस मनुष्यशरीरमें
अन्तर्यामीरूपसे मैं ही हूँ **(टिप्पणी प₀ 451.1)**। भगवान्ने गीतामें
**'हृदि सर्वस्य विष्ठितम्'** (13। 17) **'सर्वस्य चाहं हृदि संनिविष्टः'**
(15। 15) **'ईश्वरः सर्वभूतानां हृद्देशेऽर्जुन तिष्ठति'** (18। 61) आदिमें
अपनेको अन्तर्यामीरूपसे सबके हृदयमें विराजमान बताया है।  
  
**'अहमेव अत्र (टिप्पणी प₀ 451.2) देहे'**कहनेका तात्पर्य है कि दूसरी
योनियोंमें तो पूर्वकृत कर्मोंका भोग होता है नये कर्म नहीं बनते पर इस
मनुष्यशरीरमें नये कर्म भी बनते हैं। उन कर्मोंके प्रेरक अन्तर्यामी भगवान्
होते हैं **(टिप्पणी प₀ 451.3)**। जहाँ मनुष्य रागद्वेष नहीं करता उसके सब
कर्म भगवान्की प्रेरणाके अनुसार शुद्ध होते हैं अर्थात् बन्धनकारक नहीं
होते और जहाँ वह रागद्वेषके कारण भगवान्की प्रेरणाके अनुसार कर्म नहीं करता
उसके कर्म बन्धनकारक होते हैं। कारण कि राग और द्वेष मनुष्यके महान् शत्रु
हैं (गीता 3। 34)। तात्पर्य यह हुआ कि भगवान्की प्रेरणासे कभी निषिद्धकर्म
होते ही नहीं। श्रुति और स्मृति भगवान्की आज्ञा है -- **'श्रुतिस्मृती
ममैवाज्ञे। '** अतः भगवान् श्रुति और स्मृतिके विरुद्ध प्रेरणा कैसे कर सकते
हैं नहीं कर सकते। निषिद्धकर्म तो मनुष्य कामनाके वशीभूत होकर ही करता है
(गीता 3। 37)। अगर मनुष्य कामनाके वशीभूत न हो तो उसके द्वारा स्वाभाविक ही
विहित कर्म होंगे जिनको अठारहवें सहज,स्वभावनियत कर्म नामसे कहा गया
है। यहाँ अर्जुनके लिये **'देहभृतां वर'** कहनेका तात्पर्य है कि
देहधारियोंमें वही मनुष्य श्रेष्ठ है जो इस देहमें परमात्मा हैं -- ऐसा जान
लेता है। ऐसा ज्ञान न हो तो भी ऐसा मान ले कि स्थूल सूक्ष्म और कारणशरीरके
कणकणमें परमात्मा हैं और उनका अनुभव करना ही मनुष्यजन्मका खास ध्येय है। इस
ध्येयकी सिद्धिके लिये परमात्माकी आज्ञाके अनुसार ही काम करना है। तीसरे और
चौथे श्लोकमें जो ब्रह्म अध्यात्म कर्म अधिभूत अधिदैव और अधियज्ञका वर्णन
हुआ है उसे समझनेमात्रके लिये जलका एक दृष्टान्त दिया जाता है। जैसे जब
आकाश स्वच्छ होता है तब हमारे और सूर्यके मध्यमें कोई पदार्थ न दीखनेपर भी
वास्तवमें वहाँ परमाणुरूपसे जलतत्त्व रहता है। वही जलतत्त्व भाप बनता है और
भापके घनीभूत होनेपर बादल बनता है। बादलमें जो जलकण रहते हैं उनके मिलनेसे
बूँदें बन जाती हैं। उन बूँदोंमें जब ठण्डकके संयोगसे घनता आ जाती है तब वे
ही बूँदें ओले (बर्फ) बन जाती हैं -- यह जलतत्त्वका बहुत स्थूल रूप हुआ।
ऐसे ही निर्गुणनिराकार ब्रह्म परमाणुरूपसे जलतत्त्व है अधियज्ञ (व्यापक
विष्णु) भापरूपसे जल है अधिदैव (हिरण्यगर्भ ब्रह्मा) बादलरूपसे जल है
अध्यात्म (अनन्त जीव) बूँदेंरूपसे जल है कर्म (सृष्टिरचनारूप कर्म) वर्षाकी
क्रिया है और,अधिभूत (भौतिक सृष्टिमात्र) बर्फरूपसे जल है।  
  
इस वर्णनका तात्पर्य यह हुआ कि जैसे एक ही जल परमाणु भाप बादल वर्षाकी
क्रिया बूँदें और ओले(बर्फ) के रूपसे भिन्नभिन्न दीखता है पर वास्तवमें है
एक ही। इसी प्रकार एक ही परमात्मतत्त्व ब्रह्म अध्यात्म कर्म अधिभूत अधिदैव
और अधियज्ञके रूपसे भिन्नभिन्न प्रतीत होते हुए भी तत्त्वतः एक ही है।
इसीको सातवें अध्यायमें **'समग्रम्'** (7। 1) और **'वासुदेवः सर्वम्'** (7।
19) कहा गया है।  
  
तात्त्विक दृष्टिसे तो सब कुछ वासुदेव ही है (7। 19)। इसमें भी जब
विवेकदृष्टिसे देखते हैं तब शरीरशरीरी प्रकृतिपुरुष -- ऐसे दो भेद हो जाते
हैं। उपासनाकी दृष्टिसे देखते हैं तो उपास्य (परमात्मा) उपासक (जीव) और
त्याज्य (प्रकृतिका कार्य -- संसार) -- ये तीन भेद हो जाते हैं। इन तीनोंको
समझनेके लिये यहाँ इनके छः भेद किये गये हैं -- परमात्माके दो भेद --
ब्रह्म (निर्गुण) और अधियज्ञ (सगुण)। जीवके दो भेद -- अध्यात्म (सामान्य जीव
जो कि बद्ध हैं) और अधिदैव (कारक पुरुष जो कि मुक्त हैं)। संसारके दो भेद --
कर्म (जो कि परिवर्तनका पुञ्ज है) और अधिभूत (जो कि पदार्थ हैं)।  
  
1. ब्रह्म  
  
2. अध्यात्म  
  
3. कर्म  
  
4. अधिभूत  
  
5. अधिदैव  
  
6. अधियज्ञ  
  
**विशेष बात**  
  
(1)सब संसारमें परमात्मा व्याप्त हैं --**'मया ततमिदं सर्वम्'** (9। 4)
**'येन सर्वमिदं ततम्'** (18। 46) सब संसार परमात्मामें है -- **'मयि
सर्वमिदं प्रोतम्'** (7। 7) सब कुछ परमात्मा ही हैं --**'वासुदेवः
सर्वम्'** (7। 19) सब संसार परमात्माका है--**'अहं हि सर्वयज्ञानां भोक्ता
च प्रभुरेव च'** (9। 24) **'भोक्तारं यज्ञतपसां सर्वलोकमहेश्वरम्'** (5।
29) -- इस प्रकार गीतामें भगवान्के तरहतरहके वचन आते हैं। इन सबका
सामञ्जस्य कैसे हो सबकी संगति कैसे बैठे इसपर विचार किया जाता है।  
  
संसारमें परमात्मप्राप्तिके लिये अपने कल्याणके लिये साधना करनेवाले जितने
भी साधक **(टिप्पणी प₀ 452)** हैं वे सभी संसारसे छूटना चाहते हैं और
परमात्माको प्राप्त करना चाहते हैं। कारण कि संसारके साथ सम्बन्ध रखनेसे
सदा रहनेवाली शान्ति और सुख नहीं मिल सकता प्रत्युत सदा अशान्ति और दुःख ही
मिलता रहता है -- ऐसा मनुष्योंका प्रत्यक्ष अनुभव है। परमात्मा अनन्त
आनन्दके स्वरूप हैं वहाँ दुःखका लेश भी नहीं है -- ऐसा शास्त्रोंका कथन है
और सन्तोंका अनुभव है। अब विचार यह करना है कि साधकको संसार तो
प्रत्यक्षरूपसे दीखता है और परमात्माको वह केवल मानता है क्योंकि परमात्मा
प्रत्यक्ष दीखते नहीं। शास्त्र और सन्त कहते हैं कि संसारमें परमात्मा हैं
और परमात्मामें संसार है इसको मानकर साधक साधन करता है। उस साधनामें जबतक
संसारकी मुख्यता रहती है तबतक परमात्माकी मान्यता गौण रहती है। साधन
करतेकरते ज्योंज्यों परमात्माकी धारणा (मान्यता) मुख्य होती चली जाती है
त्योंहीत्यों संसारकी मान्यता गौण होती चली जाती है। परमात्माकी धारणा
सर्वथा मुख्य होनेपर साधकको यह स्पष्ट दीखने लग जाता है कि संसार पहले नहीं
था और फिर बादमें नहीं रहेगा तथा वर्तमानमें जो है रूपसे दीखता है वह भी
प्रतिक्षण अभावमें जा रहा है। जब संसार नहीं था तब भी परमात्मा थे जब संसार
नहीं रहेगा तब भी परमात्मा रहेंगे और वर्तमानमें संसारके प्रतिक्षण अभावमें
जाते हुए भी परमात्मा ज्योंकेत्यों विद्यमान हैं। तात्पर्य है कि संसारका
सदा अभाव है और परमात्माका सदा भाव है। इस तरह जब संसारकी स्वतन्त्र
सत्ताका सर्वथा अभाव हो जाता है तब सत्यस्वरूपसे सब कुछ परमात्मा ही हैं --
ऐसा वास्तविक अनुभव हो जाता है जिसके होनेसे साधक सिद्ध कहा जाता है। कारण
कि संसारमें परमात्मा हैं और परमात्मामें संसार है -- ऐसी मान्यता संसारकी
सत्ता माननेसे ही होती थी और संसारकी सत्ता साधकके रागके कारण ही दीखती थी।
तत्त्वतः सब कुछ परमात्मा ही हैं।  
  
(2)सत् और असत् सब परमात्मा ही हैं --**'सदसच्चाहम्'** (9। 19) परमात्मा न
सत् कहे जा सकते हैं और न असत् कहे जा सकते हैं -- **'न
सत्तन्नासदुच्यते'** (13। 12) परमात्मा सत् भी हैं असत् भी हैं और सत्असत्
दोनोंसे परे भी हैं --**'सदसत्तत्परं यत्'** (11। 37)। इस प्रकार गीतामें
भिन्नभिन्न वचन आते हैं। अब उनकी संगतिके विषयमें विचार किया जाता
है। परमात्मतत्त्व अत्यन्त अलौकिक और विलक्षण है। उस तत्त्वका वर्णन कोई भी
नहीं कर सकता। उस तत्त्वको इन्द्रियाँ मन और बुद्धि नहीं पकड़ सकते अर्थात्
वह तत्त्व इन्द्रियाँ मन और बुद्धिकी परिधिमें नहीं आता। हाँ इन्द्रियाँ मन
और बुद्धि उसमें विलीन हो सकते हैं। साधक उस तत्त्वमें स्वयं लीन हो सकता
है उसको प्राप्त कर सकता है पर उस तत्त्वको अपने कब्जेमें अपने अधिकारमें
अपनी सीमामें नहीं ले सकता। परमात्मतत्त्वकी प्राप्ति चाहनेवाले साधक दो
तरहके होते हैं -- एक विवेकप्रधान और एक श्रद्धाप्रधान अर्थात् एक
मस्तिष्कप्रधान होता है और एक हृदयप्रधान होता है। विवेकप्रधान साधकके भीतर
विवेककी अर्थात् जाननेकी मुख्यता रहती है और श्रद्धाप्रधान साधकके भीतर
माननेकी मुख्यता रहती है। इसका तात्पर्य यह नहीं है कि विवेकप्रधान साधकमें
श्रद्धा नहीं रहती और श्रद्धाप्रधान साधकमें विवेक नहीं रहता प्रत्युत यह
तात्पर्य है कि विवेकप्रधान साधकमें विवेककी मुख्यता और साथमें श्रद्धा
रहती है तथा श्रद्धाप्रधान साधकमें श्रद्धाकी मुख्यता और साथमें विवेक रहता
है। दूसरे शब्दोंमें जाननेवालोंमें मानना भी रहता है और माननेवालोंमें
जानना भी रहता है। जाननेवाले जानकर मान लेते हैं और माननेवाले मानकर जान
लेते हैं। अतः किसी भी तरहके साधकमें किञ्चिन्मात्र भी कमी नहीं रहती। साधक
चाहे विवेकप्रधान हो चाहे श्रद्धाप्रधान हो पर साधनमें उसकी अपनी रुचि
श्रद्धा विश्वास और योग्यताकी प्रधानता रहती है। रुचि श्रद्धा विश्वास और
योग्यता एक साधनमें होनेसे साधक उस तत्त्वको जल्दी समझता है। परन्तु रुचि
और श्रद्धाविश्वास होनेपर भी वैसी योग्यता न हो अथवा योग्यता होनेपर भी
वैसी रुचि और श्रद्धाविश्वास न हो तो साधकको उस साधनमें कठिनता पड़ती है।
रुचि होनेसे मन स्वाभाविक लग जाता है श्रद्धाविश्वास होनेसे बुद्धि
स्वाभाविक लग जाती है और योग्यता होनेसे बात ठीक समझमें आ जाती
है। विवेकप्रधान साधक निर्गुणनिराकारको पसंद करता है अर्थात् उसकी रुचि
निर्गुणनिराकारमें होती है। श्रद्धाप्रधान साधक सगुणसाकारको पसंद करता है
अर्थात् उसकी रुचि सगुणसाकारमें होती है। जो निर्गुणनिराकारको पसंद करता है
वह यह कहता है कि परमात्मतत्त्व न सत् कहा जा सकता है और न असत् कहा जा
सकता है। जो सगुणसाकारको पसंद करता है तो वह कहता है कि परमात्मा सत् भी
हैं असत् भी हैं और सत्असत्से परे भी हैं। तात्पर्य यह हुआ कि चिन्मयतत्त्व
तो हरदम ज्योंकात्यों ही रहता है और जड असत् कहलानेवाला संसार निरन्तर
बदलता रहता है। जब यह चेतन जीव बदलते हुए संसारको महत्त्व देता है उसके साथ
सम्बन्ध जोड़ लेता है तब यह जन्ममरणके चक्करमें घूमता रहता है। परन्तु जब
यह जडतासे सर्वथा सम्बन्धविच्छेद कर लेता है तब इसको स्वतःसिद्ध
चिन्मयतत्त्वका अनुभव हो जाता है। विवेकप्रधान साधक विवेकविचारके द्वारा
जडताका त्याग करता है। जडताका त्याग होनेपर चिन्मयतत्त्व अवशेष रहता है
अर्थात् नित्यप्राप्त तत्त्वका अनुभव हो जाता है। श्रद्धाप्रधान साधक केवल
भगवान्के ही सम्मुख हो जाता है जिससे वह जडतासे विमुख होकर भगवान्को
प्रेमपूर्वक प्राप्त कर लेता है। विवेकप्रधान साधक तो सम शान्त सत्घन
चित्घन आनन्दघन तत्त्वमें अटल स्थित होकर अखण्ड आनन्दको प्राप्त होता है पर
श्रद्धाप्रधान साधक भगवान्के साथ अभिन्न होकर प्रेमके अनन्त प्रतिक्षण
वर्धमान आनन्दको प्राप्त कर लेता है। इस प्रकार दोनों ही साधकोंको जडतासे
सर्वथा सम्बन्धविच्छेदपूर्वक चिन्मयतत्त्वकी प्राप्ति हो जाती है
और,सत्असत् अर्थात् सब कुछ परमात्मा ही हैं -- ऐसा अनुभव हो जाता है।  
  
***सम्बन्ध --***दूसरे श्लोकमें अर्जुनका सातवाँ प्रश्न था कि अन्तकालमें
आप कैसे जाननेमें आते हैं इसका उत्तर भगवान् आगेके श्लोकमें देते हैं।
