+++
title = "08 अभ्यासयोगयुक्तेन चेतसा"

+++
।।8.8।।***व्याख्या --***\[सातवें अध्यायके अट्ठाईसवें श्लोकमें जो
सगुणनिराकार परमात्माका वर्णन हुआ था उसीको यहाँ आठवें नवें और दसवें
श्लोकमें विस्तारसे कहा गया है। \]  
  
**'अभ्यासयोगयुक्तेन'--** इस पदमें अभ्यास और योग -- ये दो शब्द आये हैं।
संसारसे मन हटाकर परमात्मामें बारबार मन लगानेका नाम अभ्यास है और समताका
नाम योग है-- '**समत्वं योग उच्यते'** (गीता 2। 48)। अभ्यासमें मन लगनेसे
प्रसन्नता होती है और मन न लगनेसे खिन्नता होती है। यह अभ्यास तो है पर
अभ्यासयोग नहीं है। अभ्यासयोग तभी होगा जब प्रसन्नता और खिन्नता -- दोनों
ही न हों। अगर चित्तमें प्रसन्नता और खिन्नता हो भी जायँ तो भी उनको
महत्त्व न दे केवल अपने लक्ष्यको ही महत्त्व दे। अपने लक्ष्यपर दृढ़ रहना
भी योग है। ऐसे योगसे युक्त चित्त हो।
