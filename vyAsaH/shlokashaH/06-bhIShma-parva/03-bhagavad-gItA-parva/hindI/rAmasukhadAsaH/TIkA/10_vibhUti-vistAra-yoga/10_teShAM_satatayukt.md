+++
title = "10 तेषां सततयुक्तानाम्"

+++
।।10.10।।***व्याख्या --***\[भगवन्निष्ठ भक्त भगवान्को छोड़कर न तो समता
चाहते हैं, न तत्त्वज्ञान चाहते हैं तथा न और ही कुछ चाहते हैं **(टिप्पणी
प₀ 546.3)**। उनका तो एक ही काम है-- हरदम भगवान्में लगे रहना। भगवान्में
लगे रहनेके सिवाय उनके लिये और कोई काम ही नहीं है। अब सारा-का-सारा काम,
सारी जिम्मेवारी भगवान्की ही है अर्थात् उन भक्तोंसे जो कुछ कराना है, उनको
जो कुछ देना है आदि सब काम भगवान्का ही रह जाता है। इसलिये भगवान् यहाँ (दो
श्लोकोंमें) उन भक्तोंको समता और तत्त्वज्ञान देनेकी बात कह रहे हैं। \]
