+++
title = "06 सन्न्यासस्तु महाबाहो"

+++
5.6।।***व्याख्या--*'संन्यासस्तु महाबाहो
दुःखमाप्तुमयोगतः'--**साङ्ख्ययोगकी सफलताके लिये कर्मयोगका साधन करना आवश्यक
है; क्योंकि उसके बिना साङ्ख्य-योगकी सिद्धि कठिनतासे होती है। परन्तु
कर्मयोगकी सिद्धिके लिये साङ्ख्ययोगका साधन करनेकी आवश्यकता नहीं है। यही
भाव यहाँ **'तु'** पदसे प्रकट किया गया है। साङ्ख्ययोगीका लक्ष्य
परमात्मतत्त्वका अनुभव करना होता है। परन्तु राग रहते हुए इस साधनके द्वारा
परमात्मतत्त्वके अनुभवकी तो बात ही क्या है, इस साधनका समझमें आना भी कठिन
हैराग मिटानेका सुगम उपाय है--कर्मयोगका अनुष्ठान करना। कर्मयोगमें
प्रत्येक क्रिया दूसरोंके हितके लिये ही की जाती है। दूसरोंके हितका भाव
होनेसे अपना राग स्वतः मिटता है। इसलिये कर्मयोगके आचरणद्वारा राग मिटाकर
साङ्ख्ययोगका साधन करना सुगम पड़ता है। कर्मयोगका साधन किये बिना
साङ्ख्ययोगका सिद्ध होना कठिन है।
