+++
title = "12 युक्तः कर्मफलम्"

+++
5.12।।***व्याख्या--*'युक्तः'--**इस पदका अर्थ प्रसङ्गके अनुसार लिया
जाता है; जैसे--इसी अध्यायके आठवें श्लोकमें अपनेको अकर्ता माननेवाले
साङ्ख्ययोगीके लिये **'युक्तः'** पद आया है, ऐसे ही यहाँ कर्मफलका त्याग
करनेवाले कर्मयोगीके लिये **'युक्तः'** पद आया है। जिनका उद्देश्य 'समता' है
वे सभी पुरुष युक्त अर्थात् योगी हैं। यहाँ कर्मयोगीका प्रकरण चल रहा है,
इसलिये यहाँ '**युक्तः'** पद ऐसे कर्मयोगीके लिये आया है, जिसकी बुद्धि
व्यवसायात्मिका होनेसे जिसमें सांसारिक कामनाओंका अभाव हो गया है।
