+++
title = "09 इन्द्रियार्थेषु"

+++
।।13.9।।***व्याख्या --***  **इन्द्रियार्थेषु वैराग्यम् --** लोकपरलोकके
शब्दादि समस्त विषयोंमें इन्द्रियोंका खिंचाव न होना ही इन्द्रियोंके
विषयोंमें रागरहित होना है। इन्द्रियोंका विषयोंके साथ सम्बन्ध होनेपर भी
तथा शास्त्रके अनुसार जीवननिर्वाहके लिये इन्द्रियोंद्वारा विषयोंका सेवन
करते हुए भी साधकको विषयोंमें राग; आसक्ति; प्रियता नहीं होनी
चाहिये।**उपाय --** (1) विषयोंमें राग होनेसे ही विषयोंकी महत्ता दीखती है;
संसारमें आकर्षण होता है और इसीसे सब पाप होते हैं। अगर हमारा विषयोंमें ही
राग रहेगा तो तत्त्वबोध कैसे होगा परमात्मतत्त्वमें हमारी स्थिति कैसे होगी
अगर रागका त्याग कर दें तो परमात्मामें स्थिति हो जायगी -- ऐसा विचार
करनेसे विषयोंसे वैराग्य हो जाता है। (2) बड़ेबड़े धनी; शूरवीर; राजामहाराजा
हुए और उन्होंने बहुतसे भोगोंको भोगा; पर अन्तमें उनका क्या रहा कुछ नहीं
रहा। उनके शरीर कमजोर हो गये और अन्तमें सब चले गये। इस प्रकार विचार
करनेसे भी वैराग्य हो जाता है। (3) जिन्होंने भोग नहीं भोगे हैं; जिनके पास
भोगसामग्री नहीं है; जो संसारसे विरक्त हैं; उनकी अपेक्षा जिन्होंने बहुत
भोग भोगे हैं और भोग रहे हैं; उनमें क्या विलक्षणता; विशेषता आयी कुछ नहीं;
प्रत्युत भोग भोगनेवाले तो शोकचिन्तामें डूबे हुए हैं। ऐसा विचार करनेसे भी
वैराग्य होता है।**अनहंकार एव च --** प्रत्येक व्यक्तिके अनुभवमें मैं हूँ
-- इस प्रकारकी एक वृत्ति होती है। यह वृत्ति ही शरीरके साथ मिलकर मैं शरीर
हूँ -- इस प्रकार एकदेशीयता अर्थात् अहंकार उत्पन्न कर देती है। इसीके कारण
शरीर; नाम; क्रिया; पदार्थ; भाव; ज्ञान; त्याग; देश; काल आदिके साथ अपना
सम्बन्ध मानकर जीव ऊँचनीच योनियोंमें जन्मतामरता रहता है (गीता 13। 21)। यह
अहंकार साधनमें प्रायः बहुत दूरतक रहता है। वास्तवमें इसकी सत्ता नहीं है;
फिर भी स्वयंकी मान्यता होनेके कारण व्यक्तित्वके रूपमें इसका भान होता
रहता है। भगवान्द्वारा ज्ञानके साधनोंमें इस पदका प्रयोग किये जानेका
तात्पर्य शरीरादिमें माने हुए अहंकारका सर्वथा अभाव करनेमें है क्योंकि
जडचेतनका यथार्थ बोध होनेपर इसका सर्वथा अभाव हो जाता है। मनुष्यमात्र
अहंकाररहित हो सकता है; इसीलिये भगवान् यहाँ **अनहंकारः** पदसे अहंकारका
त्याग करनेकी बात कहते हैं। अभिमान और अहंकारका प्रयोग एक साथ होनेपर उनसे
अलगअलग भावोंका बोध होता है। सांसारिक चीजोंके सम्बन्धसे अभिमान पैदा होता
है। ऐसे ही त्याग; वैराग्य; विद्या आदिको लेकर अपनेमें विशेषता देखनेसे भी
अभिमान पैदा होता है। शरीरको ही अपना स्वरूप माननेसे अंहकार पैदा होता है।
यहाँ,**अनहंकारः** पदसे अभिमान और अहंकार -- दोनोंके सर्वथा अभावका अर्थ
लेना चाहिये। मनुष्यको नींदसे जगनेपर सबसे पहले अहम् अर्थात् मैं हूँ -- इस
वृत्तिका ज्ञान होता है। फिर मैं अमुक शरीर; नाम; जाति; वर्ण; आश्रम आदिका
हूँ -- ऐसा अभिमान होता है। यह एक क्रम है। इसी प्रकार पारमार्थिक मार्गमें
भी अहंकारके नाशका एक क्रम है। सबसे पहले स्थूलशरीरसे सम्बन्धित धनादि
पदार्थोंका अभिमान मिटता है। फिर कर्मेन्द्रियोंके सम्बन्धसे रहनेवाले
कर्तृत्वाभिमानका नाश होता है। उसके बाद बुद्धिकी प्रधानतासे रहनेवाला
ज्ञातापनका अहंकार मिटता है। अन्तमें अहम् वृत्तिकी प्रधानतासे जो
साक्षीपनका अहंकार है; वह भी मिट जाता है। तब सर्वत्र परिपूर्ण
सच्चिदानन्दघन स्वरूप स्वतः रह जाता है।**उपाय --** (1) अपनेमें
श्रेष्ठताकी भावनासे ही अभिमान पैदा होता है। अभिमान तभी होता है; जब
मनुष्य दूसरोंकी तरफ देखकर यह सोचता है कि वे मेरी अपेक्षा तुच्छ है। जैसे;
गाँवभरमें एक ही लखपति हो तो दूसरोंको देखकर उसको लखपति होनेका अभिमान होता
है। परन्तु अगर दूसरे सभी करोड़पति हों तो उसको अपने लखपति होनेका अभिमान
नहीं होता। अतः अभिमानरूप दोषको मिटानेके लिये साधकको चाहिये कि वह
दूसरोंकी कमीकी तरफ कभी न देखे; प्रत्युत अपनी कमियोंको देखकर उनको दूर करे
**(टिप्पणी प₀ 681.1)**। (2) एक ही आत्मा जैसे इस शरीरमें व्याप्त है; ऐसे
ही वह अन्य शरीरोंमें भी व्याप्त है -- **सर्वगतः** (गीता 2। 24)। परन्तु
मनुष्य अज्ञानसे सर्वव्यापी आत्माको एक अपने शरीरमें ही सीमित मानकर शरीरको
मैं मान लेता है। जैसे मनुष्य बैंकमें रखे हुए बहुतसे रुपयोंमेंसे केवल
अपने द्वारा जमा किये हुए कुछ रुपयोंमें ही ममता करके; उनके साथ अपना
सम्बन्ध मानकर अपनेको धनी मान लेता है; ऐसे ही एक शरीरमें मैं शरीर हूँ --
ऐसी अहंता करके वह कालसे सम्बन्ध मानकर मैं इस समयमें हूँ; देशसे सम्बन्ध
मानकर मैं यहाँ हूँ; बुद्धिसे सम्बन्ध मानकर मैं समझदार हूँ; वाणीसे
सम्बन्ध मानकर मैं वक्ता हूँ आदि अहंकार कर लेता है। इस प्रकारके सम्बन्ध न
मानना ही अहंकार रहित होनेका उपाय है। (3) शास्त्रोंमें परमात्माका
सच्चिदानन्दघनरूपसे वर्णन आया है। सत् (सत्ता); चित् (ज्ञान) और आनन्द
(अविनाशी सुख) -- ये तीनों परमात्माके भिन्नभिन्न स्वरूप नही हैं; प्रत्युत
एक ही परमात्मतत्त्वके तीन नाम हैं। अतः साधक इन तीनोंमेंसे किसी एक
विशेषणसे भी परमात्माका लक्ष्य करके निर्विकल्प **(टिप्पणी प₀ 681.2)** हो
सकता है। निर्विकल्प होनेसे उसको परमात्मतत्त्वमें अपनी स्वतःसिद्ध
स्थितिका,अनुभव हो जाता है और अहंकारका सर्वथा नाश हो जाता है। इसको इस
प्रकार समझना चाहिये -- **(क) सत् --** परमात्मतत्त्व सदासे ही था; सदासे
है और सदा ही रहेगा। वह कभी बनताबिगड़ता नहीं; कमज्यादा भी नहीं होता; सदा
ज्योंकात्यों रहता है -- ऐसा बुद्धिके द्वारा विचार करके निर्विकल्प होकर
स्थिर हो जानेसे साधकका बुद्धिसे सम्बन्धविच्छेद हो जाता है और उस
सत्तत्त्वमें अपनी वास्तविक स्थितिका अनुभव हो जाता है। ऐसा अनुभव होनेपर
फिर अहंकार नहीं रहता।**(ख) चित् --** जैसे प्रत्येक व्यक्तिके शरीरादि
अहम् के अन्तर्गत दृश्य हैं; ऐसे ही अहम् भी (मैं; तू; यह और वहके रूपमें)
एक ज्ञानके अन्तर्गत दृश्य है **(टिप्पणी प₀ 681.3)**। उस ज्ञान(चेतन) में
निर्विकल्प होकर स्थिर हो जानेसे परमात्मतत्त्वमें स्वतःसिद्ध स्थितिका
अनुभव हो जाता है। फिर अहंकार नहीं रहता।**(ग) आनन्द --** साधकलोग प्रायः
बुद्धि और अहङ्को प्रकाशित करनेवाले चेतनको भी बुद्धिके द्वारा ही जाननेकी
चेष्टा किया करते हैं। वास्तवमें बुद्धिके द्वारा जाने अर्थात् सीखे हुए
विषयको ज्ञान की संज्ञा देना और उससे अपनेआपको ज्ञानी मान लेना भूल ही है।
बुद्धिको प्रकाशित करनेवाला तत्त्व बुद्धिके द्वारा कैसे जाना जा सकता है
यद्यपि साधकके पास बुद्धिके सिवाय ऐसा और कोई साधन नहीं है; जिससे वह
तत्त्व जाना जा सके; तथापि बुद्धिके द्वारा केवल जड संसारकी वास्तविकताको
ही जाना जा सकता है। बुद्धि जिससे प्रकाशित होती है; उस तत्त्वको बुद्धि
नहीं जान सकती। उस तत्त्वको जाननेके लिये बुद्धिसे भी सम्बन्धविच्छेद करना
आवश्यक है। बुद्धिको प्रकाशित करनेवाले परमात्मतत्त्वमें निर्विकल्परूपसे
स्थित हो जानेपर बुद्धिसे सर्वथा सम्बन्धविच्छेद हो जाता है। फिर एक
आनन्दस्वरूप (जहाँ दुःखका लेश भी नहीं है) परमात्मतत्त्व ही शेष रह जाता
है; जो स्वयं ज्ञानस्वरूप और सत्स्वरूप भी है। इस प्रकार तत्त्वमें
निर्विकल्प (चुप) हो जानेपर आनन्दहीआनन्द है -- ऐसा अनुभव होता है। ऐसा
अनुभव होनेपर फिर अहंकार नहीं रहता।**जन्ममृत्युजराव्याधिदुःखदोषानुदर्शनम्
--** जन्म; मृत्यु; वृद्धावस्था और रोगोंके दुःखरूप दोषोंको बारबार देखनेका
तात्पर्य है -- जैसे आँवामें मटका पकता है; ऐसे ही जन्मसे पहले माताके
उदरमें बच्चा जठराग्निमें पकता रहता है। माताके खाये हुए नमक; मिर्च आदि
क्षार और तीखे पदार्थोंसे बच्चेके शरीरमें जलन होती है। गर्भाशयमें
रहनेवाले सूक्ष्म जन्तु भी बच्चेको काटते रहते हैं। प्रसवके समय माताको जो
पीड़ा होती है; उसका कोई अन्दाजा नहीं लगाया जा सकता। वैसी ही पीड़ा उदरसे
बाहर आते समय बच्चेको होती है। इस तरह जन्मके दुःखरूप दोषोंका बारबार विचार
करके इस विचाको दृढ़ करना कि इसमें केवल दुःखहीदुःख है। जो जन्मता है; उसको
मरना ही पड़ता है -- यह नियम है। इससे कोई बच ही नहीं सकता। मृत्युके समय
जब प्राण शरीरसे निकलते हैं; तब हजारों बिच्छू शरीरमें एक साथ डंक मारते
हों -- ऐसी पीड़ा होती है। उम्रभरमें कमाये हुए धनसे; उम्रभरमें रहे हुए
मकानसे और अपने परिवारसे जब वियोग होता है और फिर उनके मिलनेकी सम्भावना
नहीं रहती; तब (ममताआसक्तिके कारण) बड़ा भारी दुःख होता है। जिस धनको कभी
किसीको दिखाना नहीं चाहता था; जिस धनको परिवारवालोंसे छिपाछिपाकर तिजोरीमें
रखा था; उसकी चाबी परिवारवालोंके हाथमें पड़ी देखकर मनमें असह्य वेदना होती
है। इस तरह मृत्युके दुःखरूप दोषोंको बारबार देखे। वृद्धावस्थामें शरीर और
अवयवोंकी शक्ति क्षीण हो जाती है; जिससे चलनेफिरने; उठनेबैठनेमें कष्ट होता
है। हरेक तरहका भोजन पचता नहीं। बड़ा होनेके कारण परिवारसे आदर चाहता है;
पर कोई प्रयोजन न रहनेसे घरवाले निरादर; अपमान करते हैं। तब मनमें पहलेकी
बातें याद आती हैं कि मैंने धम कमाया है;,इनको पालापोसा है; पर आज ये मेरा
तिरस्कार कर रहे हैं इन बातोंको लेकर बड़ा दुःख होता है। इस तरह
वृद्धावस्थाके दुःखरूप दोषोंको बारबार देखे। यह शरीर व्याधियोंका; रोगोंका
घर है -- **शरीरं व्याधिमन्दिरम्।** शरीरमें वात; कफ आदिसे पैदा होनेवाले
अनेक प्रकारके रोग होते रहते हैं और न रोगोंसे शरीरमें बड़ी पीड़ा होती है।
इस तरह रोगोंके दुःखरूप दोषोंको बारबार देखे।  
  
यहाँ बारबार देखनेका तात्पर्य बारबार चिन्तन करनेसे नहीं है; प्रत्युत
विचार करनेसे है। जन्म; मृत्यु; वृद्धावस्था और रोगोंके दुःखोंको बारबार
देखनेसे अर्थात् विचार करनेसे उनके मूल कारण -- उत्पत्तिविनाशशील
पदार्थोंमें राग स्वाभाविक ही कम हो जाता है अर्थात् भोगोंसे वैराग्य हो
जाता है। तात्पर्य है कि जन्म; मृत्यु आदिके दुःखरूप दोषोंको देखना भोगोंसे
वैराग्य होनेमें हेतु है क्योंकि भोगोंके रागसे अर्थात् गुणोंके सङ्गसे ही
जन्म होता है -- **कारणं गुणसङ्गोऽस्य सदसद्योनिजन्मसु** (गीता 13। 21) और
जो जन्म होता है; वह सम्पूर्ण दुःखोंका कारण है। भगवान्ने पुनर्जन्मको
दुःखालय बताया है -- **पुनर्जन्म दुःखालयमशाश्वतम्** (गीता 8। 15)।  
  
शरीर आदि जड पदार्थोंके साथ अपना सम्बन्ध माननेसे; उनको महत्त्व देनेसे;
उनका आश्रय लेनेसे ही सम्पूर्ण दोष उत्पन्न होते हैं -- **देहाभिमानिनि
सर्वे दोषाः प्रादुर्भवन्ति।** परमात्माका स्वरूप अथवा उसका ही अंश होनेके
ही कारण जीवात्मा स्वयं निर्दोष है -- **चेतन अमल सहज सुखरासी** (मानस 7।
117। 1)। यही कारण है कि जीवात्माको दुःख और दोष अच्छे नहीं लगते क्योंकि
वे इसके सजातीय नहीं हैं। जीव अपने द्वारा ही पैदा किये दोषोंके कारण सदा
दुःख पाता रहता है। अतः भगवान् जन्म; मृत्यु आदिके दुःखरूप दोषोंके मूल
कारण देहाभिमानको विचारपूर्वक मिटानेके लिये कह रहे हैं।
