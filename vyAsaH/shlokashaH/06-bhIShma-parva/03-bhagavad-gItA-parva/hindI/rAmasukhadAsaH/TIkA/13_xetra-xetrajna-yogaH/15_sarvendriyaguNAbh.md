+++
title = "15 सर्वेन्द्रियगुणाभासं"

+++
।।13.15।।***व्याख्या --***  **सर्वेन्द्रियगुणाभासं
सर्वेन्द्रियविवर्जितम् --** पहले परमात्मा हैं; फिर परमात्माकी शक्ति
प्रकृति है। प्रकृतिका कार्य महत्तत्त्व; महत्तत्त्वका कार्य अहंकार;
अहंकारका कार्य पञ्चमहाभूत; पञ्चमहाभूतोंका कार्य मन एवं दस इन्द्रियाँ और
दस इन्द्रियोंका कार्य पाँच विषय -- ये सभी प्रकृतिके कार्य हैं। परमात्मा
प्रकृति और उसके कार्यसे अतीत हैं। वे चाहे सगुण हों या निर्गुण; साकार हों
या निराकार; सदा प्रकृतिसे अतीत ही रहते हैं। वे अवतार लेते हैं; तो भी
प्रकृतिसे अतीत ही रहते हैं। अवतारके समय वे प्रकृतिको अपने वशमें करके
प्रकट होते हैं। जो अपनेको गुणोंमें लिप्त; गुणोंसे बँधा हुआ मानकर
जन्मतामरता था; वह बद्ध जीव भी जब परमात्माको प्राप्त होनेपर गुणातीत
(गुणोंसे रहित) कहा जाता है; तो फिर परमात्मा गुणोंमें बद्ध कैसे हो सकते
हैं वे तो सदा ही गुणोंसे अतीत (रहित) हैं। अतः वे प्राकृत इन्द्रियोंसे
रहित हैं अर्थात् संसारी जीवोंकी तरह हाथ; पैर; नेत्र; सिर; मुख; कान आदि
इन्द्रियोंसे युक्त नहीं हैं किन्तु उनउन इन्द्रियोंके विषयोंको ग्रहण
करनेमें सर्वथा समर्थ है **(टिप्पणी प₀ 689)**। जैसे -- वे कानोंसे रहित
होनेपर भी भक्तोंकी पुकार सुन लेते हैं; त्वचासे रहित होनेपर भी भक्तोंका
आलिङ्गन करते हैं; नेत्रोंसे रहित होनेपर भी प्राणिमात्रको निरन्तर देखते
रहते हैं; रसनासे रहित होनेपर भी भक्तोंके द्वारा लगाये हुए भोगका आस्वादन
करते हैं; आदिआदि। इस तरह ज्ञानेन्द्रियोंसे रहित होनेपर भी परमात्मा शब्द;
स्पर्श आदि विषयोंको ग्रहण करते हैं। ऐसे ही वे वाणीसे रहित होनेपर भी अपने
प्यारे भक्तोंसे बातें करते हैं; चरणोंसे रहित होनेपर भी भक्तके पुकारनेपर
दौड़कर चले आते हैं; हाथोंसे रहित होनेपर भी भक्तके दिये हुए उपहारको ग्रहण
करते हैं; आदिआदि। इस तरह कर्मेन्द्रियोंसे रहित होनेपर भी परमात्मा
कर्मेन्द्रियोंका सब कार्य करते हैं। यही इन्द्रियोंसे रहित होनेपर भी
भगवान्का इन्द्रियोंके विषयोंको प्रकाशित करना है।**असक्तं सर्वभृच्चैव
--** भगवान्का सभी प्राणियोंमें अपनापन; प्रेम है; पर किसी भी प्राणीमें
आसक्ति नहीं है। आसक्ति न होनेपर भी वे ब्रह्मासे चींटीपर्यन्त सम्पूर्ण
प्राणियोंका पालनपोषण करते हैं। जैसे मातापिता अपने बालकका पालनपोषण करते
हैं; उससे कई गुना अधिक पालनपोषण भगवान् प्राणियोंका करते हैं। कौन प्राणी
कहाँ है और किस प्राणीको कब किसी वस्तु आदिकी जरूरत पड़ती है; इसको पूरी
तरह जानते हुए भगवान् उस वस्तुको आवश्यकतानुसार यथोचित रीतिसे पहुँचा देते
हैं। प्राणी पृथ्वीपर हो; समुद्रमें हो; आकाशमें हो अथवा स्वर्गमें हो
अर्थात् त्रिलोकीमें कहीं भी कोई छोटासेछोटा अथवा बड़ासेबड़ा प्राणी हो;
उसका पालनपोषण भगवान् करते हैं। प्राणिमात्रके सुहृद् होनेसे वे
अनुकूलप्रतिकूल परिस्थितियोंके द्वारा पापपुण्योंका नाश करके प्राणिमात्रको
शुद्ध; पवित्र करते रहते हैं।**निर्गुणं गुणभोक्तृ च --** वे परमात्मा
सम्पूर्ण गुणोंसे रहित होनेपर भी सम्पूर्ण गुणोंके भोक्त हैं। तात्पर्य है
कि जैसे मातापिता बालककी मात्र क्रियाओंको देखकर प्रसन्न होते हैं; ऐसे ही
परमात्मा भक्तके द्वारा की हुई मात्र क्रियाओंको देखकर प्रसन्न होते हैं;
अर्थात् भक्तलोग जो भी क्रियाएँ करते हैं; उन सब क्रियाओंके भोक्ता भगवान्
ही बनते हैं।
