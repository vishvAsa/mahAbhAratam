+++
title = "27 यावत्सञ्जायते"

+++
।।13.27।।***व्याख्या --***  **यावत्संजायते ৷৷.
क्षेत्रक्षेत्रज्ञसंयोगात् --** स्थिर रहनेवाले वृक्ष; लता; दूब; गुल्म;
त्वक्सार; बेंत; बाँस; पहाड़ आदि जितने भी स्थावर प्राणी हैं और
चलनेफिरनेवाले मनुष्य; देवता; पशु; पक्षी; कीट; पतंग; मछली; कछुआ आदि जितने
भी जङ्गम (थलचर; जलचर; नभचर) प्राणी हैं; वे सबकेसब क्षेत्र और
क्षेत्रज्ञके संयोगसे ही पैदा होते हैं। उत्पत्तिविनाशशील पदार्थ क्षेत्र
हैं और जो इस क्षेत्रको जाननेवाला; उत्पत्तिविनाशरहित एवं सदा एकरस
रहनेवाला है; वह क्षेत्रज्ञ है। उस क्षेत्रज्ञ(प्रकृतिस्थ पुरुष)का जो
शरीरके साथ मैंमेरेपनका सम्बन्ध मानना है -- यही क्षेत्र और क्षेत्रज्ञका
संयोग है। इस माने हुए संयोगके कारण ही इस जीवको स्थावरजङ्गम योनियोंमें
जन्म लेना पड़ता है। इसी क्षेत्रक्षेत्रज्ञके संयोगको पहले इक्कीसवें
श्लोकमें,**गुणसङ्गः** पदसे कहा है। तात्पर्य यह हुआ कि निरन्तर
परिवर्तनशील प्रकृति और प्रकृतिके कार्य शरीरादिके साथ तादात्म्य कर लेनेसे
स्वयं जीवात्मा भी अपनेको जन्मनेमरनेवाला मान लेता है। \[स्थावरजङ्गम
प्राणियोंके पैदा होनेकी बात तो यहाँ **संजायते** पदसे कह दी और उनके
मरनेकी बात आगेके श्लोकमें **विनश्यत्सु** पदसे कहेंगे। \]**तद्विद्धि
भरतर्षभ --** यह क्षेत्रज्ञ क्षेत्रके साथ अपना सम्बन्ध मानता है; इसीसे
इसका जन्म होता है परन्तु जब यह शरीरके साथ अपना सम्बन्ध नहीं मानता; तब
इसका जन्म नहीं होता -- इस बातको तुम ठीक समझ लो।***सम्बन्ध --*** 
पूर्वश्लोकमें भगवान्ने बताया कि क्षेत्र(शरीर) के साथ सम्बन्ध रखनेसे;
उसकी तरफ दृष्टि रखनेसे यह पुरुष जन्ममरणमें जाता है; तो अब प्रश्न होता है
कि इस जन्ममरणके चक्करसे छूटनेके लिये उसको क्या करना चाहिये इसका उत्तर
भगवान् आगेके श्लोकमें देते हैं।
