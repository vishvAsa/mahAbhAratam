+++
title = "31 यदा"

+++
।।13.31।।***व्याख्या --***  \[प्रकृतिके दो रूप हैं -- क्रिया और
पदार्थ। क्रियासे सम्बन्धविच्छेद करनेके लिये उनतीसवाँ श्लोक कहा; अब
पदार्थसे सम्बन्धविच्छेद करनेके लिये यह तीसवाँ श्लोक कहते हैं। \]**यदा
भूतपृथग्भावं ৷৷. ब्रह्म सम्पद्यते तदा --** जिस कालमें साधक सम्पूर्ण
प्राणियोंके अलगअलग भावोंको अर्थात् त्रिलोकीमें जितने जरायुज; अण्डज;
उद्भिज्ज और स्वेदज प्राणी पैदा होते हैं; उन प्राणियोंके स्थूल; सूक्ष्म
और कारणशरीरोंको एक प्रकृतिमें ही स्थित देखता है; उस कालमें वह ब्रह्मको
प्राप्त हो जाता है। त्रिलोकीके स्थावरजङ्गम प्राणियोंके शरीर; नाम; रूप;
आकृति; मनोवृत्ति; गुण; विकार; उत्पत्ति; स्थिति; प्रलय आदि सब एक
प्रकृतिसे ही उत्पन्न हैं। सम्पूर्ण प्राणियोंके शरीर प्रकृतिसे ही उत्पन्न
होते हैं; प्रकृतिमें ही स्थित रहते हैं और प्रकृतिमें ही लीन होते हैं। इस
प्रकार देखनेवाला ब्रह्मको प्राप्त हो जाता है अर्थात् प्रकृतिसे अतीत
स्वतःसिद्ध अपने स्वरूप परमात्मतत्त्वको प्राप्त हो जाता है। वास्तवमें वह
पहलेसे ही प्राप्त था; केवल प्रकृतिजन्य पदार्थोंके साथ अपना सम्बन्ध
माननेसे ही उसको अपने स्वरूपका अनुभव नहीं होता था। परन्तु जब वह सबको
प्रकृतिमें ही स्थित और प्रकृतिसे ही उत्पन्न देखता है; तब उसको अपने
स्वतःसिद्ध स्वरूपका अनुभव हो जाता है। जैसे पृथ्वीसे उत्पन्न होनेवाले
स्थावरजङ्गम जितने भी शरीर हैं तथा उन शरीरोंमें जो कुछ भी परिवर्तन होता
है; रूपान्तर होता है **(टिप्पणी प₀ 705.1)** क्रियाएँ होती हैं **(टिप्पणी
प₀ 705.2)** वे सब पृथ्वीपर ही होती हैं। ऐसे ही प्रकृतिसे उत्पन्न
होनेवाले जितने गुण; विकार हैं तथा उनमें जो कुछ परिवर्तन होता है; घटबढ़
होती है; वह सबकीसब प्रकृतिमें ही होती है। तात्पर्य है कि जैसे पृथ्वीसे
पैदा होनेवाले पदार्थ पृथ्वीमें ही स्थित रहनेसे और पृथ्वीमें लीन होनेसे
पृथ्वीरूप ही हैं; ऐसे ही प्रकृतिसे पैदा होनेवाला सब संसार प्रकृतिमें ही
स्थित रहनेसे और प्रकृतिमें ही लीन होनेसे प्रकृतिरूप ही है। इसी प्रकार
स्थावरजङ्गम प्राणियोंके रूपमें जो चेतनतत्त्व है; वह निरन्तर परमात्मामें
ही स्थित रहता है। प्रकृतिके सङ्गसे उसमें कितने ही विकार क्यों न दीखें;
पर वह सदा असङ्ग ही रहता है। ऐसा स्पष्ट अनुभव हो जानेपर साधक ब्रह्मको
प्राप्त हो जाता है। यह नियम है कि प्रकृतिके साथ अपना सम्बन्ध माननेके कारण
स्वार्थबुद्धि; भोगबुद्धि; सुखबुद्धि आदिसे प्राणियोंको अलगअलग भावसे
देखनेपर रागद्वेष पैदा हो जाते हैं। राग होनेपर उनमें गुण दिखायी देते हैं
और द्वेष होनेपर दोष दिखायी देते हैं। इस प्रकार दृष्टिके आगे रागद्वेषरूप
परदा आ जानेसे वास्तविकताका अनुभव नहीं होता। परन्तु जब साधक अपने
कहलानेवाले स्थूल; सूक्ष्म और कारणशरीरसहित सम्पूर्ण प्राणियोंके शरीरोंकी
उत्पत्ति; स्थिति और विनाशको प्रकृतिमें ही देखता है तथा अपनेमें उनका अभाव
देखता है; तब उसकी दृष्टिके आगेसे रागद्वेषरूप परदा हट जाता है और उसको
स्वतःसिद्ध परमात्मतत्त्वका अनुभव हो जाता है।***सम्बन्ध --***  बाईसवें
श्लोकमें जिसको देहसे पर बताया है और पीछेके (तीसवें) श्लोकमें जिसका
ब्रह्मको प्राप्त होना बताया है; उस पुरुष(चेतन) के वास्तविक स्वरूपका
वर्णन आगेके श्लोकमें करते हैं।
