+++
title = "07 आहारस्त्वपि सर्वस्य"

+++
।।17.7।।***व्याख्या --***  **आहारस्त्वपि सर्वस्य त्रिविधो भवति प्रियः
--** चौथे श्लोकमें भगवान्ने अर्जुनके प्रश्नके अनुसार मनुष्योंकी निष्ठाकी
परीक्षाके लिये सात्त्विक; राजस और तामस -- तीन तरहके यजन बताये। परन्तु
जिसकी श्रद्धा; रुचि; प्रियता यजनपूजनमें नहीं है; उनकी निष्ठाकी पहचान
कैसे हो इसके लिये बताया कि जिनकी यजनपूजनमें श्रद्धा नहीं है; ऐसे
मनुष्योंको भी शरीरनिर्वाहके लिये भोजन तो करना ही पड़ता है; चाहे वे
नास्तिक हों; चाहे आस्तिक हों; चाहे वैदिक अथवा ईसाई; पारसी; यहूदी; यवन
आदि किसी सम्प्रदायके हों। उन सबके लिये यहाँ **आहारस्त्वपि** पद देकर कहा
है कि निष्ठाकी पहचानके लिये केवल यजनपूजन ही नहीं है; प्रत्युत भोजनकी
रुचिसे ही उनकी निष्ठाकी पहचान हो जायगी। मनुष्यका मन स्वाभाविक ही जिस
भोजनमें ललचाता है अर्थात् जिस भोजनकी बात सुनकर; उसे देखकर और उसे चखकर मन
आकृष्ट होता है; उसके अनुसार उसकी सात्त्विकी; राजसी या तामसी निष्ठा मानी
जाती है। यहाँ कोई ऐसा भी कह सकता है कि सात्त्विक; राजस और तामस आहार
कैसाकैसा होता है -- इसे बतानेके लिये यह प्रकरण आया है। स्थूलदृष्टिसे
देखनेपर तो ऐसा ही दीखता है परन्तु विचारपूर्वक गहराईसे देखनेपर यह बात
दीखती नहीं। वास्तवमें यहाँ आहारका वर्णन नहीं है; प्रत्युत आहारीकी रुचिका
वर्णन है। अतः आहारीकी श्रद्धाकी पहचान कैसे हो यह बतानेके लिये ही यह
प्रकरण आया है।  
  
यहाँ **सर्वस्य** और **प्रियः** पद यह बतानेके लिये आये हैं कि
सामान्यरूपसे सम्पूर्ण मनुष्योंमें एकएककी किसकिस भोजनमें रुचि होती है;
जिससे उनकी सात्त्विकी; राजसी और तामसी निष्ठाकी पहचान हो। ऐसे ही
**यज्ञस्तपस्था दानम् (टिप्पणी प₀ 841.1)** पद यह बतानेके लिये आये हैं कि
जितने भी शास्त्रीय कर्म हैं; उनमें भी उन मनुष्योंकी यज्ञ; तप आदि किसकिस
कर्ममें कैसीकैसी रुचि -- प्रियता होती है। यहाँ **तथा** कहनेका तात्पर्य
यह है कि जैसे पूजन तीन तरहका होता है और जैसे आहार तीन तरहका प्रिय होता
है;,इसी तरह शास्त्रीय यज्ञ; तप आदि कर्म भी तीन तरहके होते हैं। इससे यहाँ
एक और बात भी सिद्ध होती है कि शास्त्र; सत्सङ्ग; विवेचन; वार्तालाप;
कहानी; पुस्तक; व्रत; तीर्थ; व्यक्ति आदि जोजो भी सामने आयेंगे; उनमें जो
सात्त्विक होगा वह सात्त्विक मनुष्यको; जो राजस होगा; वह राजस मनुष्यको और
जो तामस होगा; वह तामस मनुष्यको प्रिय लगेगा।  
  
**तेषां भेदमिमं श्रृणु --** यज्ञ; तप और दानके भेद सुनो अर्थात् मनुष्यकी
स्वाभाविक रुचि; प्रवृत्ति और प्रसन्नता किसकिसमें होती है; उसको तुम सुनो।
जैसे अपनी रुचिके अनुसार कोई ब्राह्मणको दान देना पसंद करता है; तो कोई
अन्य साधारण मनुष्यको दान देना ही पसंद करता है। कोई शुद्ध आचरणवाले
व्यक्तियोंके साथ मित्रता करते हैं; तो कोई जिनका खानपान; आचरण आदि शुद्ध
नहीं हैं; ऐसे मनुष्योंके साथ ही मित्रता करते हैं; आदिआदि **(टिप्पणी प₀
841.2)**। तात्पर्य यह कि सात्त्विक मनुष्योंकी रुचि सात्त्विक खानपान;
रहनसहन; कार्य; समाज; व्यक्ति आदिमें होती है और उन्हींका सङ्ग करना उनको
अच्छा लगता है। राजस मनुष्योंकी रुचि राजस खानपान; रहनसहन; कार्य; समाज;
व्यक्ति आदिमें होती है और उन्हींका सङ्ग उनको अच्छा लगता है। तामस
मनुष्योंकी रुचि तामस खानपान; रहनसहन आदिमें तथा शास्त्रनिषिद्ध आचरण
करनेवाले नीच मनुष्योंके साथ उठनेबैठने; खानेपीने; बातचीत करने; साथ रहने;
मित्रता करने आदिमें होती है और उन्हींका सङग उनको अच्छा लगता है तथा वैसे
ही आचरणोंमें उनकी प्रवृत्ति होती है।  
  
,
