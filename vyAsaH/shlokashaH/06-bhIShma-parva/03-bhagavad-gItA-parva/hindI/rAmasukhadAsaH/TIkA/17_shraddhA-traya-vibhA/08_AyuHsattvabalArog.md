+++
title = "08 आयुःसत्त्वबलारोग्यसुखप्रीतिविवर्धनाः"

+++
।।17.8।।***व्याख्या --***  **आयुः --** जिन आहारोंके करनेसे मनुष्यकी
आयु बढ़ती है **सत्त्वम् --** सत्त्वगुण बढ़ता है **बलम् --** शरीर; मन;
बुद्धि आदिमें सात्त्विक बल एवं उत्साह पैदा होती है **आरोग्यः --**
शरीरमें नीरोगता बढ़ती है **सुखम् --** सुखशान्ति प्राप्त होती है और
**प्रीतिविवर्धनाः --** जिनको देखनेसे ही प्रीति पैदा होती है **(टिप्पणी
प₀ 841.3)**; वे अच्छे लगते हैं। इस प्रकारके **स्थिराः --** जो गरिष्ठ
नहीं; प्रत्युत सुपाच्य हैं और जिनका सार बहुत दिनतक शरीरमें शक्ति देता
रहता है और **हृद्याः --** हृदय; फेफड़े आदिको शक्ति देनेवाले तथा बुद्धि
आदिमें सौम्य भाव लानेवाले **रस्याः --** फल; दूध; खाँड़ आदि रसयुक्त
पदार्थ **स्निग्धाः --** घी; मक्खन; बादाम; काजू; किशमिश; सात्त्विक
पदार्थोंसे निकले हुए तेल आदि स्नेहयुक्त भोजनके पदार्थ; जो अच्छे पके हुए
तथा ताजे हैं।**आहाराः सात्त्विकप्रियाः --** ऐसे भोजनके (भोज्य; पेय;
लेह्य और चोष्य) पदार्थ सात्त्विक मनुष्यको प्यारे लगते हैं। अतः ऐसे
आहारमें रुचि होनेसे उसकी पहचान हो जाती है कि यह मनुष्य सात्त्विक है।
