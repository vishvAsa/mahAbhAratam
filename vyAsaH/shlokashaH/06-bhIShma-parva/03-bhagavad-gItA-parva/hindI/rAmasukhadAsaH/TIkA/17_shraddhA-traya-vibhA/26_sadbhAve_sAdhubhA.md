+++
title = "26 सद्भावे साधुभावे"

+++
।।17.26।।***व्याख्या --***  **सद्भावे --** परमत्मा हैं इस प्रकार
परमात्माकी सत्ता(होनेपन) का नाम सद्भाव है। उस परमात्माके सगुणनिर्गुण;
साकारनिराकार आदि जितने रूप हैं और सगुणसाकारमें भी उसके विष्णु; राम;
कृष्ण; शिव; शक्ति; गणेश; सूर्य आदि जितने अवतार हैं; वे सबकेसब सद्भाव के
अन्तर्गत हैं। इस प्रकार जिसका किसी देश; काल; वस्तु आदिमें कभी अभाव नहीं
होता; ऐसे परमात्माके जो अनेक रूप हैं; अनेक नाम हैं; अनेक तरहकी लीलाएँ
हैं; वे सबकेसब सद्भाव के अन्तर्गत हैं।**साधुभावे --** परमात्मप्राप्तिके
लिये अलगअलग सम्प्रदायोंमें अलगअलग जितने साधन बताये गये हैं; उनमें हृदयके
जो दया; क्षमा आदि श्रेष्ठ; उत्तम भाव हैं; वे सबकेसब साधुभाव के अन्तर्गत
हैं।**सदित्येतत्प्रयुज्यते --** सत्तामें और श्रेष्ठतामें सत् शब्दका
प्रयोग किया जाता है अर्थात् जो सदा है; जिसमें,कभी किञ्चिन्मात्र भी कमी
और अभाव नहीं होता -- ऐसे परमात्माके लिये और उस परमात्माकी प्राप्तिके
लिये दैवीसम्पत्तिके जो सत्य; क्षमा; उदारता; त्याग आदि श्रेष्ठ गुण हैं;
उनके लिये सत् शब्दका प्रयोग किया जाता है जैसे -- सत्तत्त्व; सद्गुण;
सद्भाव आदि।**प्रशस्ते कर्मणि तथा सच्छब्दः पार्थ युज्यते --**
परमात्मप्राप्तिके लिये अलगअलग सम्प्रदायोंमें अलगअलग जितने साधन बताये गये
हैं; उनमें क्रियारूपसे जितने श्रेष्ठ आचरण हैं; वे सबकेसब **प्रशस्ते
कर्मणि** के अन्तर्गत हैं। इसी प्रकार शास्त्रविधिके अनुसार यज्ञोपवीत;
विवाह आदि संस्कार अन्नदान; भूमिदान; गोदान आदि दान और कुआँबावड़ी खुदवाना;
धर्मशाला बनवाना; मन्दिर बनवाना; बगीचा लगवाना आदि श्रेष्ठ कर्म भी
**प्रशस्ते कर्मणि** के अन्तर्गत आते हैं। इन सब श्रेष्ठ आचरणोंमें;
श्रेष्ठ कर्मोंमें सत् शब्दका प्रयोग किया जाता है जैसे -- सदाचार;
सत्कर्म; सत्सेवा; सद्व्यवहार आदि।
