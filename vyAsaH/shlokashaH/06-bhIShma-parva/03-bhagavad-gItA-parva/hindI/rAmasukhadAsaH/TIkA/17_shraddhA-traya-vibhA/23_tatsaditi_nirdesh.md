+++
title = "23 तत्सदिति निर्देशो"

+++
।।17.23।।***व्याख्या --***  तत्सदिति निर्देशो ब्रह्मणस्त्रिविधः स्मृतः
-- **; तत् और सत्** -- यह तीन प्रकारका परमात्माका निर्देश है अर्थात्
परमात्माके तीन नाम हैं (इन तीनों नामोंकी व्याख्या भगवान्ने आगे के चार
श्लोकोंमें की है)। **ब्राह्मणास्तेन वेदाश्च यज्ञाश्च विहिताः पुरा --**
उस परमात्माने पहले (सृष्टिके आरम्भमें) वेदों; ब्राह्मणों और यज्ञोंको
बनाया। इन तीनोंमें विधि बतानेवाले वेद हैं; अनुष्ठान करनेवाले ब्राह्मण
हैं और क्रिया करनेके लिये यज्ञ हैं। अब इनमें यज्ञ; तप; दान आदिकी
क्रियाओंमें कोई कमी रह जाय; तो क्या करें परमात्माका नाम लें तो उस कमीकी
पूर्ति हो जायगी। जैसे रसोई बनानेवाला जलसे आटा सानता (गूँधता) है; तो कभी
उसमें जल अधिक पड़ जाय; तो वह क्या करता है आटा और मिला लेता है। ऐसे ही
कोई निष्कामभावसे यज्ञ; दान आदि शुभकर्म करे और उनमें कोई कमी --
अङ्गवैगुण्य रह जाय; तो जिस भगवान्से यज्ञ आदि रचे गये हैं; उस भगवान्का
नाम लेनेसे वह अङ्गवैगुण्य ठीक हो जाता है; उसकी पूर्ति हो जाती है।
