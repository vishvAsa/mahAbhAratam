+++
title = "12 अभिसन्धाय तु"

+++
।।17.12।।***व्याख्या --***  **अभिसन्धाय तु फलम् --** फल अर्थात् इष्टकी
प्राप्ति और अनिष्टकी निवृत्तिकी कामना रखकर जो यज्ञ किया जाता है; वह राजस
हो जाता है। इस लोकमें हमें धनवैभव मिले स्त्रीपुत्र; परिवार अच्छा मिले
नौकरचाकर; गायभैंस आदि भी हमारे अनुकूल मिलें हमारा शरीर नीरोग रहे हमारा
आदरसत्कार; मानबड़ाई; प्रसिद्धि हो जाय तथा मरनेके बाद भी हमें स्वर्गादि
लोकोंके दिव्य भोग मिलें आदि इष्टकी प्राप्तिकी कामनाएँ हैं। हमारे वैरी
नष्ट हो जायँ संसारमें हमारा अपमान; बेइज्जती; तिरस्कार आदि कभी न हो हमारे
प्रतिकूल परिस्थिति कभी आये ही नहीं आदि अनिष्टकी निवृत्तिकी कामनाएँ
हैं।  
  
**दम्भार्थमपि चैव यत् --** लोग हमें भीतरसे सद्गुणी; सदाचारी; संयमी;
तपस्वी; दानी; धर्मात्मा; याज्ञिक आदि समझें; जिससे संसारमें हमारी
प्रसिद्धि हो जाय -- ऐसे दिखावटीपनेको लेकर जो यज्ञ किया जाता है; वह राजस
कहलाता है। इस प्रकारके दिखावटी यज्ञ करनेवालोंमें **यक्ष्ये दास्यामि**
(16। 15) और **यजन्ते नामयज्ञैस्ते** (16। 17) आदि सभी बातें विशेषतासे आ
जाती हैं।**इज्यते भरतश्रेष्ठ तं यज्ञं विद्धि राजसम् --** इस प्रकार फलकी
कामना और दम्भ(दिखावटीपन) को लेकर जो यज्ञ किया जाता है; वह राजस हो जाता
है। जो यज्ञ कामनापूर्तिके लिये किया जाता है; उसमें शास्त्रविधिकी मुख्यता
रहती है। कारण कि यज्ञकी विधि और क्रियामें यदि किसी प्रकारकी कमी रहेगी;
तो उससे प्राप्त होनेवाले फलमें भी कमी आ जायगी। इसी प्रकार यदि यज्ञकी
विधि और क्रियामें विपरीत बात आ जायगी; तो उसका फल भी विपरीत हो जायगा
अर्थात् वह यज्ञ सिद्धि न देकर उलटे यज्ञकर्ताके लिये घातक हो जायगा। परन्तु
जो यज्ञ केवल दिखावटीपनके लिये किया जाता है; उसमें शास्त्रविधिकी परवाह
नहीं होती। यहाँ **विद्धि** क्रिया देनेका तात्पर्य है कि हे अर्जुन
सांसारिक राग (कामना) ही जन्ममरणका कारण है। अतः इस विषयमें तेरेको विशेष
सावधान रहना है।
