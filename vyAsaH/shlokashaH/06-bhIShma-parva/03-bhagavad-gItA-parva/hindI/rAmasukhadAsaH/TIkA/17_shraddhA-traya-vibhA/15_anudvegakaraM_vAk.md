+++
title = "15 अनुद्वेगकरं वाक्यम्"

+++
।।17.15।।***व्याख्या --***  **अनुद्वेगकरं वाक्यम् --** जो वाक्य
वर्तमानमें और भविष्यमें कभी किसीमें भी उद्वेग; विक्षेप और हलचल पैदा
करनेवाला न हो; वह वाक्य अनुद्वेगकर कहा जाता है।  
  
**सत्यं प्रियहितं च यत् --** जैसा पढ़ा; सुना; देखा और निश्चय किया गया
हो; उसको वैसाकावैसा ही अपने स्वार्थ और अभिमानका त्याग करके दूसरोंको
समझानेके लिये कह देना सत्य है **(टिप्पणी प₀ 852.1)**।  
  
जो क्रूरता; रूखेपन; तीखेपन; ताने; निन्दाचुगली और अपमानकारक शब्दोंसे रहित
हो और जो प्रेमयुक्त; मीठे; सरल और शान्त वचनोंसे कहा जाय; वह वाक्य प्रिय
कहलाता है **(टिप्पणी प₀ 852.2)**। जो हिंसा; डाह; द्वेष; वैर आदिसे सर्वथा
रहित हो और प्रेम; दया; क्षमा; उदारता; मङ्गल आदिसे भरा हो तथा जो
वर्तमानमें और भविष्यमें भी अपना और दूसरे किसीका अनिष्ट करनेवाला न हो; वह
वाक्य हित (हितकर) कहलाता है। **स्वाध्यायाभ्यसनं चैव --** पारमार्थिक
उन्नतिमें सहायक गीता; रामायण; भागवत आदि ग्रन्थोंको स्वयं पढ़ना और
दूसरोंको पढ़ाना; भगवान् तथा भक्तोंके चरित्रोंको पढ़ना आदि **स्वाध्याय**
है। गीता आदि पारमार्थिक ग्रन्थोंकी बारबार आवृत्ति करना; उन्हें कण्ठस्थ
करना; भगवन्नामका जप करना; भगवान्की बारबार स्तुतिप्रार्थना करना आदि
**अभ्यसन** है।**च एव --** इन दो अव्यय पदोंसे वाणीसम्बन्धी तपकी अन्य
बातोंको भी ले लेना चाहिये जैसे -- दूसरोंकी निन्दा न करना; दूसरोंके
दोषोंको न कहना; वृथा बकवाद न करना अर्थात् जिससे अपना तथा दूसरोंका कोई
लौकिक या पारमार्थिक हित सिद्ध न हो -- ऐसे वचन न बोलना; पारमार्थिक
साधनमें बाधा डालनेवाले तथा श्रृङ्गाररसके काव्य; नाटक; उपन्यास आदि न
पढ़ना अर्थात् जिनसे काम; क्रोध; लोभ आदिको सहायता मिले -- ऐसी पुस्तकोंको
न पढ़ना आदिआदि।**वाङ्मयं तप उच्यते --** उपर्युक्त सभी लक्षण जिसमें होते
हैं; वह वाणीसे होनेवाला तप कहलाता है।
