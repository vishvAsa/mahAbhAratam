+++
title = "18 सत्कारमानपूजार्थन् तपो"

+++
।।17.18।।***व्याख्या --***  **सत्कारमानपूजार्थं तपः क्रियते --** राजस
मनुष्य सत्कार; मान और पूजाके लिये ही तप किया करते हैं जैसे -- हम
जहाँकहीं जायँगे; वहाँ हमें तपस्वी समझकर लोग हमारी अगवानीके लिये सामने
आयेंगे। गाँवभरमें हमारी सवारी निकालेंगे। जगहजगह लोग हमें उत्थान देंगे;
हमें बैठनेके लिये आसन देंगे; हमारे नामका जयघोष करेंगे; हमसे मीठा
बोलेंगे; हमें अभिनन्दनपत्र देंगे इत्यादि बाह्य क्रियाओंद्वारा हमारा
**सत्कार** करेंगे। लोग हृदयसे हमें श्रेष्ठ मानेंगे कि ये बड़े संयमी;
सत्यवादी; अहिंसक सज्जन हैं; वे सामान्य मनुष्योंकी अपेक्षा हमारेमें विशेष
भाव रखेंगे इत्यादि हृदयके भावोंसे लोग हमारा **मान** करेंगे। जीतेजी लोग
हमारे चरण धोयेंगे; हमारे मस्तकपर फूल चढ़ायेंगे; हमारे गलेमें माला
पहनायेंगे; हमारी आरती उतारेंगे; हमें प्रणाम करेंगे; हमारी चरणरजको सिरपर
चढ़ायेंगे और मरनेके बाद हमारी वैकुण्ठी निकालेंगे; हमारा स्मारक बनायेंगे
और लोग उसपर श्रद्धाभक्तिसे पत्र; पुष्प; चन्दन; वस्त्र; जल आदि चढ़ायेंगे;
हमारे स्मारककी परिक्रमा करेंगे इत्यादि क्रियाओंसे हमारी **पूजा**
करेंगे।**दम्भेन चैव यत् --** भीतरसे तपपर श्रद्धा और भाव न होनेपर भी
बाहरसे केवल लोगोंको दिखानेके लिये आसन लगाकर बैठ जाना; माला घुमाने लग
जाना; देवता आदिका पूजन करने लग जाना; सीधेसरल चलना; हिंसा न करना
आदि।**तदिह प्रोक्तं राजसं चलमध्रुवम् --** राजस तपका फल चल और अध्रुव कहा
गया है। तात्पर्य है कि जो तप सत्कार; मान और पूजाके लिये किया जाता है; उस
राजस तपका फल यहाँ चल अर्थात् नाशवान् कहा गया है और जो तप केवल
दिखावटीपनके लिये किया जाता है; उसका फल यहाँ अध्रुव अर्थात् अनिश्चित (फल
मिले या न मिले; दम्भ सिद्ध हो या न हो) कहा गया है।**इह प्रोक्तम्**
पदोंका तात्पर्य यह है कि इस राजस तपका इष्ट फल प्रायः यहाँ ही होता है।
कारण कि सात्त्विक पुरुषोंका तो ऊर्ध्वलोक है; तामस मनुष्योंका अधोलोक है
और राजस मनुष्योंका मध्यलोक है (गीता 14। 18)। इसलिये राजस तपका फल न
स्वर्ग होगा और न नरक होगा किन्तु यहाँ ही महिमा होकर; प्रशंसा होकर खत्म
हो जायगा। राजस मनुष्यके द्वारा शारीरिक; वाचिक और मानसिक तप हो सकता है
क्या फलेच्छा होनेसे वह देवता आदिका पूजन कर सकता है। उसमें कुछ सीधासरलपन
भी रह सकता है। ब्रह्मचर्य रहना मुश्किल है। ,अहिंसा भी मुश्किल है। पुस्तक
आदि पढ़ सकता है। उसका मन हरदम प्रसन्न नहीं रह सकता और सौम्यभाव भी हरदम
नहीं रह सकता। कामनाके कारण उसके मनमें संकल्पविकल्प होते रहेंगे। वह केवल
सत्कार; मान; पूजा और दम्भके लिये ही तप करता है; तो उसके भावकी संशुद्धि
कैसे होगी अर्थात् उसके भाव शुद्ध कैसे होंगे अतः राजस मनुष्य तीन प्रकारके
तपको साङ्गोपाङ्ग नहीं कर सकता।
