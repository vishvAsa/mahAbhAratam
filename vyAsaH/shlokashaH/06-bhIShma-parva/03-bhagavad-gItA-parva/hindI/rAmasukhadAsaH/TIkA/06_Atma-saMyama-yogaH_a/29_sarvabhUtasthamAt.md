+++
title = "29 सर्वभूतस्थमात्मानं"

+++
।।6.29।।***व्याख्या--*'ईक्षते योगयुक्तात्मा सर्वत्र समदर्शनः'--**सब जगह
एक सच्चिदानन्दघन परमात्मा ही परिपूर्ण हैं। जैसे मनुष्य खाँड़से बने हुए
अनेक तरहके खिलौनोंके नाम, रूप, आकृति आदि भिन्न-भिन्न होनेपर भी उनमें
समानरूपसे एक खाँड़को, लोहेसे बने हुए अनेक तरहके अस्त्र-शस्त्रोंमें एक
लोहेको, मिट्टीसे बने हुए अनेक तरहके बर्तनोंमें एक मिट्टीको और सोनेसे बने
हुए आभूषणोंमें एक सोनेको ही देखता है, ऐसे ही ध्यानयोगी तरह-तरहकी वस्तु,
व्यक्ति आदिमें समरूपसे एक अपने स्वरूपको ही देखता है।
