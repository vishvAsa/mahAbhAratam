+++
title = "26 यतो यतो"

+++
।।6.26।।***व्याख्या--*'यतो यतो निश्चरति ৷৷. आत्मन्येव वशं
नयेत्'--**साधकने जो ध्येय बनाया है, उसमें यह मन टिकता नहीं, ठहरता नहीं।
अतः इसको अस्थिर कहा गया है। यह मन तरह-तरहके सांसारिक भोगोंका, पदार्थोंका
चिन्तन करता है। अतः इसको 'चञ्चल' कहा गया है। तात्पर्य है कि यह मन न तो
परमात्मामें स्थिर होता है और न संसारको ही छोड़ता है। इसलिये साधकको
चाहिये कि यह मन जहाँ-जहाँ जाय, जिस-जिस कारणसे जाय, जैसे-जैसे जाय और
जब-जब जाय, इसको वहाँ-वहाँसे, उस-उस कारणसे वैसे-वैसे और तब-तब हटाकर
परमात्मामें लगाये। इस अस्थिर और चञ्चल मनका नियमन करनेमें सावधानी रखे,
ढिलाई न करे। मनको परमात्मामें लगानेका तात्पर्य है कि जब यह पता लगे कि मन
पदार्थोंका चिन्तन कर रहा है, तभी ऐसा विचार करे कि चिन्तनकी वृत्ति और
उसके विषयका आधार और प्रकाशक परमात्मा ही हैं। यही परमात्मामें मन लगाना
है।
