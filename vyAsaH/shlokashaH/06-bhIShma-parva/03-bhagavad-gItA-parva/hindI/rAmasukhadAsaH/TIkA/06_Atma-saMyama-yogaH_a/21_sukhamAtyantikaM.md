+++
title = "21 सुखमात्यन्तिकं"

+++
।।6.21।।***व्याख्या--*'सुखमात्यन्तिकं यत्'--**ध्यानयोगी अपने द्वारा
अपने-आपमें जिस सुखका अनुभव करता है, प्राकृत संसारमें उस सुखसे बढ़कर
दूसरा कोई सुख हो ही नहीं सकता और होना सम्भव ही नहीं है। कारण कि यह सुख
तीनों गुणोंसे अतीत और स्वतःसिद्ध है। यह सम्पूर्ण सुखोंकी आखिरी हद
है--**'सा काष्ठा सा परा गतिः। '** इसी सुखको अक्षय सुख (5। 21), अत्यन्त
सुख (6। 28) और ऐकान्तिक सुख (14। 27) कहा गया है।  
  
इस सुखको यहाँ 'आत्यन्तिक' कहनेका तात्पर्य है कि यह सुख सात्त्विक सुखसे
विलक्षण है। कारण कि सात्त्विक सुख तो परमात्मविषयक बुद्धिकी प्रसन्नतासे
उत्पन्न होता है (गीता 18। 37); परन्तु यह आत्यन्तिक सुख उत्पन्न नहीं
होता, प्रत्युत यह स्वतःसिद्ध अनुत्पन्न सुख है।
