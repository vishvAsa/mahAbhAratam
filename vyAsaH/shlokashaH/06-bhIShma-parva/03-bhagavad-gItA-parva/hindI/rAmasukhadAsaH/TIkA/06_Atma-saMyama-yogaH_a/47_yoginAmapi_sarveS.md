+++
title = "47 योगिनामपि सर्वेषाम्"

+++
।।6.47।।***व्याख्या--*'योगिनामपि सर्वेषाम्'--**जिनमें जडतासे
सम्बन्ध-विच्छेद करनेकी मुख्यता है, जो कर्मयोग, साङ्ख्ययोग, हठयोग,
मन्त्रयोग, लययोग आदि साधनोंके द्वारा अपने स्वरूपकी प्राप्ति-(अनुभव-) में
ही लगे हुए हैं, वे योगी सकाम तपस्वियों, ज्ञानियों और कर्मियोंसे श्रेष्ठ
हैं। परन्तु उन सम्पूर्ण योगियोंमें भी केवल मेरे साथ सम्बन्ध जोड़नेवाला
भक्तियोगी सर्वश्रेष्ठ है।
