+++
title = "39 आवृतञ् ज्ञानमेतेन"

+++
3.39।।***व्याख्या--*'एतेन'--** सैंतीसवें श्लोकमें भगवान्ने पाप
करवानेमें मुख्य कारण 'काम' अर्थात् कामनाको बताया था। उसी कामनाके लिये
यहाँ **'एतेन'**पद आया है।  
  
**'दुष्पूरेणानलेन च'--** जैसे अग्निमें घीकी सुहाती-सुहाती (अनुकूल) आहुति
देते रहनेसे अग्नि कभी तृप्त नहीं होती, प्रत्युत बढ़ती ही रहती है, ऐसे ही
कामनाके अनुकूल भोग भोगते रहनेसे कामना कभी तृप्त नहीं होती, प्रत्युत
अधिकाधिक बढ़ती ही रहती है **(टिप्पणी प₀ 194)**। जो भी वस्तु सामने आती
रहती है, कामना अग्निकी तरह उसे खाती रहती है। भोग और संग्रहकी कामना कभी
पूरी होती ही नहीं। जितने ही भोग-पदार्थ मिलते हैं, उतनी ही उनकी भूख बढ़ती
है। कारण कि कामना जडकी ही होती है, इसलिये जडके सम्बन्धसे वह कभी मिटती
नहीं प्रत्युत अधिकाधिक बढ़ती है। सुन्दरदासजी लिखते हैं--
