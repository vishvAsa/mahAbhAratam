+++
title = "15 कर्म ब्रह्मोद्भवम्"

+++
3.15।।***व्याख्या--*'अन्नाद्भवन्ति भूतानि'--**प्राणोंको धारण करनेके
लिये जो खाया जाता है, वह 'अन्न'**(टिप्पणी प₀ 136.2)** कहलाता है। जिस
प्राणीका जो खाद्य है, जिसे ग्रहण करनेसे उसके शरीरकी उत्पत्ति, भरण और
पुष्टि होती है, उसे ही यहाँ 'अन्न' नामसे कहा गया है; जैसे--मिट्टीका
कीड़ा मिट्टी खाकर जीता है तो मिट्टी ही उसके लिये अन्न है। जरायुज (मनुष्य,
पशु आदि), उद्भिज्ज (वृक्षादि), अण्डज (पक्षी सर्प चींटी आदि) और स्वेदज
(जूँ आदि)--ये चारों प्रकारके प्राणी अन्नसे ही उत्पन्न होते हैं और
उत्पन्न होकर अन्नसे ही जीवित रहते हैं **(टिप्पणी प₀ 137.1)**।
