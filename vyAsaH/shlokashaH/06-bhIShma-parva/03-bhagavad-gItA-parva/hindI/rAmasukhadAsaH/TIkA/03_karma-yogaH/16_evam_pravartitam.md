+++
title = "16 एवम् प्रवर्तितम्"

+++
।।3.16।।***व्याख्या--*'पार्थ'--**नवें श्लोकमें प्रारम्भ किये हुए
प्रकरणका उपसंहार करते हुए भगवान् यहाँ अर्जुनके लिये पार्थ सम्बोधन देकर
मानो यह कह रहे हैं कि तुम उसी पृथा(कुन्ती) के पुत्र हो जिसने आजीवन कष्ट
सहकर भी अपने कर्तव्यका पालन किया था। अतः तुम्हारेसे भी अपने कर्तव्यकी
अवहेलना नहीं होनी चाहिये। जिस युद्धको तू घोर कर्म कह रहा है वह तेरे लिये
घोर कर्म नहीं प्रत्युत यज्ञ (कर्तव्य) है। इसका पालन करना ही सृष्टिचक्रके
अनुसार बरतना है और इसका पालन न करना सृष्टिचक्रके अनुसार न बरतना है।
