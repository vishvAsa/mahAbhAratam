+++
title = "21 यद्यदाचरति"

+++
3.21।।***व्याख्या--*'यद्यदाचरति श्रेष्ठस्तत्तदेवेतरो जनः'--**श्रेष्ठ
पुरुष वही है, जो संसार-(शरीरादि पदार्थों-) को और 'स्वयं'-(अपने स्वरूप-)
को तत्त्वसे जानता है। उसका यह स्वाभाविक अनुभव होता है कि शरीर,
इन्द्रियाँ, मन, बुद्धि, धन, कुटुम्ब, जमीन आदि पदार्थ संसारके हैं, अपने
नहीं। इतना ही नहीं, वह श्रेष्ठ पुरुष त्याग, वैराग्य, प्रेम, ज्ञान,
सद्गुण आदिको भी अपना नहीं मानता; क्योंकि उन्हें भी अपना माननेसे
व्यक्तित्व पुष्ट होता है, जो तत्त्वप्राप्तिमें बाधक है। 'मैं त्यागी
हूँ', 'मैं वैरागी हूँ', 'मैं सेवक हूँ', 'मैं भक्त हूँ' आदि भाव भी
व्यक्तित्वको पुष्ट करनेवाले होनेके कारण तत्त्वप्राप्तिमें बाधक होते हैं।
श्रेष्ठ पुरुषमें (जडताके सम्बन्धसे होनेवाला) 'व्यष्टि अहंकार' तो होता ही
नहीं, और 'समष्टि अहंकार' व्यवहारमात्रके लिये होता है, जो संसारकी सेवामें
लगा रहता है; क्योंकि अहंकार भी संसारका ही है (गीता 7। 4 13। 5)।  
  
संसारसे मिले हुए शरीर, धन, परिवार, पद, योग्यता, अधिकार आदि सब पदार्थ
सदुपयोग करने अर्थात् दूसरोंकी सेवामें लगानेके लिये ही मिले हैं; उपभोग
करने अथवा अपना अधिकार जमानेके लिये नहीं। जो इन्हें अपना और अपने लिये
मानकर इनका उपभोग करता है, उसको भगवान् चोर कहते हैं--**'यो भुङ्क्ते
स्तेन एव सः'** (गीता 3। 12)। ये सब पदार्थ समष्टिके ही हैं, व्यष्टिके कभी
किसी प्रकार नहीं। वास्तवमें इन पदार्थोंसे हमारा कोई सम्बन्ध नहीं है।
श्रेष्ठ पुरुषके अपने कहलानेवाले शरीरादि पदार्थ (संसारके होनेसे)
स्वतः-स्वाभाविक संसारकी सेवामें लगते हैं। सम्पूर्ण प्राणियोंके हितमें
उसकी स्वाभाविक प्रवृत्ति होती है। 'देने'
