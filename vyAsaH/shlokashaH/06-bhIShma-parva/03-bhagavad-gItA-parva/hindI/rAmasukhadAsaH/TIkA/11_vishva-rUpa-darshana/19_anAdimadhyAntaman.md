+++
title = "19 अनादिमध्यान्तमनन्तवीर्य"

+++
।।11.19।।***व्याख्या--*'अनादिमध्यान्तम्'--**आप आदि, मध्य और अन्तसे रहित
हैं अर्थात् आपकी कोई सीमा नहीं है। सोलहवें श्लोकमें भी अर्जुनने कहा है कि
मैं आपके आदि, मध्य और अन्तको नहीं देखता हूँ। वहाँ तो,देशकृत अनन्तताका
वर्णन हुआ है और यहाँ कालकृत अनन्तताका वर्णन हुआ है। तात्पर्य है कि
'देशकृत' 'कालकृत' वस्तुकृत आदि किसी तरहसे भी आपकी सीमा नहीं है। सम्पूर्ण
देश, काल आदि आपके अन्तर्गत हैं, फिर आप देश, काल आदिके अन्तर्गत कैसे आ
सकते हैं; अर्थात् देश, काल आदि किसीके भी आधारपर आपको मापा नहीं जा सकता।
