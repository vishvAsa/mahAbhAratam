+++
title = "36 स्थाने हृषीकेश"

+++
।।11.36।।***व्याख्या--***\[संसारमें यह देखा जाता है कि जो व्यक्ति
अत्यन्त भयभीत हो जाता है, उससे बोला नहीं जाता। अर्जुन भगवान्का अत्युग्र
रूप देखकर अत्यन्त भयभीत हो गये थे। फिर उन्होंने इस (छत्तीसवें) श्लोकसे
लेकर छियालीसवें श्लोकतक भगवान्की स्तुति कैसे की; इसका समाधान यह है कि
यद्यपि अर्जुन भगवान्के अत्यन्त उग्र (भयानक) विश्वरूपको देखकर भयभीत हो
रहे थे, तथापि वे भयभीत होनेके साथ-साथ हर्षित भी हो रहे थे, जैसा कि
अर्जुनने आगे कहा है -- **'अदृष्टपूर्वं हृषितोऽस्मि दृष्ट्वा भयेन च
प्रव्यथितं मनो मे'** (11। 45)। इससे सिद्ध होता है कि अर्जुन इतने भयभीत
नहीं हुए थे, जिससे कि वे भगवान्की स्तुति भी न कर सकें। \]
