+++
title = "51 दृष्ट्वेदम् मानुषम्"

+++
।।11.51।।***व्याख्या--*'दृष्ट्वेदं मानुषं रूपं तव सौम्यं
जनार्दन'--**आपके मनुष्यरूपमें प्रकट होकर लीला करनेवाले रूपको देखकर
गायें, पशु-पक्षी, वृक्ष, लताएँ आदि भी पुलकित हो जाती हैं **(टिप्पणी प₀
613),**ऐसे सौम्य द्विभुजरूपको देखकर मैं होशमें आ गया हूँ, मेरा चित्त
स्थिर हो गया है--**'इदानीमस्मि संवृत्तः' 'सचेताः',**विराट्रूपको देखकर
जो मैं भयभीत हो गया था, वह सब भय अब मिट गया है, सब व्यथा चली गयी है और
मैं अपनी वास्तविक स्थितिको प्राप्त हो गया हूँ -- **'प्रकृतिं
गतः। '**यहाँ **सचेताः** कहनेका तात्पर्य है कि जब अर्जुनकी दृष्टि
भगवान्की कृपाकी तरफ गयी, तब अर्जुनको होश आया और वे सोचने लगे कि कहाँ तो
मैं और कहाँ भगवान्का विस्मयकारक विलक्षण विराट्रूप ! इसमें मेरी कोई
योग्यता, अधिकारिता नहीं है। इसमें तो केवल भगवान्की कृपा-ही-कृपा है।  
  
***सम्बन्ध--***अर्जुनकी कृतज्ञताका अनुमोदन करते हुए भगवान् कहते हैं --
