+++
title = "37 कस्माच्च ते"

+++
।।11.37।।***व्याख्या--*'कस्माच्च ते न नमेरन्महात्मन् गरीयसे
ब्रह्मणोऽप्यादिकर्त्रे'--**आदिरूपसे प्रकट होनेवाले महान् स्वरूप आपको
(पूर्वोक्त सिद्धगण) नमस्कार क्यों न करें; नमस्कार दोको किया जाता है --
(1) जिनसे मनुष्यको शिक्षा मिलती है, प्रकाश मिलता है; ऐसे आचार्य, गुरुजन
आदिको नमस्कार किया जाता है और (2) जिनसे हमारा जन्म हुआ है, उन
माता-पिताको तथा आयु, विद्या आदिमें अपनेसे बड़े पुरुषोंको नमस्कार किया
जाता है। अर्जुन कहते हैं कि आप गुरुओंके भी गुरु हैं--**'गरीयसे' (टिप्पणी
प₀ 600.1)** और आप सृष्टिकी रचना करनेवाले पितामह ब्रह्माजीको भी उत्पन्न
करनेवाले हैं **-- 'ब्रह्मणोऽप्यादिकर्त्रे। '** अतः सिद्ध महापुरुष आपको
नमस्कार करें, यह उचित ही है।
