+++
title = "15 पश्यामि देवांस्तव"

+++
।।11.15।।***व्याख्या--*पश्यामि देवांस्तव देव देहे सर्वांस्तथा
भूतविशेषसङ्घान्--**अर्जुनकी भगवत्प्रदत्त दिव्य दृष्टि इतनी विलक्षण है कि
उनको देवलोक भी अपने सामने दीख रहे हैं। इतना ही नहीं, उनको सब-की-सब
त्रिलोकी दिख रही है। केवल त्रिलोकी ही नहीं, प्रत्युत त्रिलोकीके उत्पादक
(ब्रह्मा), पालक (विष्णु) और संहारक (महेश) भी प्रत्यक्ष दीख रहे हैं। अतः
अर्जुन वर्णन करते हैं कि मैं सम्पूर्ण देवोंको, प्राणियोंके समुदायोंको और
ब्रह्मा तथा शङ्करको देख रहा हूँ।
