+++
title = "44 उत्सन्नकुलधर्माणाम्"

+++
1.44।।***व्याख्या--*'उत्सन्नकुलधर्माणाम् ৷৷. अनुशुश्रुम'--(टिप्पणी प₀
30)**भगवान्ने मनुष्यको विवेक दिया है, नया कर्म करनेका अधिकार दिया है।
अतः यह कर्म करनेमें अथवा न करनेमें, अच्छा करनेमें अथवा मन्दा करनेमें
स्वतन्त्र है। इसलिये इसको सदा विवेक-विचारपूर्वक कर्तव्य-कर्म करने
चाहिये। परन्तु मनुष्य सुखभोग आदिके लोभमें आकर अपने विवेकका निरादर कर
देते हैं और राग-द्वेषके वशीभूत हो जाते हैं, जिससे उनके आचरण शास्त्र और
कुलमर्यादाके विरुद्ध होने लगते हैं। परिणामस्वरूप इस लोकमें उनकी निन्दा,
अपमान, तिरस्कार होता है और परलोकमें दुर्गति, नरकोंकी प्राप्ति होती है।
अपने पापोंके कारण उनको बहुत समयतक नरकोंका कष्ट भोगना पड़ता है। ऐसा हम
परम्परासे बड़े-बूढ़े गुरुजनोंसे सुनते आये हैं।  
**'मनुष्याणाम्'--**पदमें कुलघाती और उनके कुलके सभी मनुष्योंका समावेश
किया गया है अर्थात् कुलघातियोंके पहले जो हो चुके हैं--उन (पितरों) का,
अपना और आगे होनेवाले-(वंश-) का समावेश किया गया है।
