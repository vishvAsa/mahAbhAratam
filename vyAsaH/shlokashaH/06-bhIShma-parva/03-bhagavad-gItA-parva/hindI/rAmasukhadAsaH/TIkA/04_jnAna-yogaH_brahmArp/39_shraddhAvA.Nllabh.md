+++
title = "39 श्रद्धावाँल्लभते ज्ञानम्"

+++
4.39।।***व्याख्या--*तत्परः संयतेन्द्रियः--**इस श्लोकमें श्रद्धावान्
पुरुषको ज्ञान प्राप्त होनेकी बात आयीहै। अपनेमें श्रद्धा कम होनेपर भी
मनुष्य भूलसे अपनेको अधिक श्रद्धावाला मान सकता है, इसलिये भगवान्ने
श्रद्धाकी पहचानके लिये दो विशेषण दिये हैं **'संयतेन्द्रियः'** और
तत्परः। जिसकी इन्द्रियाँ पूर्णतया वशमें हैं, वह **'संयतेन्द्रियः'** है और
जो अपने साधनमें तत्परतापूर्वक लगा हुआ है वह **'तत्परः'** है। साधनमें
तत्परताकी कसौटी है--इन्द्रियोंका संयत होना। अगर इन्द्रियाँ संयत नहीं हैं
और विषय-भोगोंकी तरफ जाती हैं, तो साधन-परायणतामें कमी समझनी चाहिये।
