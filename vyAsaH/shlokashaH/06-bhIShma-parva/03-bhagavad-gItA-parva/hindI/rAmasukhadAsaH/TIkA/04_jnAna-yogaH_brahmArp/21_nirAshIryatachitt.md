+++
title = "21 निराशीर्यतचित्तात्मा"

+++
।।4.21।।***व्याख्या--*'यतचित्तात्मा'--**संसारमें आशा या इच्छा रहनेके
कारण ही शरीर, इन्द्रियाँ, मन आदि वशमें नहीं होते। इसी श्लोकमें
**'निराशीः'** पदसे बताया है कि कर्मयोगीमें आशा या इच्छा नहीं रहती। अतः
उसके शरीर, इन्द्रियाँ और अन्तःकरण स्वतः वशमें रहते हैं। इनके वशमें
रहनेसे उसके द्वारा व्यर्थकी कोई क्रिया नहीं होती।
**'त्यक्तसर्वपरिग्रहः'--**कर्मयोगी अगर संन्यासी है, तो वह सब प्रकारकी
भोग-सामग्रीके संग्रहका स्वरूपसे त्याग कर देता है। अगर वह गृहस्थ है, तो
वह भोग-बुद्धिसे (अपने सुखके लिये) किसी भी सामग्रीका संग्रह नहीं करता।
उसके पास जो भी सामग्री है उसको वह अपनी और अपने लिये न मानकर संसारकी और
संसारके लिये ही मानता है तथा संसारके सुखमें ही उस सामग्रीको लगाता है।
भोगबुद्धिसे संग्रहका त्याग करना तो साधकमात्रके लिये आवश्यक है। \[ऐसा
निवृत्तिपरक श्लोक गीतामें और कहीं नहीं आया है। छठे अध्यायके दसवें
श्लोकमें ध्यानयोगीके लिये और अठारहवें अध्यायके तिरपनवें श्लोकमें
ज्ञानयोगीके लिये परिग्रहका त्याग करनेकी बात आयी है। परन्तु उनसे भी ऊँची
श्रेणीके परिग्रह-त्यागकी बात
