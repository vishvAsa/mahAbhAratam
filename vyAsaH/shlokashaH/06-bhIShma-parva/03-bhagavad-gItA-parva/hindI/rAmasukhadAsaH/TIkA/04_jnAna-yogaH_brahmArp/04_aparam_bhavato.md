+++
title = "04 अपरम् भवतो"

+++
4.4।।***व्याख्या--*'अपरं भवतो जन्म परं जन्म विवस्वतः'--**आपका जन्म तो
अभी कुछ वर्ष पूर्व श्रीवसुदेवजीके घर हुआ है, पर सूर्यका जन्म सृष्टिके
आरम्भमें हुआ था। अतः आपने सूर्यको कर्मयोग कैसे कहा था; अर्जुनके इस
प्रश्नमें तर्क या आक्षेप नहीं है, प्रत्युत जिज्ञासा है। वे भगवान्के
जन्म-सम्बन्धी रहस्यको सुगमतापूर्वक समझनेकी दृष्टिसे ही प्रश्न करते हैं;
क्योंकि अपने जन्म-सम्बन्धी रहस्यको प्रकट करनेमें भगवान् ही सर्वथा समर्थ
हैं।
