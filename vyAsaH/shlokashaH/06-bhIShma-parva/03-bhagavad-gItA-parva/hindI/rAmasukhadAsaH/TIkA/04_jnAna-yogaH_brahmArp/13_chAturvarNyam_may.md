+++
title = "13 चातुर्वर्ण्यम् मया"

+++
4.13।।***व्याख्या--*'चातुर्वर्ण्यं'** **(टिप्पणी प₀ 235.1)** **'मया
सृष्टं गुणकर्मविभागशः'--**पूर्वजन्मोंमें किये गये कर्मोंके अनुसार
सत्त्व, रज और तम--इन तीनों गुणोंमें न्यूनाधिकता रहती है। सृष्टि-रचनाके
समय उन गुणों और कर्मोंके अनुसार भगवान् ब्राह्मण, क्षत्रिय, वैश्य और
शूद्र--इन चारों वर्णोंकी रचना करते हैं **(टिप्पणी प₀ 235.2)**। मनुष्यके
सिवाय देव, पितर, तिर्यक् आदि दूसरी योनियोंकी रचना भी भगवान् गुणों और
कर्मोंके अनुसार ही करते हैं। इसमें भगवान्की किञ्चिन्मात्र भी विषमता नहीं
है।
