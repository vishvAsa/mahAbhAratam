+++
title = "17 तेषाञ् ज्ञानी"

+++
।।7.17।।***व्याख्या--*'तेषां ज्ञानी नित्ययुक्तः'** उन (अर्थार्थी, आर्त,
जिज्ञासु और ज्ञानी) भक्तोंमें ज्ञानी अर्थात् प्रेमी भक्त श्रेष्ठ है;
क्योंकि वह नित्ययुक्त है अर्थात् वह सदा-सर्वदा केवल भगवान्में ही लगा
रहता है। भगवान्के सिवाय दूसरे किसीमें वह किञ्चिन्मात्र भी नहीं लगता।
जैसे गोपियाँ गाय दुहते, दही बिलोते, धान कूटते आदि सभी लौकिक कार्य करते
हुए भी भगवान् श्रीकृष्णमें चित्तवाली रहती हैं **(टिप्पणी प₀ 420.2),**
ऐसे ही वह ज्ञानी भक्त लौकिक और पारमार्थिक सब क्रियाएँ करते समय
सदा-सर्वदा भगवान्से जुड़ा रहता है। भगवान्का सम्बन्ध रखते हुए ही उसकी सब
क्रियाएँ होती हैं।
