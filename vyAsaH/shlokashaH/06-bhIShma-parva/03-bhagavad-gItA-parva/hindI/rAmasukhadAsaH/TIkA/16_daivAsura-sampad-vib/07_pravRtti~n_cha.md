+++
title = "07 प्रवृत्तिञ् च"

+++
।।16.7।।***व्याख्या --***  **प्रवृत्तिं च निवृत्तिं च जना न
विदुरासुराः --** आजकलके उच्छृङ्खल वातावरण; खानपान; शिक्षा आदिके प्रभावसे
प्रायः मनुष्य प्रवृत्ति और निवृत्तिको अर्थात् किसमें प्रवृत्त होना
चाहिये और किससे निवृत्त होना चाहिये -- इसको नहीं जानते और जानना चाहते भी
नहीं। कोई इसको बताना चाहे; तो उसकी मानते नहीं; प्रत्युत उसकी हँसी उड़ाते
हैं; उसे मूर्ख समझते हैं और अभिमानके कारण अपनेको बड़ा बुद्धिमान् समझते
हैं। कुछ लोग (प्रवृत्ति और निवृत्तिको) जानते भी हैं; पर उनपर
आसुरीसम्पदाका विशेष प्रभाव होनेसे उनकी विहित कार्योंमें प्रवृत्ति और
निषिद्ध कार्योंसे निवृत्ति नहीं होती। इस कारण सबसे पहले आसुरीसम्पत्ति
आती है -- प्रवृत्ति और निवृत्तिको न जाननेसे। प्रवृत्ति और निवृत्तिको कैसे
जाना जाय इसे गुरुके द्वारा; ग्रन्थके द्वारा; विचारके द्वारा जाना जा सकता
है इसके अलावा उस मनुष्यपर कोई आफत आ जाय; वह मुसीबतमें फँस जाय; कोई
विचित्र घटना घट जाय; तो विवेकशक्ति जाग्रत् हो जाती है। किसी महापुरुषके
दर्शन हो जानेसे पूर्वसंस्कारवश मनुष्यकी वृत्ति बदल जाती है अथवा जिन
स्थानोंपर बड़ेबड़े प्रभावशाली सन्त हुए हैं; उन स्थलोंमें; तीर्थोंमें
जानेसे भी विवेकशक्ति जाग्रत् हो जाती है। विवेकशक्ति प्राणिमात्रमें रहती
है। परन्तु पशुपक्षी आदि योनियोंमें इसको विकसित करनेका अवसर; स्थान और
योग्यता नहीं है एवं मनुष्यमें उसको विकसित करनेका अवसर; स्थान और योग्यता
भी है। पशुपक्षी आदिमें वह विवेकशक्ति केवल अपने शरीरनिर्वाहतक ही सीमित
रहती है; पर मनुष्य उस विवेकशक्तिसे अपना और अपने परिवारका तथा अन्य
प्राणियोंका भी पालनपोषण कर सकता है; और दुर्गुणदुराचारोंका त्याग करके
सद्गुणसदाचारोंको भी ला सकता है। मनुष्य इसमें सर्वथा स्वतन्त्र है क्योंकि
वह साधनयोनि है। परन्तु पक्षुपक्षी इसमें स्वतन्त्र नहीं हैं क्योंकि वह
भोगयोनि है। जब मनुष्योंकी खानेपीने आदिमें ही विशेष वृत्ति रहती है; तब
उनमें कर्तव्यअकर्तव्यका होश नहीं रहता। ऐसे मनुष्योंमें पशुओंकी तरह
दैवीसम्पत्ति छिपी हुई रहती है; सामने नहीं आती। ऐसे मनुष्योंके लिये भी
भगवान्ने **जनाः** पद दिया है अर्थात् वे भी मनुष्य कहलानेके लायक हैं
क्योंकि उनमें दैवीसम्पत्ति प्रकट हो सकती है।  
  
**विशेष बात**  
  
**जनाः** (16। 7) से लेकर **नराधमान्** (16। 19) पदतक बीचमें आये हुए
श्लोकोंमें कहीं भी भगवान्ने मनुष्यवाचक शब्द नहीं दिया है। इसका तात्पर्य
यह है कि यद्यपि मनुष्यमें आसुरीसम्पत्तिका त्याग करनेकी तथा
दैवीसम्पत्तिको धारण करनेकी योग्यता है; तथापि जो मनुष्य होकर भी
दैवीसम्पत्तिको धारण न करके आसुरीसम्पत्तिको बनाये रखते हैं; वे मनुष्य
कहलानेलायक नहीं हैं। वे पशुओंसे और नारकीय प्राणियोंसे भी गयेबीते हैं
क्योंकि पशु और नारकीय प्राणी तो पापोंका फल भोगकर पवित्रताकी तरफ जा रहे
हैं और ये आसुर स्वभाववाले मनुष्य जिस पुण्यसे मनुष्यशरीर मिला है; उसको
नष्ट करके और यहाँ नयेनये पाप बटोरकर पशुपक्षी आदि योनियों तथा नरकोंकी तरफ
जा रहे हैं। अतः उनकी दुर्गतिका वर्णन इसी अध्यायके सोलहवें और उन्नीसवें
श्लोकोंमें किया गया है। भगवान्ने आसुर मनुष्योंके जितने लक्षण बताये हैं;
उनमें उनको पशु आदिका विशेषण न देकर **अशुभान्;**,**नराधमान्** विशेषण दिये
हैं। कारण यह कि पशु आदि इतने पापी नहीं हैं और उनके दर्शनसे पाप भी नहीं
लगता; पर आसुर मनुष्योंमें विशेष पाप होते हैं और उनके दर्शनसे पाप लगता
है; अपवित्रता आती है। इसी अध्यायके बाईसवें श्लोकमें **नरः** पद देकर यह
बताते हैं कि जो कामक्रोधलोभरूप नरकके द्वारोंसे छूटकर,अपने कल्याणका आचरण
करता है; वही मनुष्य कहलानेलायक है। पाँचवें अध्यायके तेईसवें श्लोकमें भी
**नरः** पदसे इसी बातको पुष्ट किया गया है।**न शौचं नापि चाचारो न सत्यं
तेषु विद्यते --** प्रवृत्ति और निवृत्तिको न जाननेसे उन आसुर
स्वभाववालोंमें शुद्धिअशुद्धिका खयाल नहीं रहता। उनको सांसारिक बर्तावका;
व्यवहारका भी खयाल नहीं होता अर्थात् मातापिता आदि बड़ेबूढ़ोंके साथ तथा
अन्य मनुष्योंके साथ कैसा बर्ताव करना चाहिये और कैसे नहीं करना चाहिये --
इस बातको वे जानते ही नहीं। उनमें सत्य नहीं होता अर्थात् वे असत्य बोलते
हैं और आचरण भी असत्य ही करते हैं। इन सबका तात्पर्य यह है कि वे पुरुष
असुर हैं। खानापीना; आरामसे रहना तथा मैं जीता रहूँ; संसारका सुख भोगता
रहूँ और संग्रह करता रहूँ आदि उद्देश्य होनेसे उनकी शौचाचार और सदाचारकी
तरफ दृष्टि ही नहीं जाती।  
  
भगवान्ने दूसरे अध्यायके चौवालीसवें श्लोकमें बताया है कि वैदिक
प्रक्रियाके अनुसार सांसारिक भोग और संग्रहमें लगे हुए पुरुषोंमें भी
परमात्माकी प्राप्तिका एक निश्चय नहीं होता। भाव यह है कि आसुरीसम्पदाका
अंश रहनेके कारण जब ऐसे शास्त्रविधिसे यज्ञादि कर्मोंमें लगे हुए पुरुष भी
परमात्माका एक निश्चय नहीं कर पाते; तब जिन पुरुषोंमें आसुरीसम्पदा विशेष
बढ़ी हुई है अर्थात् जो अन्यायपूर्वक भोग और संग्रहमें लगे हुए हैं; उनकी
बुद्धिमें परमात्माका एक निश्चय होना कितना कठिन है **(टिप्पणी प₀ 815)**  
  
***सम्बन्ध --***  जहाँ सत्कर्मोंमें प्रवृत्ति नहीं होती; वहाँ
सद्भावोंका भी निरादर होता है अर्थात् सद्भाव दबते चले जाते हैं -- अब इसको
बताते हैं।
