+++
title = "04 दम्भो दर्पोऽभिमानश्च"

+++
।।16.4।।***व्याख्या --***  **दम्भः --** मान; बड़ाई; पूजा; ख्याति आदि
प्राप्त करनेके लिये; अपनी वैसी स्थिति न होनेपर भी वैसी स्थिति दिखानेका
नाम दम्भ है। यह दम्भ दो प्रकारसे होता है --,(1) **सद्गुणसदाचारोंको लेकर
--** अपनेको धर्मात्मा; साधक; विद्वान्; गुणवान् आदि प्रकट करना अर्थात्
अपनेमें वैसा आचरण न होनेपर भी अपनेमें श्रेष्ठ गुणोंको लेकर वैसा आचरण
दिखाना; थोड़ा होनेपर भी ज्यादा दिखाना; भोगी होनेपर भी अपनेको योगी दिखाना
आदि दिखावटी भावों और क्रियाओंका होना -- यह सद्गुणसदाचारोंको लेकर दम्भ
है।  
  
(2) **दुर्गुणदुराचारोंको लेकर --** जिसका आचरण; खानपान स्वाभाविक अशुद्ध
नहीं है; ऐसा व्यक्ति भी जिनके आचरण; खानपान अशुद्ध हैं -- ऐसे
दुर्गुणीदुराचारी लोगोंमें जाकर उनको राजी करके अपनी इज्जत जमानेके लिये;
मानआदर आदि प्राप्त करनेके लिये; अपने मनमें बुरा लगनेपर भी वैसा आचरण;
खानपान कर बैठता है -- यह दुर्गुणदुराचारोंको लेकर दम्भ है। तात्पर्य यह है
कि जब मनुष्य प्राण; शरीर; धन; सम्पत्ति; आदर; महिमा आदिको प्रधानता देने
लगता है; तब उसमें दम्भ आ जाता है।**दर्पः --** घमण्डका नाम दर्प है।
धनवैभव; जमीनजायदाद; मकानपरिवार आदि ममतावाली चीजोंको लेकर अपनेमें जो
बड़प्पनका अनुभव होता है; वह दर्प है। जैसे -- मेरे पास इतना धन है मेरा
इतना बड़ा परिवार है मेरा इतना राज्य है मेरे पास इतनी जमानजायदाद है मेरे
पीछे इतने आदमी हैं मेरी आवाजके पीछे इतने आदमी बोलते हैं मेरे पक्षमें
बहुत आदमी हैं धनसम्पत्तिवैभवमें मेरी बराबरी कौन कर सकता है मेरे पास
ऐसेऐसे पद हैं; अधिकार हैं संसारमें मेरा कितना यश; प्रतिष्ठा हो रही है
मेरे बहुत अनुयायी हैं मेरा सम्प्रदाय कितना ऊँचा है मेरे गुरुजी कितने
प्रभावशाली हैं आदिआदि।  
  
**अभिमानः --** अहंतावाली चीजोंको लेकर अर्थात् स्थूल; सूक्ष्म और
कारणशरीरको लेकर अपनेमें जो बड़प्पनका अनुभव होता है; उसका नाम अभिमान है
**(टिप्पणी प₀ 802.1)**। जैसे -- मैं जातिपाँतिमें कुलीन हूँ मैं
वर्णआश्रममें ऊँचा हूँ हमारी जातिमें हमारी प्रधानता है गाँवभरमें हमारी
बात चलती है अर्थात् हम जो कह देंगे; उसको सभी मानेंगे हम जिसको सहारा
देंगे; उस आदमीसे विरुद्ध चलनेमें सभी लोग भयभीत होंगे और हम जिसके विरोधी
होंगे; उसका साथ देनेमें भी सभी लोग भयभीत होंगे राजदरबारमें भी हमारा आदर
है; इसलिये हम जो कह देंगे; उसे कोई टालेगा नहीं हम न्यायअन्याय जो कुछ भी
करेंगे; उसको कोई टाल नहीं सकता; उसका कोई विरोध नहीं कर सकता मैं बड़ा
विद्वान् हूँ; मैं अणिमा; महिमा; गरिमा आदि सिद्धियोंको जानता हूँ; इसलिये
सारे संसारको उथलपुथल कर सकता हूँ; आदिआदि।**क्रोधः --** दूसरोंका अनिष्ट
करनेके लिये अन्तःकरणमें जो जलनात्मक वृत्ति पैदा होती है; उसका नाम,क्रोध
है। मनुष्यके स्वभावके विपरीत कोई काम करता है तो उसका अनिष्ट करनेके लिये
अन्तःकरणमें उत्तेजना होकर जो जलनात्मक वृत्ति पैदा होती है; वह क्रोध है।
क्रोध और क्षोभमें अन्तर है। बच्चा उद्दण्डता करता है; कहना नहीं मानता; तो
मातापिता उत्तेजनामें आकर उसको ताड़ना करते हैं -- यह उनका क्षोभ (हृदयकी
हलचल) है; क्रोध नहीं। कारण कि उनमें बच्चेका अनिष्ट करनेकी भावना होती ही
नहीं; प्रत्युत बच्चेके हितकी भावना होती है। परंतु यदि उत्तेजनामें आकर
दूसरेका अनिष्ट; अहित करके उसे दुःख देनेमें सुखका अनुभव होता है; तो यह
क्रोध है। आसुरी प्रकृतिवालोंमें यही क्रोध होता है। क्रोधके वशीभूत होकर
मनुष्य न करनेयोग्य काम भी कर बैठता है; जिसके फलस्वरूप स्वयं उसको
पश्चात्ताप करना पड़ता है। क्रोधी व्यक्ति उत्तेजनामें आकर दूसरोंका अपकार
तो करता है; पर क्रोधसे स्वयं उसका अपकार कम नहीं होता क्योंकि अपना अनिष्ट
किये बिना क्रोधी व्यक्ति दूसरेका अनिष्ट कर ही नहीं सकता। इसमें भी एक
मर्मकी बात है कि क्रोधी व्यक्ति जिसका अनिष्ट करता है; उसका किन्हीं
दुष्कर्मोंका जो फल भोगरूपसे आनेवाला है; वही होता है अर्थात् उसका कोई नया
अनिष्ट नहीं हो सकता परंतु क्रोधी व्यक्तिका दूसरेका अनिष्ट करनेकी भावनासे
और अनिष्ट करनेसे नया पापसंग्रह हो जायगा तथा उसका स्वभाव भी बिगड़ जायगा।
यह स्वभाव उसे नरकोंमें ले जानेका हेतु बन जायगा और वह जिस योनिमें जायगा;
वहीं उसे दुःख देगा।  
  
क्रोध स्वयंको ही जलाता है **(टिप्पणी प₀ 802.2)**। क्रोधी व्यक्तिकी
संसारमें अच्छी ख्याति नहीं होती; प्रत्युत निन्दा ही होती है। खास अपने
घरके आदमी भी क्रोधीसे डरते हैं। इसी अध्यायके इक्कीसवें श्लोकमें भगवान्ने
क्रोधको नरकोंका दरवाजा बताया है। जब मनष्यके स्वार्थ और अभिमानमें बाधा
पड़ती है; तब क्रोध पैदा होता है। फिर क्रोधसे सम्मोह; सम्मोहसे
स्मृतिविभ्रम; स्मृतिविभ्रमसे बुद्धिनाश और बुद्धिनाशसे मनुष्यका पतन हो
जाता है (गीता 2। 62 -- 63)।**पारुष्यम् --** कठोरताका नाम पारुष्य है। यह
कई प्रकारका होता है जैसे -- शरीरसे अकड़कर चलना; टेढ़े चलना -- यह शारीरिक
पारुष्य है। नेत्रोंसे टेढ़ामेढ़ा देखना -- यह नेत्रोंका पारुष्य है।
वाणीसे कठोर बोलना; जिससे दूसरे भयभीत हो जायँ -- यह वाणीका पारुष्य है।
दूसरोंपर आफत; संकट; दुःख आनेपर भी उनकी सहायता न करके राजी होना आदि जो
कठोर भाव होते हैं; यह हृदयका पारुष्य है। जो शरीर और प्राणोंके साथ एक हो
गये हैं; ऐसे मनुष्योंको यदि दूसरोंकी क्रिया; वाणी बुरी लगती है; तो उसके
बदलेमें वे उनको कठोर वचन सुनाते हैं; दुःख देते हैं और स्वयं राजी होकर
कहते हैं कि आपने देखा कि नहीं मैंने उसके साथ ऐसा कड़ा व्यवहार किया कि
उसके दाँत खट्टे कर दिये अब वह मेरे साथ बोल सकता है क्या यह सब व्यवहारका
पारुष्य है। स्वार्थबुद्धिकी अधिकता रहनेके कारण मनुष्य अपना मतलब सिद्ध
करनेके लिये; अपनी क्रियाओंसे दूसरोंको कष्ट होगा; उनपर कोई आफत आयेगी --
इन बातोंपर विचार ही नहीं कर सकता। हृदयमें कठोर भाव होनेसे वह केवल अपना
मतलब देखता है और उसके मन; वाणी; शरीर; बर्ताव आदि सब जगह कठोरता रहती है।
स्वार्थभावकी बहुत ज्यादा वृत्ति बढ़ती है; तो वह हिंसा आदि भी कर बैठता
है; जिससे उसके स्वभावमें स्वाभाविक ही क्रूरता आ जाती है। क्रूरता आनेपर
हृदयमें सौम्यता बिलकुल नहीं रहती। सौम्यता न रहनेसे उसके बर्तावमें;
लेनदेनमें स्वाभाविक ही कठोरता रहती है। इसलिये वह केवल दूसरोंसे रुपये
ऐँठने; दूसरोंको दुःख देने आदिमें लगा रहता है। इनके परिणाममें मुझे सुख
होगा या दुःख -- इसका वह विचार ही नहीं कर सकता।**अज्ञानम् --** यहाँ
अज्ञान नाम अविवेकका है। अविवेकी पुरुषोंको सत्असत्; सारअसार;
कर्तव्यअकर्तव्य आदिका बोध नहीं होता। कारण कि उनकी दृष्टि नाशवान्
पदार्थोंके भोग और संग्रहपर ही लगी रहती है। इसलिये (परिणामपर दृष्टि न
रहनेसे) वे यह सोच ही नहीं सकते कि ये नाशवान् पदार्थ कबतक हमारे साथ
रहेंगे और हम कबतक इनके साथ रहेंगे। पशुओंकी तरह केवल प्राणपोषणमें ही लगे
रहनेके कारण वे क्या कर्तव्य है और क्या अकर्तव्य है -- इन बातोंको नहीं
जान सकते और न जानना ही चाहते हैं।  
  
वे तात्कालिक संयोगजन्य सुखको ही सुख मानते हैं और शरीर तथा इन्द्रियोंके
प्रतिकूल संयोगको ही दुःख मानते हैं। इसलिये वे उद्योग तो सुखके लिये ही
करते हैं; पर परिणाममें उनको पहलेसे भी अधिक दुःख मिलता है **(टिप्पणी प₀
803.1)**। फिर भी उनको चेत नहीं होता कि इसका हमारे लिये नतीजा क्या होगा
वे तो मानबड़ाई; सुखआराम; धनसम्पत्ति आदिके प्रलोभनमें आकर न करनेलायक काम
भी करने लग जाते हैं; जिनका नतीजा उनके लिये तथा दुनियाके लिये भी बड़ा
अहितकारक होता है।  
  
**अभिजातस्य पार्थ सम्पदमासुरीम् --** हे पार्थ ये सब आसुरी सम्पत्ति
**(टिप्पणी प₀ 803.2)** को प्राप्त हुए मनुष्योंके लक्षण हैं। मरणधर्मी
शरीरके साथ एकता मानकर मैं कभी मरूँ नहीं सदा जीता रहूँ और सुख भोगता रहूँ
-- ऐसी इच्छावाले मनुष्यके अन्तःकरणमें ये लक्षण होते हैं। अठारहवें
अध्यायके चालीसवें श्लोकमें भगवान्ने कहा है कि कोई भी साधारण प्राणी
प्रकृतिके गुणोंके सम्बन्धसे सर्वथा रहित नहीं है। इससे सिद्ध होता है कि
प्रत्येक जीव परमात्माका अंश होते हुए भी प्रकृतिके साथ सम्बन्ध लेकर ही
पैदा होता है। प्रकृतिके साथ सम्बन्धका तात्पर्य है -- प्रकृतिके कार्य
शरीरमें मैंमेरे का सम्बन्ध (तादात्म्य) और पदार्थोंमें ममता; आसक्ति तथा
कामनाका होना। शरीरमें मैंमेरेका सम्बन्ध ही आसुरीसम्पत्तिका मूलभूत लक्षण
है। जिसका प्रकृतिके साथ मुख्यतासे सम्बन्ध है; उसीके लिये यहाँ कहा गया है
कि वह आसुरीसम्पत्तिको प्राप्त हुआ है। प्रकृतिके साथ सम्बन्ध जीवका अपना
माना हुआ है। अतः वह जब चाहे इस सम्बन्धका त्याग कर सकता है। कारण कि जीव
(आत्मा) चेतन तथा निर्विकार है और प्रकृति जड तथा प्रतिक्षण परिवर्तनशील
है; इसलिये चेतनका जडसे सम्बन्ध वास्तवमें है नहीं; केवल मान रखा है। इस
सम्बन्धको छोड़ते ही आसुरीसम्पत्ति सर्वथा मिट जाती है। इस प्रकार
मनुष्यमें आसुरीसम्पत्तिको मिटानेकी पूरी योग्यता है। तात्पर्य है कि आसुरी
सम्पत्तिको प्राप्त होते हुए भी वह प्रकृतिसे अपना सर्वथा सम्बन्धविच्छेद
करके आसुरीसम्पत्तिको मिटा सकता है। प्राणोंमें मनुष्यका ज्योंज्यों मोह
होता जाता है; त्योंहीत्यों आसुरीसम्पत्ति अधिक बढ़ती जाती है।
आसुरीसम्पत्तिके अत्यधिक बढ़नेपर मनुष्य अपने प्राणोंको रखनेके लिये और सुख
भोगनेके लिये दूसरोंका नुकसान भी कर देता है। इतना ही नहीं; दूसरोंकी हत्या
कर देनेमें भी वह नहीं हिचकता। मनुष्य जब अस्थायीको स्थायी मान लेता है; तब
आसुरीसम्पत्तिके दुर्गुणदुराचारोंके समूहकेसमूह उसमें आ जाते हैं। तात्पर्य
है कि असत्का सङ्ग होनेसे असत् आचरण; असत् भाव और दुर्गुण बिना बुलाये तथा
बिना उद्योग किये अपनेआप आते हैं; जो मनुष्यको परमात्मासे विमुख करके
अधोगतिमें ले जानेवाले हैं।  
  
***सम्बन्ध --***  अब भगवान् दैवी और आसुरी -- दोनों प्रकारकी
सम्पत्तियोंका फल बताते हैं।
