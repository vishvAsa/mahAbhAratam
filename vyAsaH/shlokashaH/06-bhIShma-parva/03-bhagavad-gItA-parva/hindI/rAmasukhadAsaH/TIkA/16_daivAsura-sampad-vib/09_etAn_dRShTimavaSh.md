+++
title = "09 एतान् दृष्टिमवष्टभ्य"

+++
।।16.9।।***व्याख्या --***  **एतां दृष्टिमवष्टभ्य --** न कोई
कर्तव्यअकर्तव्य है; न शौचाचारसदाचार है; न ईश्वर है; न प्रारब्ध है; न
पापपुण्य है; न परलोक है; न किये हुए कर्मोंका कोई दण्डविधान है -- ऐसी
नास्तिक दृष्टिका आश्रय लेकर वे चलते हैं।**नष्टात्मानः --** आत्मा कोई
चेतन तत्त्व है; आत्माकी कोई सत्ता है -- इस बातको वे मानते ही नहीं। वे
तो,इस बातको मानते हैं कि जैसे कत्था और चूना मिलनेसे एक लाली पैदा हो जाती
है; ऐसी ही भौतिक तत्त्वोंके मिलनेसे एक चेतना पैदा हो जाती है। वह चेतन
कोई अलग चीज है -- यह बात नहीं है। उनकी दृष्टिमें जड ही मुख्य होता है।
इसलिये वे चेतनतत्त्वसे बिलकुल ही विमुख रहते हैं। चेतनतत्त्व(आत्मा) से
विमुख होनेसे उनका पतन हो चुका होता है।**अल्पबुद्धयः --** उनमें जो
विवेकविचार होता है; वह अत्यन्त ही अल्प; तुच्छ होता है। उनकी दृष्टि केवल
दृश्य पदार्थोंपर अवलम्बित रहती है कि कमाओ; खाओ; पीओ और मौज करो। आगे
भविष्यमें क्या होगा परलोकमें क्या होगा ये बातें उनकी बुद्धिमें नहीं
आतीं। यहाँ अल्पबुद्धिका यह अर्थ नहीं है कि हरेक काममें उनकी बुद्धि काम
नहीं करती। सत्यतत्त्व क्या है धर्म क्या है अधर्म क्या है सदाचारदुराचार
क्या है और उनका परिणाम क्या होता है इस विषयमें उनकी बुद्धि काम नहीं
करती। परन्तु धनादि वस्तुओंके संग्रहमें उनकी बुद्धि बड़ी तेज होती है।
तात्पर्य यह है कि पारमार्थिक उन्नतिके विषयमें उनकी बुद्धि तुच्छ होती है
और सांसारिक भोगोंमें फँसनेके लिये उनकी बुद्धि बड़ी तेज होती
है।**उग्रकर्माणः --** वे किसीसे डरते ही नहीं। यदि डरेंगे तो चोर; डाकू या
राजकीय आदमीसे डरेंगे। ईश्वरसे; परलोकसे; मर्यादासे वे नहीं डरते। ईश्वर और
परलोकका भय न होनेसे उनके द्वारा दूसरोंकी हत्या आदि बड़े भयानक कर्म होते
हैं।**अहिताः --** उनका स्वभाव खराब होनेसे वे दूसरोंका अहित (नुकसान)
करनेमें ही लगे रहते हैं और दूसरोंका नुकसान करनेमें ही उनको सुख होता
है।**जगतः क्षयाय प्रभवन्ति --** उनके पास जो शक्ति है; ऐश्वर्य है;
सामर्थ्य है; पद है; अधिकार है; वह सबकासब दूसरोंका नाश करनेमें ही लगता
है। दूसरोंका नाश ही उनका उद्देश्य होता है। अपना स्वार्थ पूरा सिद्ध हो या
थोड़ा सिद्ध हो अथवा बिलकुल सिद्ध न हो; पर वे दूसरोंकी उन्नतिको सह नहीं
सकते। दूसरोंका नाश करनेमें ही उनको सुख होता है अर्थात् पराया हक छीनना;
किसीको जानसे मार देना -- इसीमें उनको प्रसन्नता होती है। सिंह जैसे दूसरे
पशुओंको मारकर खा जाता है; दूसरोंके दुःखकी परवाह नहीं करता और राजकीय
स्वार्थी अफसर जैसे दस; पचास; सौ रुपयोंके लिये हजारों रुपयोंका सरकारी
नुकसान कर देते हैं; ऐसे ही अपना स्वार्थ पूरा करनेके लिये दूसरोंका चाहे
कितना ही नुकसान हो जाय; उसकी वे परवाह नहीं करते। वे आसुर स्वभाववाले
पशुपक्षियोंको मारकर खा जाते हैं और अपने थोड़ेसे सुखके लिये दूसरोंको
कितना दुःख हुआ -- इसको वे सोच ही नहीं सकते।  
  
***सम्बन्ध --***  जहाँ सत्कर्म; सद्भाव और सद्विचारका निरादर हो जाता
है; वहाँ मनुष्य कामनाओंका आश्रय लेकर क्या करता है -- इसको आगेके श्लोकमें
बताते हैं।
