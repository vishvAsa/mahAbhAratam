+++
title = "14 असौ मया"

+++
।।16.14।।***व्याख्या --***  आसुरीसम्पदावाले व्यक्ति क्रोधके परायण होकर
इस प्रकारके मनोरथ करते हैं -- **असौ मया हतः शत्रुः --** वह हमारे विपरीत
चलता था; हमारे साथ वैर रखता था; उसको तो हमने मार दिया है और **हनिष्ये
चापरानपि --** दूसरे जो भी हमारे विपरीत चलते हैं; हमारे साथ वैर रखते हैं;
हमारा अनिष्ट सोचते हैं; उनको भी हम मजा चखा देंगे; मार डालेंगे।
**ईश्वरोऽहम् --** हम धन; बल; बुद्धि आदिमें सब तरहसे समर्थ हैं। हमारे पास
क्या नहीं है हमारी बराबरी कोई कर सकता है क्या **अहं भोगी --** हम भोग
भोगनेवाले हैं। हमारे पास स्त्री; मकान; कार आदि कितनी भोग सामग्री है
**सिद्धोऽहम् --** हम सब तरहसे सिद्ध हैं। हमने तो पहले ही कह दिया था न
वैसे हो गया कि नहीं हमारेको तो पहलेसे ही ऐसा दीखता है ये जो लोग भजन;
स्मरण; जप; ध्यान आदि करते हैं; ये सभी किसीके बहकावेमें आये हुए हैं। अतः
इनकी क्या दशा होगी; उसको हम जानते हैं। हमारे समान सिद्ध और कोई है
संसारमें हमारे पास अणिमा; गरिमा आदि सभी सिद्धियाँ हैं। हम एक फूँकमें
सबको भस्म कर सकते हैं। **बलवान् --** हम बड़े बलवान् हैं। अमुक आदमीने
हमारेसे टक्कर लेनी चाही; तो उसका क्या नतीजा हुआ आदि। परन्तु जहाँ स्वयं
हार जाते हैं; वह बात दूसरोंको नहीं कहते; जिससे कि कोई हमें कमजोर न समझ
ले। उन्हें अपने हारनेकी बात तो याद भी नहीं रहती; पर अभिमानकी बात उन्हें
याद रहती है। **सुखी --** हमारे पास कितना सुख है; आराम है। हमारे समान
सुखी संसारमें कौन हैऐसे व्यक्तियोंके भीतर तो जलन होती रहती है; पर ऊपरसे
इस प्रकारकी डींग हाँकते हैं।
