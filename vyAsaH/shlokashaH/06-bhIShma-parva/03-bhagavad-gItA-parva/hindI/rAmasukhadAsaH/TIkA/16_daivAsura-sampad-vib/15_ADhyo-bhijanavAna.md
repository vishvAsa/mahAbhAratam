+++
title = "15 आढ्योऽभिजनवानस्मि"

+++
।।16.15।।***व्याख्या --***  आसुर स्वभाववाले व्यक्ति अभिमानके परायण
होकर इस प्रकारके मनोरथ करते हैं, -- **आढ्योऽभिजनवानस्मि --** कितना धन
हमारे पास है कितना सोनाचाँदी; मकान; खेत; जमीन हमारे पास है कितने अच्छे
आदमी; ऊँचे पदाधिकारी हमारे पक्षमें हैं हम धन और जनके बलपर; रिश्वत और
सिफारिशके बलपर जो चाहें; वही कर सकते हैं।**कोऽन्योऽस्ति सदृशो मया --**
आप इतने घूमेफिरे हो; आपको कई आदमी मिले होंगे पर आप बताओ; हमारे समान आपने
कोई देखा है क्या **यक्ष्ये दास्यामि --** हम ऐसा यज्ञ करेंगे; ऐसा दान
करेंगे कि सबपर टाँग फेर देंगे थोड़ासा यज्ञ करनेसे; थोड़ासा दान देनेसे;
थोड़ेसे ब्राह्मणोंको भोजन कराने आदिसे क्या होता है हम तो ऐसे यज्ञ; दान
आदि करेंगे; जैसे आजतक किसीने न किये हों। क्योंकि मामूली यज्ञ; दान करनेसे
लोगोंको क्या पता लगेगा कि इन्होंने यज्ञ किया; दान दिया। बड़े यज्ञ; दानसे
हमारा नाम अखबारोंमें निकलेगा। किसी धर्मशालामें मकान बनवायेंगे; तो उसमें
हमारा नाम खुदवाया जायेगा; जिससे हमारी यादगारी रहेगी। **मोदिष्ये --** हम
कितने बड़े आदमी हैं हमें सब तरहसे सब सामग्री सुलभ है अतः हम आनन्दसे मौज
करेंगे। इस प्रकार अभिमानको लेकर मनोरथ करनेवाले आसुर लोग केवल करेंगे;
करेंगे -- ऐसा मनोरथ ही करते रहते हैं; वास्तवमें करतेकराते कुछ नहीं। वे
करेंगे भी; तो वह भी नाममात्रके लिये करेंगे (जिसा उल्लेख आगे सत्रहवें
श्लोकमें आया है)। कारण कि **इत्यज्ञानविमोहिताः --** इस प्रकार तेरहवें;
चौदहवें और पन्द्रहवें श्लोकमें वर्णित मनोरथ करनेवाले आसुर लोग अज्ञानसे
मोहित रहते हैं अर्थात् मूढ़ताके कारण ही उनकी ऐसे मनोरथवाली वृत्ति होती
है।  
  
***सम्बन्ध --***  परमात्मासे विमुख हुए आसुरी सम्पदावालोंको जीतेजी
अशान्ति; जलन; संताप आदि तो होते ही हैं; पर मरनेपर उनकी क्या गति होती है
-- इसको आगेके श्लोकमें बताते हैं।
