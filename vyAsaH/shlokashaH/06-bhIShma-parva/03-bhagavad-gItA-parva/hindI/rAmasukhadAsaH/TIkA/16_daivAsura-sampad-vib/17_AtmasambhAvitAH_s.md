+++
title = "17 आत्मसम्भाविताः स्तब्धा"

+++
।।16.17।।***व्याख्या --***  **आत्मसम्भाविताः --** वे धन; मान; बड़ाई;
आदर आदिकी दृष्टिसे अपने मनसे ही अपनेआपको बड़ा मानते हैं; पूज्य समझते हैं
कि हमारे समान कोई नहीं है अतः हमारा पूजन होना चाहिये; हमारा आदर होना
चाहिये; हमारी प्रशंसा होनी चाहिये। वर्ण; आश्रम; विद्या; बुद्धि; पद;
अधिकार; योग्यता आदिमें हम सब तरहसे श्रेष्ठ हैं अतः सब लोगोंको हमारे
अनुकूल चलना चाहिये।**स्तब्धाः --** वे किसीके सामने नम्र नहीं होते; नमते
नहीं। कोई सन्तमहात्मा या अवतारी भगवान् ही सामने क्यों न आ जायँ; तो भी वे
उनको नमस्कार नहीं करेंगे। वे तो अपनेआपको ही ऊँचा समझते हैं; फिर किसके
सामने नम्रता करें और किसको नमस्कार करें कहीं किसी कारणसे परवश होकर
लोगोंके सामने झुकना भी पड़े; तो अभिमानसहित ही झुकेंगे। इस प्रकार उनमें
बहुत ज्यादा ऐंठअकड़ रहती है।**धनमानमदान्विताः --** वे धन और मानके मदसे
सदा चूर रहते हैं। उनमें धनका; अपने जनोंका; जमीनजायदाद और मकान आदिका मद
(नशा) होता है। इधरउधर पहचान हो जाती है; तो उसका भी उनके मनमें मद होता है
कि हमारी तो बड़ेबड़े मिनिस्टरोंतक पहचान है। हमारे पास ऐसी शक्ति है;
जिससे चाहे जो प्राप्त कर सकते हैं और चाहे जिसका नाश कर सकते हैं। इस
प्रकार धन और मान ही उनका सहारा होता है। इनका ही उन्हें नशा होता है; गरमी
होती है। अतः वे इनको ही श्रेष्ठ मानते हैं।**यजन्ते नामयज्ञैस्ते दम्भेन
--** वे लोग (पन्द्रहवें श्लोकमें आये **यक्ष्ये दास्यामि** पदोंके अनुसार)
दम्भपूर्वक नाममात्रके यज्ञ करते हैं। वे केवल लोगोंको दिखानेके लिये और
अपनी महिमाके लिये ही यज्ञ करते हैं; तथा इस भावसे करते हैं कि दूसरोंपर
असर पड़ जाय और वे हमारे प्रभावसे प्रभावित हो जायँ उनकी आँख खुल जाय कि हम
क्या हैं; उन्हें चेत हो जाय आदि। लोगोंमें हमारा नाम हो जाय; प्रसिद्धि हो
जाय; आदर हो जाय -- इसके लिये वे यज्ञके नामपर अपने नामका खूब प्रचार
करेंगे; अपने नामका छापा (पैम्फलेट) छपवायेंगे। ब्राह्मणोंके लिये भोजन
करेंगे; तो खीरमें कपूर डाल देंगे; जिससे वे अधिक न खा सकें क्योंकि उससे
खर्चा भी अधिक नहीं होगा और नाम भी हो जायगा। ऐसे ही पंक्तिमें भोजनके लिये
दोदो; चारचार; पाँचपाँच सकोरे और पत्तलें एक साथ परोस देंगे; जिससे उन
सकोरे और पत्तलेंको बाहर फेंकनेपर उनका ढेर लग जाय और लोगोंको यह पता चल
जाय कि ये कितने अच्छे व्यक्ति हैं; जिन्होंने इतने ब्राह्मणोंको भोजन
कराया है। इस प्रकार ये आसुरीसम्पदावालोंके भीतर भाव होते हैं और भावोंके
अनुसार ही उनके आचरण होते हैं। आसुरीसम्पत्तिवाले व्यक्ति शास्त्रोक्त यज्ञ;
दान; पूजन आदि कर्म तो करते हैं और उनके लिये पैसे भी खर्च करते हैं; पर
करते हैं शास्त्रविधिकी परवाह न करके और दम्भपूर्वक ही। मन्दिरोंमें जब कोई
मेलामहोत्सव हो और ज्यादा लोगोंके आनेकी उम्मीद हो तथा बड़ेबड़े धनी लोग
आनेवाले हों; तब मन्दिरको अच्छी तरह सजायेंगे; ठाकुरजीको खूब बढ़ियाबढ़िया
गहनेकपड़े पहनायेंगे; जिससे ज्यादा लोग आ जायँ और खूब भेंटचढ़ावा इकट्ठा हो
जाय। इस प्रकार ठाकुरजीका तो नाममात्रका पूजन होता है; पर वास्तवमें पूजन
होता है लोगोंका। ऐसे ही कोई मिनिस्टर या अफसर आनेवाला हो; तो उनको राजी
करनेके लिये ठाकुरजीको खूब सजायेंगे और जब वे मन्दिरमें आयेंगे; तब उनका
खूब आदरसत्कार करेंगे; उनको ठाकुरजीकी माला देंगे; प्रसाद (जो उनके लिये
विशेषरूपसे तैयार रखा रहता है) देंगे; इसलिये कि वे राजी हो जायँगे; तो
हमारे व्यापारमें; घरेलू कामोंमें हमारी सहायता करेंगे; मुकदमे आदिमें
हमारा पक्ष लेंगे; आदि। इन भावोंसे वे ठाकुरजीका जो पूजन करते हैं; वह तो
नाममात्रका पूजन है। वास्तवमें पूजन होता है -- अपने व्यापारका; घरेलू
कामोंका; लड़ाईझगड़ोंका क्योंकि उनका उद्देश्य ही वही
है। गौसेवीसंस्थासंचालक भी गोशालाओंमें प्रायः दूध देनेवाली स्वस्थ गायोंको
ही रखेंगे और उनको अधिक चारा देंगे पर लूलीलँगड़ी; अपाहिज; अन्धी और दूध न
देनेवाली गायोंको नहीं रखेंगे; तथा किसीको रखेंगे भी तो उसको दूध देनेवाली
गायोंकी अपेक्षा बहुत कम चारा देंगे। परन्तु हमारी गोशालामें कितना गोपालन
हो रहा है; इसकी असलियतकी तरफ खयाल न करके केवल लोगोंको दिखानेके लिये उसका
झूठा प्रचार करेंगे। छापा; लेख; विज्ञापन; पुस्तिका आदि छपवाकर बाँटेंगे;
जिससे पैसा तो अधिकसेअधिक आये; पर खर्चा कमसेकम हो। धार्मिक संस्थाओँमें भी
जो संचालक कहलाते हैं; वे प्रायः उन धार्मिक संस्थाओंके पैसोंसे अपने घरका
काम चलायेंगे। अपनेको नफा किस प्रकार हो; हमारी दूकान किस तरह चले; पैसे
कैसे मिलें -- इस प्रकार अपने स्वार्थको लेकर केवल दिखावटीपनसे सारा काम
करेंगे। प्रायः साधनभजन करनेवाले भी दूसरेको आता देखकर आसन लगाकर बैठ
जायँगे; भजनध्यान करने लग जायँगे; माला घुमाने लग जायँगे। परन्तु कोई
देखनेवाला न हो तो बातचीतमें लग जायँगे; ताशचौपड़ खेलेंगे अथवा सो जायँगे।
ऐसा जो साधनभजन होता है; वह केवल इसलिये कि दूसरे मुझे अच्छा मानें; भक्त
मानें और मेरी प्रशंसा करें; मेरा आदरसम्मान करें; मुझे पैसे मिलें;
लोगोंमें मेरा नाम हो जाय; आदि। इस प्रकार यह साधनभजन भगवान्का तो
नाममात्रके लिये होता है; पर वास्तवमें साधनभजन होता है अपने नामका; अपने
शरीरका; पैसोंका। इस प्रकार आसुरी प्रकृतिवालोंके विषयमें कहाँतक कहा जाय  
  
**अविधिपूर्वकम् --** वे आसुर मनुष्य शास्त्रविधिको तो मानते ही नहीं; सदा
शास्त्रनिषिद्ध काम करते हैं। वे यज्ञ; दान आदि तो करेंगे; पर उनको
विधिपूर्वक नहीं करेंगे। दान करेंगे तो सुपात्रको न देकर कुपात्रको देंगे।
कुपात्रोंके साथ ही एकता रखेंगे। इस प्रकार उलटेउलटे काम करेंगे। बुद्धि
सर्वथा विपरीत होनेके कारण उनको उलटी बात भी सुलटी ही दीखती है --
**सर्वार्थान् विपरीतांश्च** (गीता 18। 32)।
