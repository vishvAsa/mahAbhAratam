+++
title = "18 अहङ्कारम् बलम्"

+++
।।16.18।।***व्याख्या --***  **अहंकारं बलं दर्पं कामं क्रोधं च
संश्रिताः --** वे आसुर मनुष्य जो कुछ काम करेंगे; उसको अहङ्कार; हठ;
घमण्ड; काम और क्रोधसे करेंगे। जैसे भक्त भगवान्के आश्रित रहता है; ऐसे ही
वे आसुर लोग अहंकार; हठ; काम; आदिके आश्रित रहते हैं। उनके मनमें यह बात
अच्छी तरहसे जँची हुई रहती है कि अहङ्कार; हठ; घमण्ड; कामना और क्रोधके
बिना काम नहीं चलेगा संसारमें ऐसा होनेसे ही काम चलता है; नहीं तो
मनुष्योंको दुःख ही पाना पड़ता है जो इनका (अहङ्कार; हठ आदिका) आश्रय नहीं
लेते; वे बुरी तरहसे कुचले जाते हैं सीधेसादे व्यक्तिको संसारमें कौन
मानेगा इसलिये अहंकारादिके रहनेसे ही अपना मान होगा; सत्कार होगा और
लोगोंमें नाम होगा; जिससे लोगोंपर हमारा दबाव; आधिपत्य
रहेगा।**मामात्मपरदेहेषु प्रद्विषन्तः --** भगवान् कहते हैं कि मैं जो उनके
शरीरमें और दूसरोंके शरीरमें रहता हूँ; उस मेरे साथ वे आसुर मनुष्य वैर
रखते हैं। भगवान्के साथ वैर रखना क्या है -- **श्रुतिस्मृति ममैवाज्ञे य
उल्लङ्घ्य प्रवर्तते।  
  
** आज्ञाभङ्गी मम द्वेषी नरके पतति ध्रुवम्।। श्रुति और स्मृति -- ये दोनों
मेरी आज्ञाएँ हैं। इनका उल्लङ्घन करके जो मनमाने ढंगसे बर्ताव करता है; वह
मेरी आज्ञाभङ्ग करके मेरे साथ द्वेष रखनेवाला मनुष्य निश्चित ही नरकोंमें
गिरता है। वे अपने अन्तःकरणमें विराजमान परमात्माके साथ भी विरोध करते हैं
अर्थात् हृदयमें जो अच्छी स्फुरणाएँ होती हैं; सिद्धान्तकी अच्छी बातें आती
हैं; उनकी वे उपेक्षातिरस्कार करते हैं; उनको मानते नहीं। वे दूसरे लोगोंकी
अवज्ञा करते हैं; उनका तिरस्कार करते हैं; अपमान करते हैं; उनको दुःख देते
हैं; उनसे अच्छी तरहसे द्वेष रखते हैं। यह सब उन प्राणियोंके रूपमें
भगवान्के साथ द्वेष करना है।**अभ्यसूयकाः --** वे मेरे और दूसरोंके
गुणोंमें दोषदृष्टि रखते हैं। मेरे विषयमें वे कहते हैं कि भगवान् बड़े
पक्षपाती हैं वे भक्तोंकी तो रक्षा करते हैं और दूसरोंका विनाश करते हैं;
यह बात बढ़िया नहीं है। आजतक जितने संतमहात्मा हुए हैं और अभी भी जो
संतमहात्मा तथा अच्छी स्थितिवाले साधक हैं; उनके विषयमें वे आसुर लोग कहते
हैं कि उनमें भी रागद्वेष; कामक्रोध; स्वार्थ; दिखावटीपन आदि दोष पाये जाते
हैं किसी भी संतमहात्माका चरित्र ऐसा नहीं है; जिसमें ये दोष न आये हों अतः
यह सब पाखण्ड है हमने भी इन सब बातोंको करके देखा है हमने भी संयम किया है;
भजन किया है; व्रत किये हैं; तीर्थ किये हैं; पर वास्तवमें इनमें कोई दम
नहीं है हमें तो कुछ नहीं मिला; मुफ्तमें ही दुःख पाया उनके करनेमें वह समय
हमारा व्यर्थमें ही बरबाद हुआ है वे लोग भी किसीके बहकावेमें आकर अपना समय
बरबाद कर रहे हैं अभी ये ऐसे प्रवाहमें बहे हुए हैं और उलटे रास्तेपर जा
रहे हैं अभी इनको होश नहीं है; पर जब कभी चेतेंगे; तब उनको भी पता लगेगा
आदिआदि।
