+++
title = "12 आशापाशशतैर्बद्धाः"

+++
।।16.12।।***व्याख्या --***  **आशापाशशतैर्बद्धाः --** आसुरी
सम्पत्तिवाले मनुष्य आशारूपी सैकड़ों पाशोंसे बँधे रहते हैं अर्थात् उनको
इतना धन हो जायगा; इतना मान हो जायगा; शरीरमें नीरोगता आ जायगी आदि सैकड़ों
आशाओंकी फाँसियाँ लगी रहती हैं। आशाकी फाँसीसे बँधे हुए मनुष्योंके पास
लाखोंकरोड़ों रुपये हो जायँ; तो भी उनका मँगतापन नहीं मिटता उनकी तो यही
आशा रहती है कि सन्तोंसे कुछ मिल जाय; भगवान्से कुछ मिल जाय; मनुष्योंसे
कुछ मिल जाय। इतना ही नहीं पशुपक्षी; वृक्षलता; पहाड़समुद्र आदिसे भी हमें
कुछ मिल जाय। इस प्रकार उनमें सदा खाऊँखाऊँ बनी रहती है। ऐसे व्यक्तियोंकी
सांसारिक आशाएँ कभी पूरी नहीं होतीं (गीता 9। 12)। यदि पूरी हो भी जायँ; तो
भी कुछ फायदा नहीं है क्योंकि यदि वे जीते रहेंगे; तो आशावाली वस्तु नष्ट
हो जायगी और आशावाली वस्तु रहेगी; तो वे मर जायँगे अथवा दोनों ही नष्ट हो
जायँगे। जो आशारूपी फाँसीसे बँधे हुए हैं; वे कभी एक जगह स्थिर नहीं रह सकते
और जो इस आशारूपी फाँसीसे छूट गये हैं; वे मौजसे एक जगह रहते हैं -- **आशा
नाम मनुष्याणां काचिदाश्चर्यश्रृङ्खला।  
  
** यया बद्धाः प्रधावन्ति मुक्तास्तिष्ठन्ति पङ्गुवत्।।  
  
**कामक्रोधपरायणाः --** उनका परम अयन; स्थान काम और क्रोध ही होते हैं
**(टिप्पणी प₀ 819.3)** अर्थात् अपनी कामनापूर्तिके करनेके लिये और
क्रोधपूर्वक दूसरोंको कष्ट देनेके लिये ही उनका जीवन होता है। कामक्रोधके
परायण मनुष्योंका यह निश्चय रहता है कि कामनाके बिना मनुष्य जड हो जाता है।
क्रोधके बिना उसका तेज भी नहीं रहता। कामनासे ही सब काम होता है; नहीं तो
आदमी काम करे ही क्यों कामनाके बिना तो आदमीका जीवन ही भार हो जायगा।
संसारमें काम और क्रोध ही तो सार चीज है। इसके बिना लोग हमें संसारमें रहने
ही नहीं देंगे। क्रोधसे ही शासन चलता है; नहीं तो शासनको मानेगा ही कौन
क्रोधसे दबाकर दूसरोंको ठीक करना चाहिये; नहीं तो लोग हमारा सर्वस्व छीन
लेंगे। फिर तो हमारा अपना कुछ अस्तित्व ही नहीं रहेगा; आदि।**ईहन्ते
कामभोगार्थमन्यायेनार्थसंचयान् --** आसुरी प्रकृतिवाले मनुष्योंका उद्देश्य
धनका संग्रह करना और विषयोंका भोग करना होता है। इस उद्देश्यकी पूर्तिके
लिये वे बेईमानी; धोखेबाजी; विश्वासघात; टैक्सकी चोरी आदि करके दूसरोंका हक
मारकर मन्दिर; बालक; विधवा आदिका धन दबाकर और इस तरह अनेक अन्यान्य पाप
करके धनका संचय करना चाहते हैं। कारण कि उनके मनमें यह बात गहराईसे बैठी
रहती है कि आजकलके जमानेमें ईमानदारीसे; न्यायसे कोई धनी थोड़े ही हो सकता
है ये जितने धनी हुए हैं; सब अन्याय; चोरी; धोखेबाजी करके ही हुए हैं।
ईमानदारीसे; न्यायसे काम करनेकी जो बात है; वह तो कहनेमात्रकी है काममें
नहीं आ सकती। यदि हम न्यायके अनुसार काम करेंगे; तो हमें दुःख पाना पड़ेगा
और जीवनधारण करना मुश्किल हो जायगा। ऐसा उन आसुर स्वभाववाले व्यक्तियोंका
निश्चय होता है।  
  
जो व्यक्ति न्यायपूर्वक स्वर्गके भोगोंकी प्राप्तिके लिये लगे हुए हैं उनके
लिये भी भगवान्ने कहा है कि उन लोगोंकी बुद्धिमें हमें परमात्माकी प्राप्ति
करना है यह निश्चय हो ही नहीं सकता (गीता 2। 44)। फिर जो अन्यायपूर्वक धन
कमाकर प्राणोंके पोषणमें लगे हुए हैं; उनकी बुद्धिमें परमात्मप्राप्तिका
निश्चय कैसे हो सकता है परन्तु वे भी यदि चाहें तो परमात्मप्राप्तिका
निश्चय करके साधनपरायण हो सकते हैं। ऐसा निश्चय करनेके लिये किसीको भी मना
नहीं है क्योंकि मनुष्यजन्म परमात्मप्राप्तिके लिये ही मिला है।  
  
***सम्बन्ध --***  आसुर स्वभाववाले व्यक्ति लोभ; क्रोध और अभिमानको लेकर
किस प्रकारके मनोरथ किया करते हैं; उसे क्रमशः आगेके तीन श्लोकोंमें बताते
हैं।
