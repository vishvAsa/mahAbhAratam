+++
title = "11 चिन्तामपरिमेयाञ् च"

+++
।।16.11।।***व्याख्या --***  **चिन्तामपरिमेयां च प्रलयान्तामुपाश्रिताः
--** आसुरीसम्पदावाले मनुष्योंमें ऐसी चिन्ताएँ रहती हैं; जिनका कोई मापतौल
नहीं है। जबतक प्रलय अर्थात् मौत नहीं आती; तबतक उनकी चिन्ताएँ मिटती नहीं।
ऐसी प्रलयतक रहनेवाली चिन्ताओंका फल भी प्रलयहीप्रलय अर्थात् बारबार मरना
ही होता है। चिन्ताके दो विषय होते हैं -- एक पारमार्थिक और दूसरा सांसारिक।
मेरा कल्याण; मेरा उद्धार कैसे हो परब्रह्म परमात्माका निश्चय कैसे हो
**(चिन्ता परब्रह्मविनिश्चयाय)** इस प्रकार जिनको पारमार्थिक चिन्ता होती
है; वे श्रेष्ठ हैं। परन्तु आसुरीसम्पदावालोंको ऐसी चिन्ता नहीं होती। वे
तो इससे विपरीत सांसारिक चिन्ताओंके आश्रित रहते हैं कि हम कैसे जीयेंगे
अपना जीवननिर्वाह कैसे करेंगे हमारे बिना बड़ेबूढ़े किसके आश्रित जीयेंगे
हमारा मान; आदर; प्रतिष्ठा; इज्जत; प्रसिद्धि; नाम आदि कैसे बने रहेंगे
मरनेके बाद हमारे बालबच्चोंकी क्या दशा होगी मर जायँगे तो धनसम्पत्ति;
जमीनजायदादका क्या होगा धनके बिना हमारा काम कैसे चलेगा धनके बिना मकानकी
मरम्मत कैसे होगी आदिआदि। मनुष्य व्यर्थमें ही चिन्ता करता है। निर्वाह तो
होता रहेगा। निर्वाहकी चीजें तो बाकी रहेंगी और उनके रहते हुए ही मरेंगे।
अपने पास एक लंगोटी रखनेवाले विरक्तसेविरक्तकी भी फटी लंगोटी और फूटी
तूम्बी बाकी बचती है और मरता है पहले। ऐसे ही सभी व्यक्ति वस्तु आदिके रहते
हुए ही मरते हैं। यह नियम नहीं है कि,धन पासमें होनेसे आदमी मरता न हो। धन
पासमें रहतेरहते ही मनुष्य मर जाता है और धन पड़ा रहता है; काममें नहीं
आता। एक बहुत बड़ा धनी आदमी था। उसने तिजोरीकी तरह लोहेका एक मजबूत मकान बना
रखा था; जिसमें बहुत रत्न रखे हुए थे। उस मकानका दरवाजा ऐसा बना हुआ था; जो
बंद होनेपर चाबीके बिना खुलता नहीं था। एक बार वह धनी आदमी बाहर चाबी
छोड़कर उस मकानके भीतर चला गया और उसने भूलसे दरवाजा बंद कर लिया। अब
चाबीके बिना दरवाना न खुलनेसे अन्न; जल; हवाके अभावमें मरते हुए उसने लिखा
कि इतनी धनसम्पत्ति आज मेरे पास रहते हुए भी मैं मर रहा हूँ क्योंकि मुझे
भीतर अन्नजल नहीं मिल रहा है; हवा नहीं मिल रही है ऐसे ही खाद्य पदार्थोंके
रहनेसे नहीं मरेगा; यह भी नियम नहीं है। भोगोंके पासमें होते हुए भी ऐसे ही
मरेगा। जैसे पेट आदिमें रोग लग जानेपर वैद्यडाक्टर उसको (अन्न पासमें रहते
हुए भी) अन्न खाने नहीं देते; ऐसे ही मरना हो; तो पदार्थोंके रहते हुए भी
मनुष्य मर जाता है।  
  
जो अपने पास एक कौड़ीका भी संग्रह नहीं करते; ऐसे विरक्त संतोंको भी
प्रारब्धके अनुसार आवश्यकतासे अधिक चीजें मिल जाती हैं। अतः जीवननिर्वाह
चीजोंके अधीन नहीं है **(टिप्पणी प₀ 818)**। परन्तु इस तत्त्वको आसुरी
प्रकृतिवाले मनुष्य नहीं समझ सकते। वे तो यही समझते हैं कि हम चिन्ता करते
हैं; कामना करते हैं; विचार करते हैं; उद्योग करते हैं; तभी चीजें मिलती
हैं। यदि ऐसा न करें; तो भूखों मरना पड़े **कामोपभोगपरमाः --** जो मनुष्य
धनादि पदार्थोंका उपभोग करनेके परायण हैं; उनकी तो हरदम यही इच्छा रहती है
कि सुखसामग्रीका खूब संग्रह कर लें और भोग भोग लें। उनको तो भोगोंके लिये
धन चाहिये संसारमें बड़ा बननेके लिये धन चाहिये; सुखआराम; स्वादशौकीनी
आदिके लिये धन चाहिये। तात्पर्य है कि उनके लिये भोगोंसे बढ़कर कुछ नहीं
है।  
  
**एतावदिति निश्चिताः --** उनका यह निश्चय होता है कि सुख भोगना और संग्रह
करना -- इसके सिवाय और कुछ नहीं है **(टिप्पणी प₀ 819.1)**। इस संसारमें जो
कुछ है; यही है। अतः उनकी दृष्टिमें परलोक एक ढकोसला है। उनकी मान्यता रहती
है कि मरनेके बाद कहीं आनाजाना नहीं होता। बस; यहाँ शरीरके रहते हुए जितना
सुख भोग लें; वही ठीक है क्योंकि मरनेपर तो शरीर यहीं बिखर जायगा
**(टिप्पणी प₀ 819.2)**। शरीर स्थिर रहनेवाला है नहीं; आदिआदि भोगोंके
निश्चयके सामने वे पापपुण्य; पुनर्जन्म आदिको भी नहीं मानते।
