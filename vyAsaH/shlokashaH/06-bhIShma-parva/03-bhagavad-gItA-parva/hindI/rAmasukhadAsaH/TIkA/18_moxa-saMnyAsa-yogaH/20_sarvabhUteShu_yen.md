+++
title = "20 सर्वभूतेषु येनैकम्"

+++
।।18.20।।***व्याख्या --***  **सर्वभूतेषु येनैकं ৷৷. अविभक्तं विभक्तेषु
--** व्यक्ति; वस्तु आदिमें जो है पन दीखता है; वह उन व्यक्ति; वस्तु आदिका
नहीं है; प्रत्युत सबमें परिपूर्ण परमात्मका ही है। उन व्यक्ति; वस्तु
आदिकी स्वतन्त्र सत्ता ही नहीं है क्योंकि उनमें प्रतिक्षण परिवर्तन हो रहा
है। कोई भी व्यक्ति; वस्तु आदि ऐसी नहीं है; जिसमें परिवर्तन न होता हो
परन्तु अपनी अज्ञता(बेसमझी)से उनकी सत्ता दीखती है। जब अज्ञता मिट जाती है;
ज्ञान हो जाता है; तब साधककी दृष्टि उस अविनाशी तत्त्वकी तरफ ही जाती है;
जिसकी सत्तासे यह सब सत्तावान् हो रहा है।  
  
ज्ञान होनेपर साधककी दृष्टि परिवर्तनशील वस्तुओंको भेदकर परिवर्तनरहित
तत्त्वकी ओर ही जाती है (गीता 13। 27)। फिर वह विभक्त अर्थात् अलगअलग
वस्तु; व्यक्ति; परिस्थिति; घटना आदिमें विभागरहित एक ही तत्त्वको देखता है
(गीता 13। 16)। तात्पर्य यह है कि अलगअलग वस्तु; व्यक्ति आदिका अलगअलग
ज्ञान और यथायोग्य अलगअलग व्यवहार होते हुए भी वह इन विकारी वस्तुओंमें उस
स्वतःसिद्ध निर्विकार एक तत्त्वको देखता है। उसके देखनेकी यही पहचान है कि
उसके अन्तःकरणमें रागद्वेष नहीं होते।  
  
**तज्ज्ञानं विद्धि सात्त्विकम् --** उस ज्ञानको तू सात्त्विक जान।
परिवर्तनशील वस्तुओं; वृत्तियोंके सम्बन्धसे ही इसे सात्त्विक ज्ञान कहते
हैं। सम्बन्धरहित होनेपर यही ज्ञान वास्तविक बोध कहलाता है; जिसको भगवान्ने
सब साधनोंसे जाननेयोग्य ज्ञेयतत्त्व बताया है -- **ज्ञेयं
यत्तत्प्रवक्ष्यामि यज्ज्ञात्वामृतमश्नुते** (गीता 13। 12)।  
  
**मार्मिक बात**  
  
संसारका ज्ञान इन्द्रियोंसे होता है; इन्द्रियोंका ज्ञान बुद्धिसे होता है
और बुद्धिका ज्ञान मैंसे होता है। वह मैं बुद्धि; इन्द्रियाँ और विषय -- इन
तीनोंको जानता है। परन्तु उस मैंका भी एक प्रकाशक है; जिसमें मैंका भी भान
होता है। वह प्रकाश सर्वदेशीय और असीम है; जब कि मैं एकदेशीय और सीमित है।
उस प्रकाशमें जैसे मैंका भान होता है; वैसे ही तू; यह और वह का भी भान होता
है। वह प्रकाश किसीका भी विषय नहीं है। वास्तवमें वह प्रकाश निर्गुण ही है
परन्तु व्यक्तिविशेषमें रहनेवाला होनेसे (वृत्तियोंके सम्बन्धसे) उसे
सात्त्विक ज्ञान कहते हैं। इस सात्त्विक ज्ञानको दूसरे ढंगसे इस प्रकार
समझना चाहिये -- मैं; तू; यह और वह -- ये चारों ही किसी प्रकाशमें काम करते
हैं। इन चारोंके अन्तर्गत सम्पूर्ण प्राणी आ जाते हैं; जो विभक्त हैं
परन्तु इनका जो प्रकाशक है; वह अवभिक्त (विभागरहित) है।  
  
बोलनेवाला; मैं; उसके सामने सुननेवाला तू और पासवाला यह तथा दूरवाला वह कहा
जाता है अर्थात् बोलनेवाला अपनेको मैं कहता है; सामनेवालेको तू कहता है;
पासवालेको यह कहता है और दूरवालेको वह कहता है। जो तू बना हुआ था; वह मैं
हो जाय तो मैं बना हुआ तू हो जायगा और यह तथा वह वही रहेंगे। इसी प्रकार यह
कहलानेवाला अगर मैं बन जाय तो तू कहलानेवाला यह बन जायगा और मैं कहलानेवाला
तू बन जायगा। वह परोक्ष होनेसे अपनी जगह ही रहा। अब वह कहलानेवाला मैं बन
जायगा तो उसकी दृष्टिमें मैं; तू और यह कहलानेवाले सब वह हो जायँगे
**(टिप्पणी प₀ 903)**। इस प्रकाशमें मैं; तू; यह और वह का भान हो रहा है।
दृष्टिमें चारों ही बन सकते हैं। इससे यह सिद्ध हुआ कि मैं; तू; यह और वह --
ये सब परिवर्तनशील हैं अर्थात् टिकनेवाले नहीं हैं; वास्तविक नहीं हैं। अगर
वास्तविक होते तो एक ही रहते। वास्तविक तो इन सबका प्रकाशक और आश्रय है;
जिसके प्रकार मैं; तू; यह और वह -- ये यारों ही एकदूसरेकी उस प्रकाशमें
मैं; तू; यह और वह -- ये चारों ही नहीं हैं; प्रत्युत उसीसे इन चारोंको
सत्ता मिलती है। अपनी मान्यताके कारण मैं; तू; यह; वह का तो भान होता है;
पर प्रकाशकका भान नहीं होता। वह प्रकाशक सबको प्रकाशित करता है;
स्वयंप्रकाशस्वरूप है और सदा ज्योंकात्यों रहता है। मैं; तू; यह और वह --
यह सब विभक्त प्राणियोंका स्वरूप है और जो वास्तविक प्रकाशक है; वह
विभागरहित है। यही वास्तवमें सात्त्विक ज्ञान है।  
  
विभागवाली; परिवर्तनशील और नष्ट होनेवाली जितनी वस्तुएँ हैं; यह ज्ञान उन
सबका प्रकाशक है और स्वयं भी निर्मल तथा विकाररहित है -- **तत्र सत्त्वं
निर्मलत्वात् प्रकाशकमनामयम्** (गीता 14। 6)। इसलिये इस ज्ञानको सात्त्विक
कहा जाता है। वास्तवमें यह सात्त्विक ज्ञान प्रकाश्यकी दृष्टि(सम्बन्ध)से
प्रकाशक और विभक्तकी दृष्टिसे अविभक्त कहा जाता है। प्रकाश्य और विभक्तसे
रहित होनेपर तो यह निर्गुण; निरपेक्ष वास्तविक ज्ञान ही है।  
  
***सम्बन्ध --***  अब राजस ज्ञानका वर्णन करते हैं।  
  
