+++
title = "34 यया तु"

+++
।।18.34।।***व्याख्या --***  **यया तु धर्मकामार्थान्धृत्या ৷৷. सा पार्थ
राजसी --** राजसी धारणशक्तिसे मनुष्य अपनी कामनापूर्तिके लिये धर्मका
अनुष्ठान करता है; काम अर्थात् भोगपदार्थोंको भोगता है और अर्थ अर्थात्
धनका संग्रह करता है।  
  
अमावस्या; पूर्णिमा; व्यतिपात आदि अवसरोंपर दान करना; तीर्थोंमें अन्नदान
करना पर्वोंपर उत्सव मनाना तीर्थयात्रा करना धार्मिक संस्थाओंमें
चन्दाचिट्ठाके रूपमें कुछ चढ़ा देना कभी कथाकीर्तन; भगवतसप्ताह आदि करवा
लेना -- यह सब केवल कामनापूर्तिके लिये करना ही धर्म को धारण करना है
**(टिप्पणी प₀ 916)**। सांसारिक भोगपदार्थ तो प्राप्त होने ही चाहिये
क्योंकि भोगपदार्थोंसे ही सुख मिलता है; संसारमें कोई भी प्राणी ऐसा नहीं
है; जो भोगपदार्थोंकी कामना न करता हो यदि मनुष्य भोगोंकी कामना न करे तो
उसका जीवन ही व्यर्थ है -- ऐसी धारणके साथ भोगपदार्थोंकी कामनापूर्तिमें ही
लगे रहना काम को धारण करना है। धनके बिना दुनियामें किसीका भी काम नहीं चलता
धनसे ही धर्म होता है यदि पासमें धन न हो तो आदमी धर्म कर ही नहीं सकता
जितने आयोजन किये जाते हैं; वे सब धनसे ही तो होते हैं आज जितने आदमी बड़े
कहलाते हैं; वे सब धनके कारण ही तो बड़े बने हैं धन होनेसे ही लोग
आदरसम्मान करते हैं जिसके पास धन नहीं होता; उसको संसारमें कोई पूछता ही
नहीं अतः धनका खूब संग्रह करना चाहिये -- इस प्रकार धनमें ही रचेपचे रहना
अर्थ को धारण करना है। संसारमें अत्यन्त राग (आसक्ति) होनेके कारण राजस
पुरुष शास्त्रकी मर्यादाके अनुसार जो कुछ भी शुभ काम करता है; उसमें उसकी
यही कामना रहती है कि इस कर्मका मुझे इस लोकमें सुख; आराम; मान; सत्कार आदि
मिले और परलोकमें सुखभोग; मिले। ऐसे फलकी कामनावाले तथा संसारमें अत्यन्त
आसक्त मनुष्यकी धारणशक्ति राजसी होती है।  
  
***सम्बन्ध --***  अब तामसी धृतिके लक्षण बताते हैं।
