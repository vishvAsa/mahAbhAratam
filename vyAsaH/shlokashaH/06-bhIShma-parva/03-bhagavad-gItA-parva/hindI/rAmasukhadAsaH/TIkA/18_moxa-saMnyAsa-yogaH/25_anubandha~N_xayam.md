+++
title = "25 अनुबन्धङ् क्षयम्"

+++
।।18.25।।***व्याख्या --***  **अनुबन्धम् --** जिसको फलकी कामना होती है;
वह मनुष्य तो फलप्राप्तिके लिये विचारपूर्वक कर्म करता है; परन्तु तामस
मनुष्यमें मूढ़ताकी प्रधानता होनेसे वह कर्म करनेमें विचार करता ही नहीं।
इस कार्यको करनेसे मेरा तथा दूसरे प्राणियोंका अभी और परिणाममें कितना
नुकसान होगा; कितना अहित होगा -- इस अनुबन्ध अर्थात् परिणामको न देखकर वह
कार्य आरम्भ कर देता है।**क्षयम् --** इस कार्यको करनेसे अपने और दूसरोंके
शरीरोंकी कितनी हानि होगी धन और समयका कितना खर्चा होगा इससे दुनियामें
मेरा कितना अपमान; निन्दा; तिरस्कार आदि होगा; मेरा लोकपरलोक बिगड़ जायगा
आदि नुकसानको न देखकर ही वह कार्य आरम्भ कर देता है।**हिंसाम् --** इस
कर्मसे कितने जीवोंकी हत्या होगी कितने श्रेष्ठ व्यक्तियोंके सिद्धान्तों
और मान्यताओंकी हत्या हो जायगी दूसरे मनुष्योंकी मनुष्यताकी कितनी भारी
हिंसा हो जायगी अभीके और भावी जीवोंके शुद्ध भाव; आचरण; वेशभूषा; खानपान
आदिकी कितनी भारी हिंसा हो जायगी इससे मेरा और दुनियाका कितना अधःपतन होगा
आदि हिंसाको न देखकर ही वह कार्य आरम्भ कर देता है।**अनवेक्ष्य च पौरुषम्
--** इस कामको करनेकी मेरेमें कितनी योग्यता है; कितना बल; सामर्थ्य है
मेरे पास कितना समय है; कितनी बुद्धि है; कितनी कला है; कितना ज्ञान है आदि
अपने पौरुष(पुरुषार्थ) को न,देखकर ही वह कार्य आरम्भ कर देता
है।**मोहादारभ्यते कर्म यत्तत्तामसमुच्यते --** तामस मनुष्य कर्म करते समय
उसके परिणाम; उससे होनेवाले नुकसान; हिंसा और अपनी सामर्थ्यका कुछ भी विचार
न करके; जब जैसा मनमें भाव आया; उसी समय बिना विवेकविचारके वैसा ही कर
बैठता है। इस प्रकार किया गया कर्म तामस कहलाता है।  
  
***सम्बन्ध --***  अब भगवान् सात्त्विक कर्ताके लक्षण बताते हैं।
