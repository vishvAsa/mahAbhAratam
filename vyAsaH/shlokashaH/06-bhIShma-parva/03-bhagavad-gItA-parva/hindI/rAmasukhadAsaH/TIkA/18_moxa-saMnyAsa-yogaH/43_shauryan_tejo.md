+++
title = "43 शौर्यन् तेजो"

+++
।।18.43।।***व्याख्या --***  **शौर्यम् --** मनमें अपने धर्मका पालन
करनेकी तत्परता हो; धर्ममय युद्ध **(टिप्पणी प₀ 928)** प्राप्त होनेपर
युद्धमें चोट लगने; अङ्ग कट जाने; मर जाने आदिका किञ्चिन्मात्र भी भय न हो;
घाव होनेपर भी मनमें प्रसन्नता और उत्साह रहे तथा सिर कटनेपर भी पहलेजैसे
ही अस्त्रशस्त्र चलाता रहे; इसका नाम शौर्य है।**तेजः --** जिस प्रभाव या
शक्तिके सामने पापीदुराचारी मनुष्य भी पाप; दुराचार करनेमें हिचकते हैं;
जिसके सामने लोगोंकी मर्यादाविरुद्ध चलनेकी हिम्मत नहीं होती अर्थात् लोग
स्वाभाविक ही मर्यादामें चलते हैं; उसका नाम तेज है।**धृतिः --**
विपरीतसेविपरीत अवस्थामें भी अपने धर्मसे विचलित न होने और शत्रुओंके
द्वारा धर्म तथा नीतिसे विरुद्ध अनुचित व्यवहारसे सताये जानेपर भी धर्म तथा
नीतिविरुद्ध कार्य न करके धैर्यपूर्वक उसी मर्यादामें चलनेका नाम धृति
है।**दाक्ष्यम् --** प्रजापर शासन करनेकी; प्रजाको यथायोग्य व्यवस्थित
रखनेकी और उसका संचालन करनेकी विशेष योग्यता; चतुराईका नाम दाक्ष्य
है।**युद्धे चाप्यपलायनम् --** युद्धमें कभी पीठ न दिखाना; मनमें कभी हार
स्वीकार न करना; युद्ध छोड़कर कभी,न भागना -- यह युद्धमें अपलायन है।  
  
**दानम् --** क्षत्रियलोग दान करते हैं तो देनेमें कमी नहीं रखते; बड़ी
उदारतापूर्वक देते हैं। वर्तमानमें दानपुण्य करनेका स्वभाव वैश्योंमें
देखनेमें आता है परन्तु वैश्य लोग देनेमें कसाकसी करते हैं अर्थात् इतनेसे
ही काम चल जाय तो अधिक क्यों दिया जाय -- ऐसा द्रव्यका लोभ उनमें रहता है।
द्रव्यका लोभ रहनेसे धर्मका पालन करनेमें बाधा आ जाती है; कमी आ जाती है;
जिससे सात्त्विक दान (गीता 17। 20) देनेमें कठिनता पड़ती है। परन्तु
क्षत्रियोंमें दानवीरता होती है। इसलिये यहाँ दान शब्द क्षत्रियोंके
स्वभावमें आया है।**ईश्वरभावश्च --** क्षत्रियोंमें स्वाभाविक ही शासन
करनेकी प्रवृत्ति होती है। लोगोंके नीति; धर्म और मर्यादाविरुद्ध आचरण
देखनेपर उनके मनमें स्वाभाविक ही ऐसी बात आती है कि ये लोग ऐसा क्यों कर
रहें हैं और उनको नीति; धर्मके अनुसार चलानेकी इच्छा होती है। अपने
शासनद्वारा सबको अपनीअपनी मर्यादाके अनुसार चलानेका भाव रहता है। इस
ईश्वरभावमें अभिमान नहीं होता क्योंकि क्षत्रियजातिमें नम्रता; सरलता आदि
गुण देखनेमें आते हैं। **क्षात्रं कर्म स्वभावजम् --** जो मात्र प्रजाकी
दुःखोंसे रक्षा करे; उसका नाम क्षत्रिय है -- **क्षतात् त्रायत इति
क्षत्रियः।** उस क्षत्रियके जो स्वाभाविक कर्म हैं; वे क्षात्रकर्म कहलाते
हैं।  
  
***सम्बन्ध --***  अब वैश्य और शूद्रके स्वाभाविक कर्म बताते हैं।
