+++
title = "33 धृत्या यया"

+++
।।18.33।।***व्याख्या --***  **धृत्या यया धारयते ৷৷.
योगेनाव्यभिचारिण्या --** सांसारिक लाभहानि; जयपराजय; सुखदुःख; आदरनिरादर;
सिद्धिअसिद्धिमें सम रहनेका नाम योग (समता) है। परमात्माको चाहनेके साथसाथ
इस लोकमें सिद्धि; असिद्धि; वस्तु; पदार्थ; सत्कार; पूजा आदि और परलोकमें
सुखभोगको चाहना व्यभिचार है और इस लोक तथा परलोकके सुख; भोग; वस्तु; पदार्थ
आदिकी किञ्चिन्मात्र भी इच्छा न रखकर केवल परमात्माको चाहना अव्यभिचार है।
यह अव्यभिचार जिसमें होता है; वह धृति अव्यभिचारिणी कहलाती है। अपनी
मान्यता; सिद्धान्त; लक्ष्य; भाव; क्रिया; वृत्ति; विचार आदिको दृढ़; अटल
रखनेकी शक्तिका नाम धृति है। योग अर्थात् समतासे युक्त इस अव्यभिचारिणी
धृतिके द्वारा मनुष्य मन; प्राण और इन्द्रियोंकी क्रियाओँको धारण करता
है। मनमें रागद्वेषको लेकर होनेवाले चिन्तनसे रहित होना; मनको जहाँ लगाना
चाहें; वहाँ लग जाना और जहाँसे हटाना चाहें; वहाँसे हट जाना आदि मनकी
क्रियाओंको धृतिके द्वारा धारण करना है। प्राणायाम करते हुए रेचकमें पूरक न
होना; पूरकमें रेचक न होना और बाह्य कुम्भकमें पूरक न होना तथा आभ्यन्तर
कुम्भकमें रेचक न होना अर्थात् प्राणायामके नियमसे विरुद्ध
श्वासप्रश्वासोंका न होना ही धृतिके द्वारा प्राणोंकी क्रियाओँको धारण करना
है। शब्द; स्पर्श; रूप; रस और गन्ध -- इन विषयोंको लेकर इन्द्रियोंका
उच्छृङ्खल न होना; जिस विषयमें जैसे प्रवृत्त होना चाहें; उसमें प्रवृत्त
होना और जिस विषयसे निवृत्त होना चाहें; उसमें निवृत्त होना ही धृतिके
द्वारा इन्द्रियोंकी क्रियाओंको धारण करना है।**धृतिः सा पार्थ सात्त्विकी
--** जिस धृतिसे मन; प्राण और इन्द्रियोंकी क्रियाओँपर आधिपत्य हो जाता है;
हे पार्थ वह धृति सात्त्विकी है।  
  
***सम्बन्ध --***  अब राजसी धृतिके लक्षण बताते हैं।
