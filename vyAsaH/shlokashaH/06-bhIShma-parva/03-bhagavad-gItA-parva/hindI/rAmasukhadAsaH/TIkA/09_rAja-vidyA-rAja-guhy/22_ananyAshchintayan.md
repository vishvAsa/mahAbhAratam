+++
title = "22 अनन्याश्चिन्तयन्तो माम्"

+++
।।9.22।।***व्याख्या--*'अनन्याश्चिन्तयन्तो मां ये जनाः पर्युपासते'--**जो
कुछ देखने, सुनने और समझनेमें आ रहा है, वह सब-का-सब भगवान्का स्वरूप ही है
और उसमें जो कुछ परिवर्तन तथा चेष्टा हो रही है, वह सब-की-सब भगवान्की लीला
है -- ऐसा जो दृढ़तासे मान लेते हैं, समझ लेते हैं, उनकी फिर भगवान्के
सिवाय कहीं भी महत्त्वबुद्धि नहीं होती। वे भगवान्में ही लगे रहते हैं।
इसलिये वे 'अनन्य' हैं। केवल भगवान्में ही महत्ता और प्रियता होनेसे उनके
द्वारा स्वतः भगवान्का ही चिन्तन होता है।
