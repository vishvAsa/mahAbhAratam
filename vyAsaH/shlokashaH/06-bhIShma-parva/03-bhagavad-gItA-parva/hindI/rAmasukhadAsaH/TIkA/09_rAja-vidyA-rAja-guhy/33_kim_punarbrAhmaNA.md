+++
title = "33 किम् पुनर्ब्राह्मणाः"

+++
।।9.33।।***व्याख्या--*'किं पुनर्ब्राह्मणाः पुण्या भक्ता (टिप्पणी प₀
528) राजर्षय स्तथा'--** जब वर्तमानमें पाप करनेवाला साङ्गोपाङ्ग दुराचारी
और पूर्वजन्मके पापोंके कारण नीच योनियोंमें जन्म लेनेवाले प्राणी तथा
स्त्रियाँ, वैश्य और शूद्र--ये सभी मेरे शरण होकर, मेरा आश्रय लेकर
परमगतिको प्राप्त हो जाते हैं, परम पवित्र हो जाते हैं, तो फिर जिनके
पूर्वजन्मके आचरण भी अच्छे हों और इस जन्ममें भी उत्तम कुलमें जन्म हुआ हो,
ऐसे पवित्र ब्राह्मण और पवित्र क्षत्रिय अगर मेरे शरण हो जायँ, मेरे भक्त
बन जायँ, तो वे परमगतिको प्राप्त हो जायँगे, इसमें कहना ही क्या है!
अर्थात् वे निःसन्देह परमगतिको प्राप्त हो जायँगे।
