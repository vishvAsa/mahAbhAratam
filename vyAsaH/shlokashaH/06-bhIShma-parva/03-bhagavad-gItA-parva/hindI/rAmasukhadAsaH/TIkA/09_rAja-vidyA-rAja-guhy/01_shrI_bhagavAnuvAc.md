+++
title = "01 श्री भगवानुवाच"

+++
।।9.1।।***व्याख्या--*इदं तु ते गुह्यतमं प्रवक्ष्याम्यनसूयवे--**भगवान्के
मनमें जिस तत्त्वको, विषयको कहनेकी इच्छा है, उसकी तरफ लक्ष्य करानेके लिये
ही यहाँ भगवान् सबसे पहले **'इदम्'** (यह) शब्दका प्रयोग करते हैं। उस
(भगवान्के मन-बुद्धिमें स्थित) तत्त्वकी महिमा कहनेके लिये ही उसको
**'गुह्यतमम्'** कहा है अर्थात् वह तत्त्व अत्यन्त गोपनीय है। इसीको आगेके
श्लोकमें **'राजगुह्यम्'** और अठारहवें अध्यायके चौंसठवें श्लोकमें
**'सर्वगुह्यतमम्'** कहा है।  
  
यहाँ पहले **'गुह्यतमम्'**कहकर पीछे (गीता 9। 34 में) **'मन्मना भव' ৷৷.**
कहा है और अठारहवें अध्यायमें पहले **'सर्वगुह्यतमम्'** कहकर पीछे (गीता
18। 65 में) **'मन्मना भव' ৷৷.** कहा है। तात्पर्य है कि यहाँका और वहाँका
विषय एक ही है, दो नहीं।
