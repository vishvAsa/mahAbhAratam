+++
title = "19 तपाम्यहमहं वर्षम्"

+++
।।9.19।।***व्याख्या --'*तपाम्यहमहं वर्षं निगृह्णाम्युत्सृजामि
च'--**'पृथ्वीपर जो कुछ अशुद्ध, गंदी चीजें हैं, जिनसे रोग पैदा होते हैं,
उनका शोषण करके प्राणियोंको नीरोग करनेके लिये **(टिप्पणी प₀ 505.2)**
अर्थात् ओषधियों, जड़ी-बूटियोंमें जो जहरीला भाग है, उसका शोषण करनेके लिये
और पृथ्वीका जो जलीय भाग है, जिससे अपवित्रता होती है, उसको सुखानेके लिये
मैं ही सूर्यरूपसे तपता हूँ। सूर्यरूपसे उन सबके जलीय भागको ग्रहण करके और
उस जलको शुद्ध तथा मीठा बना करके समय आनेपर वर्षारूपसे प्राणिमात्रके हितके
लिये बरसा देता हूँ, जिससे प्राणिमात्रका जीवन चलता है।
