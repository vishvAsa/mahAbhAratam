+++
title = "20 त्रैविद्या माम्"

+++
।।9.20।।***व्याख्या--'*****त्रैविद्याः मां सोमपाः ৷৷. दिव्यान्दिवि
देवभागान्'--**संसारके मनुष्य प्रायः यहाँके भोगोंमें ही लगे रहते हैं
उनमें जो भी विशेष बुद्धिमान् कहलाते हैं, उनके हृदयमें भी
उत्पत्ति-विनाशशील वस्तुओंका महत्त्व रहनेके कारण जब वे ऋक्, साम और यजुः
-- इन तीनों वेदोंमें कहे हुए सकाम कर्मोंका तथा उनके फलका वर्णन सुनते
हैं, तब वे (वेदोंमें आस्तिकभाव होनेके कारण) यहाँके भोगोंकी इतनी परवाह न
करके स्वर्गके भोगोंके लिये ललचा उठते हैं और स्वर्गप्राप्तिके लिये
वेदोंमें कहे हुए यज्ञोंके अनुष्ठानमें लग जाते हैं। ऐसे मनुष्योंके लिये
ही यहाँ **'त्रैविद्याः'** पद आया है।  
  
सोमलता अथवा सोमवल्ली नामकी एक लता होती है। उसके विषयमें शास्त्रमें आता
है कि जैसे शुक्लपक्षमें प्रतिदिन चन्द्रमाकी एक-एक कला बढ़ते-बढ़ते
पूर्णिमाको कलाएँ पूर्ण हो जाती हैं और कृष्णपक्षमें प्रतिदिन एक-एक कला
क्षीण होते-होते अमावस्याको कलाएँ सर्वथा क्षीण हो जाती हैं ऐसे ही उस
सोमलताका भी शुक्लपक्षमें प्रतिदिन एक-एक पत्ता निकलते-निकलते पूर्णिमातक
पंद्रह पत्ते निकल आते हैं और कृष्णपक्षमें प्रतिदिन एक-एक पत्ता
गिरते-गिरते अमावस्यातक पूरे पत्ते गिर जाते हैं **(टिप्पणी प₀ 506)**। उस
सोमलताके रसको सोमरस कहते हैं। यज्ञ करनेवाले उस सोमरसको वैदिक मन्त्रोंके
द्वारा अभिमन्त्रित करके पीते हैं, इसलिये उनको **'सोमपाः'** कहा गया है।
