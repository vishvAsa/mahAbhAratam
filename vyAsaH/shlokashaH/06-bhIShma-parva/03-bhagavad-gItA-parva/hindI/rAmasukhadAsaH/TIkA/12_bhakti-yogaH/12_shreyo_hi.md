+++
title = "12 श्रेयो हि"

+++
।।12.12।।***व्याख्या--***\[भगवान्ने आठवें श्लोकसे ग्यारहवें श्लोकतक
एक-एक साधनमें असमर्थ होनेपर क्रमशः समर्पण-योग, अभ्यासयोग, भगवदर्थ कर्म
और कर्मफल-त्याग--ये चार साधन बताये। इससे ऐसा प्रतीत होता है कि क्रमशः
पहले साधनकी अपेक्षा आगेका साधन नीचे दर्जेका है, और अन्तमें कहा गया
कर्मफलत्यागका साधन सबसे नीचे दर्जेका है। इस बातकी पुष्टि इससे भी होती है
कि पहलेके तीन साधनोंमें भगवत्प्राप्तिरूप फलकी बात (**'निवसिष्यसि मय्येव'
, मामिच्छाप्तुम्'**तथा **'सिद्धिमवाप्स्यसि'** **--** इन पदोंद्वारा)
साथ-साथ कही गयी; परन्तु ग्यारहवें श्लोकमें जहाँ कर्मफलत्याग करनेकी आज्ञा
दी गयी है, वहाँ उसका फल भगवत्प्राप्ति नहीं बताया गया।
