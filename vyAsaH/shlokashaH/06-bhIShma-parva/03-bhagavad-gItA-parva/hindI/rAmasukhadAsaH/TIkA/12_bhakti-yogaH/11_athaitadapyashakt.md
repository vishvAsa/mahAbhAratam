+++
title = "11 अथैतदप्यशक्तोऽसि कर्तुम्"

+++
।।12.11।।***व्याख्या--*'अथैतदप्यशक्तोऽसि कर्तुं
मद्योगमाश्रितः'--**पूर्वश्लोकमें भगवान्ने अपने लिये ही सम्पूर्ण कर्म
करनेसे अपनी प्राप्ति बतायी और अब इस श्लोकमें वे सम्पूर्ण कर्मोंके
फलत्यागरूप साधनकी बात बता रहे हैं। वहाँ भगवान्के लिये समस्त कर्म करनेमें
भक्तिकी प्रधानता होनेसे उसे 'भक्तियोग' कहेंगे और यहाँ सर्वकर्मफलत्यागमें
केवल फलत्यागकी मुख्यता होनेसे इसे 'कर्मयोग' कहेंगे। इस प्रकार
भगवत्प्राप्तिके ये दोनों ही स्वतन्त्र (पृथक्-पृथक्) साधन हैं।
