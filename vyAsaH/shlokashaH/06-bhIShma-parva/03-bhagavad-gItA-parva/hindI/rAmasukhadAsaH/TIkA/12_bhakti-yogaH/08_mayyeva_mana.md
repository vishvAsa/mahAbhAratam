+++
title = "08 मय्येव मन"

+++
।।12.8।।***व्याख्या--'*मय्येव मन आधत्स्व मयि बुद्धिं निवेशय'--**
भगवान्के मतमें वे ही पुरुष उत्तम योगवेत्ता हैं, जिनको भगवान्के साथ अपने
नित्ययोगका अनुभव हो गया है। सभी साधकोंको उत्तम योगवेत्ता बनानेके
उद्देश्यसे भगवान् अर्जुनको निमित्त बनाकर यह आज्ञा देते हैं कि मुझ
परमेश्वरको ही परमश्रेष्ठ और परम प्रापणीय मानकर बुद्धिको मेरेमें लगा दे
और मेरेको ही अपना परम प्रियतम मानकर मनको मेरेमें लगा दे।
