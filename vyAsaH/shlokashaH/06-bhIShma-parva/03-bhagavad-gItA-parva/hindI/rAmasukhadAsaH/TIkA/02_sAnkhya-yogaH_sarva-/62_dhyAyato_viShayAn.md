+++
title = "62 ध्यायतो विषयान्पुंसः"

+++
2.62।।***व्याख्या--*'ध्यायतो विषयान्पुंसः
सङ्गस्तेषूपजायते'--**भगवान्के परायण न होनेसे भगवान्का चिन्तन न होनेसे
विषयोंका ही चिन्तन होता है। कारण कि जीवके एक तरफ परमात्मा है और एक तरफ
संसार है। जब वह परमात्माका आश्रय छोड़ देता है तब वह संसारका आश्रय लेकर
संसारका ही चिन्तन करता है क्योंकि संसारके सिवाय चिन्तनका कोई दूसरा विषय
रहता ही नहीं। इस तरह चिन्तन करतेकरते मनुष्यकी उन विषयोंमें आसक्ति राग
प्रियता पैदा हो जाती है। आसक्ति पैदा होनेसे मनुष्य उन विषयोंका सेवन करता
है। विषयोंका सेवन चाहे मानसिक हो चाहे शारीरिक हो उससे जो सुख होता है
उससे विषयोंमें प्रियता पैदा होती है। प्रियतासे उस विषयका बारबार चिन्तन
होने लगता है। अब उस विषयका सेवन करे चाहे न करे पर विषयोंमें राग पैदा हो
ही जाता है यह नियम है।  
**'सङ्गात्संजायते कामः'--**विषयोंमें राग पैदा होनेपर उन विषयोंको
(भोगोंको) प्राप्त करनेकी कामना पैदा हो जाती है कि वे भोग वस्तुएँ मेरेको
मिलें।  
**'कामात्क्रोधोऽभिजायते'--**कामनाके अनुकूल पदार्थोंके मिलते रहनेसे लोभ
पैदा हो जाता है और कामनापूर्तिकी सम्भावना हो रही है पर उसमें कोई बाधा
देता है तो उसपर क्रोध आ जाता है।  
कामना एक ऐसी चीज है जिसमें बाधा पड़नेपर क्रोध पैदा हो ही जाता है। वर्ण
आश्रम गुण योग्यता आदिको लेकर अपनेमें जो अच्छाईका अभिमान रहता है उस
अभिमानमें भी अपने आदर सम्मान आदिकी कामना रहती है उस कामनामें किसी
व्यक्तिके द्वारा बाधा पड़नेपर भी क्रोध पैदा हो जाता है।  
कामना रजोगुणी वृत्ति है सम्मोह तमोगुणी वृत्ति है और क्रोध रजोगुण तथा
तमोगुणके बीचकी वृत्ति है।  
कहीं भी किसी भी बातको लेकर क्रोध आता है तो उसके मूलमें कहींनकहीं राग
अवश्य होता है। जैसे नीतिन्यायसे विरुद्ध काम करनेवालेको देखकर क्रोध आता
है तो नीतिन्यायमें राग है। अपमानतिरस्कार करनेवालेपर क्रोध आता है तो
मानसत्कारमें राग है। निन्दा करनेवालेपर क्रोध आता है तो प्रशंसामें राग
है। दोषारोपण करनेवालेपर क्रोध आता है तो निर्दोषताके अभिमानमें राग है
आदिआदि।  
**'क्रोधाद्भवति सम्मोहः'--**क्रोधसे सम्मोह होता है अर्थात् मूढ़ता छा
जाती है। वास्तवमें देखा जाय तो काम क्रोध लोभ और ममता इन चारोंसे ही
सम्मोह होता है जैसे  
  
(1) कामसे जो सम्मोह होता है उसमें विवेकशक्ति ढक जानेसे मनुष्य कामके
वशीभूत होकर न करनेलायक कार्य भी कर बैठता है।  
  
(2) क्रोधसे जो सम्मोह होता है उसमें मनुष्य अपने मित्रों तथा पूज्यजनोंको
भी उलटीसीधी बातें कह बैठता है और न करनेलायक बर्ताव भी कर बैठता है।  
  
(3) लोभसे जो सम्मोह होता है उसमें मनुष्यको सत्यअसत्य धर्मअधर्म आदिका
विचार नहीं रहता और वह कपट करके लोगोंको ठग लेता है।
