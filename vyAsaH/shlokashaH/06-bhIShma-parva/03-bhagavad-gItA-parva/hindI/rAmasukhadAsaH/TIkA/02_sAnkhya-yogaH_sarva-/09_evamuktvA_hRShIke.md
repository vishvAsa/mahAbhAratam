+++
title = "09 एवमुक्त्वा हृषीकेशम्"

+++
।।2.9।।***व्याख्या--*'एवमुक्त्वा हृषीकेषम् ৷৷. बभूव ह'--**अर्जुनने
अपना और भगवान् का--दोनोंका पक्ष सामने रखकर उनपर विचार किया, तो अन्तमें
वे इसी निर्णयपर पहुँचे कि युद्ध करनेसे तो अधिक-से-अधिक राज्य प्राप्त हो
जायगा, मान हो जायगा, संसारमें यश हो जायगा, परन्तु मेरे हृदयमें जो शोक
है, चिन्ता है, दुःख है, वे दूर नहीं होंगे। अतः अर्जुनको युद्ध न करना ही
ठीक मालूम दिया।  
यद्यपि अर्जुन भगवान्की बातका आदर करते हैं और उसको मानना भी चाहते हैं;
परंतु उनके भीतर युद्ध करनेकी बात ठीक-ठीक जँच नहीं रही है। इसलिये अर्जुन
अपने भीतर जँची हुई बातको ही यहाँ स्पष्टरूपसे, साफ-साफ कह देते हैं कि
'मैं युद्ध नहीं करूँगा'। इस प्रकार जब अपनी बात, अपना निर्णय भगवान्से
साफ-साफ कह दिया, तब भगवान्से कहनेके लिये और कोई बात बाकी नहीं रही; अतः
वे चुप हो जाते हैं।  
  
***सम्बन्ध--***जब अर्जुनने युद्ध करनेके लिये साफ मना कर दिया तब उसके
बाद क्या हुआ--इसको सञ्जय आगेके श्लोकमें बताते हैं।
