+++
title = "72 एषा ब्राह्मी"

+++
।।2.72।।***व्याख्या--*'एषा ब्राह्मी स्थितिः पार्थ'--**यह ब्राह्मी
स्थिति है अर्थात् ब्रह्मको प्राप्त हुए मनुष्यकी स्थिति है। अहंकाररहित
होनेसे जब व्यक्तित्व मिट जाता है, तब उसकी स्थिति स्वतः ही ब्रह्ममें होती
है। कारण कि संसारके साथ सम्बन्ध रखनेसे ही व्यक्तित्व था। उस सम्बन्धको
सर्वथा छोड़ देनेसे योगीकी अपनी कोई व्यक्तिगत स्थिति नहीं रहती।  
अत्यन्त नजदीकका वाचक होनेसे यहाँ **'एषा'** पद पूर्वश्लोकमें
आये**'विहाय कामान्'****'निःस्पृहः
निर्ममः'**और**'निरहङ्कारः'**पदोंका लक्ष्य करता है।  
भगवान्के मुखसे 'तेरी बुद्धि जब मोहकलिल और श्रुतिविप्रतिपत्तिसे तर जायगी,
तब तू योगको प्राप्त हो जायगा'--ऐसा सुनकर अर्जुनके मनमें यह जिज्ञासा हुई
कि वह स्थिति क्या होगी; इसपर अर्जुनने स्थितप्रज्ञके विषयमें चार प्रश्न
किये। उन चारों प्रश्नोंका उत्तर देकर भगवान्ने यहाँ वह स्थिति बतायी कि वह
ब्राह्मी स्थिति है। तात्पर्य है कि वह व्यक्तिगत स्थिति नहीं है अर्थात्
उसमें व्यक्तित्व नहीं रहता। वह नित्ययोगकी प्राप्ति है। उसमें एक ही
तत्त्व रहता है। इस विषयकी तरफ लक्ष्य करानेके लिये ही यहाँ **'पार्थ'**
सम्बोधन दिया गया है।  
**'नैनां प्राप्य विमुह्यति'--**जबतक शरीरमें अहंकार रहता है, तभीतक
मोहित होनेकी सम्भावना रहती है। परन्तु जब अहंकारका सर्वथा अभाव होकर
ब्रह्ममें अपनी स्थितिका अनुभव हो जाता है, तब व्यक्तित्व टूटनेके कारण फिर
कभी मोहित होनेकी सम्भावना नहीं रहती।  
सत् और असत्को ठीक तरहसे न जानना ही मोह है। तात्पर्य है कि स्वयं सत् होते
हुए भी असत्के साथ अपनी एकता मानते रहना ही मोह है। जब साधक असत्को ठीक
तरहसे जान लेता है, तब असत्से उसका सम्बन्ध-विच्छेद हो जाता है **(टिप्पणी
प₀ 109)** और सत्में अपनी वास्तविक स्थितिका अनुभव हो जाता है। इस
स्थितिका अनुभव होनेपर फिर कभी मोह नहीं होता (गीता 4। 35)।  
**'स्थित्वास्यामन्तकालेऽपि ब्रह्मनिर्वाणमृच्छति'--**यह मनुष्य-शरीर
केवल परमात्मप्राप्तिके लिये ही मिला है। इसलिये भगवान् यह मौका देते हैं
कि साधारण-से-साधारण और पापी-से-पापी व्यक्ति ही क्यों न हो, अगर वह
अन्तकालमें भी अपनी स्थिति परमात्मामें कर ले अर्थात् जडतासे अपना
सम्बन्ध-विच्छेद कर ले, तो उसे भी निर्वाण (शान्त) ब्रह्मकी प्राप्ति हो
जायगी, वह जन्म-मरणसे मुक्त हो जायगा। ऐसी ही बात भगवान्ने सातवें अध्यायके
तीसवें श्लोकमें कही है कि 'अधिभूत, अधिदैव और अधियज्ञ एक भगवान् ही
हैं--ऐसा प्रयाणकालमें भी मेरेको जो जान लेते हैं, वे मेरेको यथार्थरूपसे
जान लेते हैं अर्थात् मेरेको प्राप्त हो जाते हैं। ' आठवें अध्यायके
पाँचवें
