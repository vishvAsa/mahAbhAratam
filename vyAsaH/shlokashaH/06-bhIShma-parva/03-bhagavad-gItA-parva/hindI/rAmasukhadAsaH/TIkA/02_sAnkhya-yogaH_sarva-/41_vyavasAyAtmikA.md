+++
title = "41 व्यवसायात्मिका"

+++
2.41।।***व्याख्या--*****'व्यवसायात्मिका बुद्धिरेकेह
कुरुनन्दन'--**कर्मयोगी साधकका ध्येय (लक्ष्य) जिस समताको प्राप्त करना
रहता है, वह समता परमात्माका स्वरूप है। उस परमात्मस्वरूप समताकी
प्राप्तिके लिये अन्तःकरणकी समता साधन है, अन्तःकरणकी समतामें संसारका राग
बाधक है। उस रागको हटानेका अथवा परमात्मतत्त्वको प्राप्त करनेका जो एक
निश्चय है, उसका नाम है--व्यवसायात्मिका बुद्धि। व्यवसायात्मिका बुद्धि एक
क्यों होती है; कारण कि इसमें सांसारिक वस्तु, पदार्थ आदिकी कामनाका त्याग
होता है। यह त्याग एक हीहोता है, चाहे धनकी कामनाका त्याग करें चाहे
मान-बड़ाईकी कामनाका त्याग करें। परन्तु ग्रहण करनेमें अनेक चीजें होती है
क्योंकि एकएक चीज अनेक तरहकी होती है; जैसे--एक ही मिठाई अनेक तरहकी होती
है।
