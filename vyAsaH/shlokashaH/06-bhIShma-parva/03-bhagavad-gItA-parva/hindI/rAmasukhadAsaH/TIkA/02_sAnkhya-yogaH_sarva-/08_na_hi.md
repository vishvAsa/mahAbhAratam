+++
title = "08 न हि"

+++
2.8।।***व्याख्या--***\[अर्जुन सोचते हैं कि भगवान् ऐसा समझते होंगे कि
अर्जुन युद्ध करेगा तो उसकी विजय होगी, और विजय होनेपर उसको राज्य मिल
जायगा, जिससे उसके चिन्ता-शोक मिट जायँगे और संतोष हो जायगा। परन्तु शोकके
कारण मेरी ऐसी दशा हो गयी है कि विजय होनेपर भी मेरा शोक दूर हो जाय--ऐसी
बात मैं नहीं देखता। \]  
**'अवाप्य भूमावसपत्नमृद्धं राज्यम्'--** अगर मेरेको धनधान्यसे सम्पन्न
और निष्कण्टक राज्य मिल जाय अर्थात् जिस राज्यमें प्रजा खूब सुखी हो,
प्रजाके पास खूब धन-धान्य हो, किसी चीजकी कमी न हो और राज्यमें कोई वैरी भी
न हो--ऐसा राज्य मिल जाय, तो भी मेरा शोक दूर नहीं हो सकता।
