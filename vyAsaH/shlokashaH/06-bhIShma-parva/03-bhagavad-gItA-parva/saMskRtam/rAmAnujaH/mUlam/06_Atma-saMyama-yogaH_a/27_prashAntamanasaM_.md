+++
title = "27 प्रशान्तमनसं ह्येनम्"

+++

<details><summary>विस्तारः (द्रष्टुं नोद्यम्)</summary>

॥6.27॥ आत्मनि वशीकरणोपायः प्रागुक्तः,  
अनन्तरं च तद् एवाह - **प्रशान्तमनसम्** इति श्लोकेन।  
</details>


॥6.27॥**प्रशान्तमनसम्** आत्मनि निश्चल-मनसम् आत्मन्य्-अस्त-मनसं  

<details><summary>विस्तारः (द्रष्टुं नोद्यम्)</summary>

तत्र विप्रकीर्णावस्थितानां पदानाम् अन्वय-क्रमम् अर्थं च दर्शयति - प्रशान्तमनसम् इत्य्-आदिना।
</details>

तत एव हेतोर् दग्धाशेष-कल्मषं  
तत एव **शान्त-रजसं** विनष्ट-रजोगुणं  
तत एव **ब्रह्मभूतं** स्व-स्वरूपेणावस्थितम् **एनं योगिनम्**  

<details><summary>विस्तारः (द्रष्टुं नोद्यम्)</summary>

योगिनम्, अकल्मषं, **शान्त-रजसं** शान्त-मनसं,  
**ब्रह्म-भूतम् एनम्** इति हेतु-कार्य-भावेनान्वय-क्रमः। +++(5)+++  

स्व-विषय-योगस्य स्व-कल्मष-निवर्तकत्वं  
पञ्च-गव्य-प्राशनादेर् इव पर-सङ्कल्पायत्तम्। +++(4)+++  

**ब्रह्म-भूतम्** इति देहात्म-भ्रमादि-प्रयुक्त- क्लेशादि-दशा-रूपाब्रह्मत्व-व्यवच्छेदार्थम्।  
तद् आह **स्व-स्वरूपेणावस्थितम्** इति।

> अणोर् अपि हि जीवस्य  
> स चानन्त्याय कल्पते  
> श्वे.उ.5।9

इति श्रुतेर्  
धर्मतो बृहत्त्वम् अस्त्य् एव।
</details>

आत्मानुभवरूपम् **उत्तमं सुखम् उपैति।**  

<details><summary>विस्तारः (द्रष्टुं नोद्यम्)</summary>

उत्तम-शब्देन वैषयिक-सुख-व्यवच्छेदो विवक्षित इति व्यञ्जनाय  
**आत्मानुभव-रूपम्** इत्य् उक्तम्।  

ब्रह्म-संस्पर्शम् (6.28) इति ह्य् अनन्तरम् उच्यते।  
निरतिशय-सुखत्वाद् दुःख-सम्भेद-विरहाद् उत्तमत्वम्।  
</details>


हीति हेतौ।  

<details><summary>विस्तारः (द्रष्टुं नोद्यम्)</summary>

पूर्वश्लोकोक्त-मनो-वशी-करणे वैतच्-छ्लोकोक्त-सुखोपागमे वा हेतु-परो **हि**-शब्द इत्य् आह "हीति हेताव्" इति।
</details>


उत्तम-सुख-रूपम् उपैति इत्यर्थः।

<details><summary>विस्तारः (द्रष्टुं नोद्यम्)</summary>

हेतु-स्वरूपं विशदयति उत्तमेति।
</details>
