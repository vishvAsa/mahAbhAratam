+++
title = "38 कच्चिन्नोभयविभ्रष्टश्छिन्नाभ्रमिव"

+++
॥6.38॥**उभयविभ्रष्टः** अयं **छिन्नाभ्रम् इव कच्चिन् न नश्यति** यथा मेघशकलः पूर्वस्मान् महतो मेघाच् छिन्नः परं महान्तं मेघम् अप्राप्य मध्ये विनष्टो भवति तथा एव कच्चिन् न नश्यति कथम् उभयविभ्रष्टता **अप्रतिष्ठो विमूढो ब्रह्मणः पथि** इति यथावस्थितं स्वर्गादिसाधनभूतं कर्म फलाभिसन्धिरहितस्य अस्य पुरुषस्य स्वफलसाधनत्वेन प्रतिष्ठा न भवति इत्य् अप्रतिष्ठः। प्रक्रान्ते ब्रह्मणः पथि विमूढस् तस्मात् पथः प्रच्युतो ऽतउभयभ्रष्टतया किम् अयं नश्यत्य् एव उत न नश्यति।
