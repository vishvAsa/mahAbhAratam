+++
title = "01 ये शास्त्रविधिमुत्सृज्य"

+++
देवासुरविभागोक्तिमुखेन प्राप्यतत्त्वज्ञानं तत्प्राप्त्युपायज्ञानं च वेदैकमूलम् इत्युक्तम् । इदानीम् अशास्त्रविहितस्यासुरत्वेनाफलत्वम्, शास्त्रविहितस्य च गुणतस् त्रैविध्यम्, शास्त्रसिद्धस्य लक्षणं चोच्यते । तत्राशास्त्रविहितस्य निष्फलत्वम् अजानन् अशास्त्रविहिते श्रद्धासंयुक्ते यागादौ सत्त्वादिनिमित्तफलभेदबुभुत्सया अर्जुनः पृच्छति

॥17.1॥ अर्जुन उवाच -- **शास्त्रविधिम् उत्सृज्य श्रद्धयान्विता ये यजन्ते तेषां निष्ठा का** किं **सत्वम्** **आहो** स्वित् **रजः** अथ **तमःनिष्ठा स्थितिः; स्थीयते अस्मिन् इति स्थितिः; सत्त्वादिर् एव निष्ठा इत्य् उच्यते; तेषां किं सत्त्वे स्थितिः किं वा रजसि किं वा तमसि इत्यर्थः। एवं पृष्टः भगवान् अशास्त्रविहितश्रद्धायास् तत्पूर्वकस्य च यागादेर् निष्फलत्वं हृदि निधाय शास्त्रीयस्य एव यागादेर् गुणतस् त्रैविध्यं प्रतिपादयितुं शास्त्रीयश्रद्धायास् त्रैविध्यं तावद् आह --**
