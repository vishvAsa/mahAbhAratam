+++
title = "02 न मे"

+++
॥10.2॥**सुरगणा महर्षयः** च अतीन्द्रियार्थदर्शिनो ऽधिकतरज्ञाना अपि **मे
प्रभवं** प्रभावं **न विदुः;** मम नामकर्मस्वरूपस्वभावादिकं न जानन्ति। यतस्
तेषां **देवानां महर्षीणां च सर्वशः** अहम् आदिः; तेषां स्वरूपस्य
ज्ञानशक्त्यादेश् च अहम् एव आदिःतेषां
देवत्वदेवऋषित्वादिहेतुभूतपुण्यानुगुणं मया दत्तं ज्ञानं परिमितम्; अतस् ते
परिमितज्ञाना मत्स्वरूपकादिकं यथावन् न जानन्ति। तद् एतद्
देवाद्यचिन्त्यस्वरूपयाथात्म्यविषयज्ञानं
भक्त्युत्पत्तिविरोधिपापविमोचनोपायम् आह --
