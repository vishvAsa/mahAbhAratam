+++
title = "01 श्री भगवानुवाच"

+++

भक्तियोगः सपरिकर उक्तः । इदानीं भक्त्युत्पत्तये तद्विवृद्धये च भ्गवतो निरङ्कुशैश्वर्यादिकल्याणगुणगणानन्त्यम्, कृत्स्नस्य जगतस् तच्छरीरतया तदात्मकत्वेन तत्प्रवर्त्यत्वं च प्रपञ्च्यते

॥10.1॥ श्री भगवानुवाच -- मम माहात्म्यं श्रुत्वा **प्रीयमाणाय ते** मद्भक्त्युत्पत्तिविवृद्धिरूपहितकामनाय **भूयः** मन्माहात्म्यप्रपञ्चविषयम् **एव परमं वचो यद् वक्ष्यामि तद्** अवहितमनाः **श्रृणु।**
