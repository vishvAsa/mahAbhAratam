+++
title = "26 न बुद्धिभेदम्"

+++
॥3.26॥**अज्ञानाम्** आत्मन्य् अकृत्स्न-वित्तया  


ज्ञान-योगोपादानाशक्तानां मुमुक्षूणां **कर्म-सङ्गिनाम्**  
अनादि-कर्म-वासनया कर्मणि +एव नियतत्वेन कर्म-योगाधिकारिणाङ्  
"कर्मयोगाद् अन्यथा ऽऽत्मावलोकनम् अस्ति" इति  
**न बुद्धिभेदं जनयेत्।**  

किं तर्ह्य् आत्मनि कृत्स्न-वित्तया ज्ञान-योगशक्तो ऽपि  
पूर्वोक्त-रीत्या कर्मयोग एव ज्ञान-योग-निरपेक्ष आत्मावलोकन-साधनम् इति बुद्ध्या  
**युक्तः** कर्म एव **आचरन्**  
सर्वकर्मस्व् अकृत्स्नविदां प्रीतिं जनयेत्।  
