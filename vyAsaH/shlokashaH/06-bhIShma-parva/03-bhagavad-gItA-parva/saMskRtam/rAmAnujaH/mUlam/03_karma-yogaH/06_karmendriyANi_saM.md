+++
title = "06 कर्मेन्द्रियाणि संयम्य"

+++

<details><summary>वेङ्कटनाथः</summary>

॥3.6॥  
अकरणे बाधं वदतीत्य् आह `अन्यथेति`।  
कर्म-योगम् अकृत्वेत्य् अर्थः।  
</details>


अन्यथा ज्ञान-योगाय प्रवृत्तो ऽपि  
मिथ्याऽऽचारो भवति  
इत्य् आह … ।

<details><summary>वेङ्कटनाथः</summary>

"मनसा स्मरन्" इत्य् अनेनार्थ-सिद्धं हेतुम् आह `अविनष्टेति`।
</details>

॥3.6॥ अ-विनष्ट-पापतया अ-जित-बाह्यान्तः-करण  
आत्म-ज्ञानाय प्रवृत्तो  
विषय-प्रवणतया ऽऽत्मनि विमुखी-कृत-मना  
<details><summary>वेङ्कटनाथः</summary>

आत्म-विमुखी-कृत-मना इति।  
"विमूढात्मा" इत्य् अत्रात्मशब्दो मनो-विषयः।  
मूढत्वम् आत्म-वैमुख्यम्।  

</details>

विषयान् एव **स्मरन् य आस्ते**  

<details><summary>वेङ्कटनाथः</summary>

येभ्य एवेन्द्रियाणि निरोद्धुम् इष्टानि  
तान् एवेत्य् **एव**-कारार्थः।  
</details>


> अन्यथा सङ्कल्प्य, अन्यथा चरति  

इति **स मिथ्याचार उच्यते**  

<details><summary>वेङ्कटनाथः</summary>

मिथ्याचार-प्रकारम् आह `अन्यथा सङ्कल्प्येति`। +++(5)+++  
अन्यथा-भाव एव ह्य् अन्ततः सर्वत्र मिथ्यात्वं,  
तत्रापि सङ्कल्पित--ज्ञान-योग--विपरीताचारतया  
ज्ञान-योगाभिमतस् तस्याचारो मिथ्येत्य् उक्तं भवति।  
</details>

> आत्मज्ञानायोद्युक्तो  
विपरीतो विनष्टो भवति  

इत्यर्थः।

<details><summary>वेङ्कटनाथः</summary>

मिथ्याचार--सञ्ज्ञान-मात्र--व्युदासेन  
दोष-पर्यवसानम् आह `आत्मेति`।  
विपरीत-विनष्ट-शब्दाभ्याम्  
उपाय-वैपरीत्यात् फल-वैपरीत्यम् इति दर्शितम्।  
द्वितीये ऽध्याये  
"ध्यायतो विषयान्" इत्य् आरभ्य  
"बुद्धि-नाशात् प्रणश्यति" 2.62-63 इत्य् अन्तेनास्यैवार्थस्य प्रपञ्चनं कृतम्  
इति विनष्टशब्देन स्मारितम्।
</details>
