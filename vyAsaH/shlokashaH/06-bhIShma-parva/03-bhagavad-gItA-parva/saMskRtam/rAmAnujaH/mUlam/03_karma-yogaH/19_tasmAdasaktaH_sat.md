+++
title = "19 तस्मादसक्तः सततम्"

+++

यस्माद् अ--साधनायत्तात्मदर्शनस्यैव साधन-+अप्रवृत्तिर्,  
यस्माच् च साधने प्रवृत्तस्यापि सुशकत्वाद्,  
अ-प्रमादत्वात्,  
तद्-अन्तर्गतात्म-याथात्म्यानुसन्धानत्वाच् च  
ज्ञानयोगिनो ऽपि देहयात्रायाः कर्मानुवृत्त्य्-अपेक्षत्वाच् च  
कर्म-योग एव आत्म-दर्शन-निर्वृत्तौ श्रेयान्।

॥3.19॥**तस्माद्** अ-सङ्ग-पूर्वकं **कार्यम्** इत्य् एव  
**सततं** यावद्-आत्मप्राप्ति  
**कर्मैव समाचर।**  
**असक्तः** कार्यम् इति वक्ष्यमाणाकर्तृत्वानुसन्धान-पूर्वकं च  
**कर्म** अनुचरन्  
**पूरुषः** कर्म-योगेनैव  
**परम् आप्नोति** आत्मानं प्राप्नोति इत्यर्थः।
