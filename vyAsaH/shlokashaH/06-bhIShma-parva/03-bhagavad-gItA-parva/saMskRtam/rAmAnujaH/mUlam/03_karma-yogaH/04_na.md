+++
title = "04 न"

+++


<details><summary>विस्तारः (द्रष्टुं नोद्यम्)</summary>

॥3.4॥

> ननु मोक्षेच्छैव हि कर्मयोगेऽपि पुरुषं प्रवर्तयति।  
> सा यदि जाता  
> ततः किम् अव्यवहिते ज्ञानयोगे न प्रवर्तते

इति शङ्का "न कर्मणाम्" इति श्लोकेन निराक्रियत  
इत्याह सर्वस्येति।
</details>

सर्वस्य लौकिकस्य पुरुषस्य मोक्षेच्छायां सञ्जातायां  

<details><summary>विस्तारः (द्रष्टुं नोद्यम्)</summary>

`लौकिकस्य` इत्यनेन संसार-लोकान्तर्गततया विषय-व्याकुलेन्द्रियत्वम् अभिप्रेतम्।  
</details>

सहसैव ज्ञानयोगो दुष्कर इत्याह …।

<details><summary>विस्तारः (द्रष्टुं नोद्यम्)</summary>

`सहसैवेति` कर्म-योगम् अकृत्वा इत्य् अर्थः।  
</details>


॥3.4॥ **न** शास्त्रीयाणां **कर्मणाम् अनारम्भाद्** एव  

<details><summary>विस्तारः (द्रष्टुं नोद्यम्)</summary>

निषेधस्यान्य-विषयत्व-ज्ञापनाय `शास्त्रीय`-शब्दः। 
</details>

**पुरुषः नैष्कर्म्यं** ज्ञाननिष्ठाम् **आप्नोति** ।  



सर्वेन्द्रिय-व्यापाराख्य-कर्मोपरति-पूर्विकां ज्ञान-निष्ठां न प्राप्नोति इत्यर्थः।  

**न च** आरब्धस्य शास्त्रीयस्य कर्मणस् त्यागाद् +++(ज्ञाननिष्ठाम् आप्नोति)+++  
यतो ऽनभिसंहित-फलस्य परम-पुरुषाराधन-विषयस्य कर्मणः **सिद्धिर्**  
आत्मनिष्ठा स्यात्।  
अतस् तेन विना तां +++(निष्ठां)+++ न प्राप्नोति।  

अनभिसंहित-फलैः कर्मभिर् अनाराधित-गोविन्दैर्  
अ-विनष्टानादिकाल-प्रवृत्तानन्त-पाप-सञ्चयैर्  
अ-व्याकुलेन्द्रियता-पूर्विका आत्म-निष्ठा दुः-सम्पाद्या। 

एतद् एव उपपादयति
