+++
title = "17 यस्त्वात्मरतिरेव"

+++

अ-साधनायत्तात्मदर्शनस्य मुक्तस्यैव  
महा-यज्ञादि-वर्णाश्रमोचित-कर्मानारम्भ इत्याह ।

॥3.17॥**यस् तु** ज्ञान-योग-कर्म-योग-साधन-निरपेक्षः  
स्वत **एव आत्म-रतिः** आत्माभिमुखः  
**आत्मना एव तृप्तः** न अन्न-पानादिभिर् आत्म-व्यतिरिक्तैः  
**आत्मन्य् एव च सन्तुष्टः** न उद्यान-स्रक्-चन्दन-गीत-वादित्र-नृत्यादौ  
धारण-पोषण-भोग्यादिकं सर्वम् आत्मा एव यस्य  
**तस्य** आत्म-दर्शनाय कर्तव्यं **न विद्यते**  
स्वत एव सर्वदा दृष्टात्म--स्व-रूपत्वात्।
