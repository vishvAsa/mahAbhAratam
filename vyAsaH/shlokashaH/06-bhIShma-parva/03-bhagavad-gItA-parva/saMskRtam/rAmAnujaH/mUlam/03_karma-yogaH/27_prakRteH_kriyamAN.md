+++
title = "27 प्रकृतेः क्रियमाणानि"

+++

<details><summary>विस्तारः (द्रष्टुं नोद्यम्)</summary>

"प्रकृतेः" इत्यादि-श्लोक-चतुष्टयस्यार्थम् आह — कर्म-योगम् इति।  
</details>

अथ कर्मयोगम् अनुतिष्ठतो विदुषो ऽविदुषश्च विशेषं प्रदर्शयन्  

<details><summary>विस्तारः (द्रष्टुं नोद्यम्)</summary>

विदुषो ऽविदुषश् चेति व्युत्क्रमेण श्लोक-द्वयार्थः।  
तृतीये त्व् एतद्-विशदी-करण-मुखेनाविचालनम् उक्तम्।  
</details>

कर्मयोगापेक्षितम् आत्मनो ऽकर्तृत्वानुसन्धान-प्रकारम् उपदिशति।  

<details><summary>विस्तारः (द्रष्टुं नोद्यम्)</summary>

कर्म-योगापेक्षितं कर्म-योगेति-कर्तव्यताभूतम् इत्यर्थः।  
</details>


॥3.27॥**प्रकृतेर् गुणैः** सत्त्वादिभिः स्वानुरूपं **क्रियमाणानि कर्माणि** प्रति **अहङ्कारविमूढात्मा अहं कर्ता इति मन्यते।** अहङ्कारेण विमूढ आत्मा यस्य असौ अहङ्कारविमूढात्मा अहङ्कारो नाम अनहमर्थे प्रकृतौ अहम् इत्य् अभिमानस् तेन अज्ञातात्मस्वरूपो गुणकर्मस्व् अहं कर्ता इति मन्यते इत्यर्थः।
