+++
title = "27 प्रकृतेः क्रियमाणानि"

+++

अथ कर्मयोगम् अनुतिष्ठतो विदुषो ऽविदुषश्च विशेषं प्रदर्शयन्  
कर्मयोगापेक्षितम् आत्मनो ऽकर्तृत्वानुसन्धान-प्रकारम् उपदिशति

॥3.27॥**प्रकृतेर् गुणैः** सत्त्वादिभिः स्वानुरूपं **क्रियमाणानि कर्माणि** प्रति **अहङ्कारविमूढात्मा अहं कर्ता इति मन्यते।** अहङ्कारेण विमूढ आत्मा यस्य असौ अहङ्कारविमूढात्मा अहङ्कारो नाम अनहमर्थे प्रकृतौ अहम् इत्य् अभिमानस् तेन अज्ञातात्मस्वरूपो गुणकर्मस्व् अहं कर्ता इति मन्यते इत्यर्थः।
