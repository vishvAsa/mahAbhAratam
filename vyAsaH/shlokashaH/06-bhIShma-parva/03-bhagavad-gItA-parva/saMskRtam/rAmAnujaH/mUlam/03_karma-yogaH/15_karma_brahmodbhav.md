+++
title = "15 कर्म ब्रह्मोद्भवम्"

+++


**कर्म च ब्रह्मोद्भवम्।**  

॥3.15॥ अत्र च ब्रह्म-शब्द-निर्दिष्टं प्रकृति-परिणाम-रूप-शरीरम्।  
तस्माद् एतद् ब्रह्म नाम रूपमन्नं च जायते (मु॰ 1।1।9) इति ब्रह्मशब्देन प्रकृतिर् निर्दिष्टा।  
"इहापि मम योनिर् महद् ब्रह्म" (गीता 14।3) इति वक्ष्यते।  
अतः 

> कर्म ब्रह्मोद्भवम् इति प्रकृतिपरिणामरूपशरीरोद्भवं कर्म  

इत्युक्तं भवति। 

**ब्रह्माक्षर-समुद्भवम्** इत्यत्र अक्षर-शब्द-निर्दिष्टो जीवात्मा।  
अन्न-पानादिना +++(तृप्तं??→)+++ तृप्ताक्षराधिष्ठितं शरीरं कर्मणे प्रभवति  
इति कर्मसाधनभूतं शरीरम् **अक्षर-समुद्भवम्**। 
**तस्मात् सर्वगतं ब्रह्म** सर्वाधिकारिगतं शरीरं  
**नित्यं यज्ञे प्रतिष्ठितं** यज्ञ-मूलम् इत्यर्थः।
