+++
title = "28 तत्त्ववित्तु महाबाहो"

+++
॥3.28॥**गुण-कर्म-विभागयोः** सत्त्वादि-गुण-विभागे तत्-तत्-कर्म-विभागे **च**  

<details><summary>वेङ्कटनाथः</summary>

> "गुण-कर्म-विभागयोः" इत्यत्र  
उपसर्जनान्वयि-षष्ठीत्वाद् अपि  
विषय-सप्तमीत्वम् उचितम् 

इति मत्वोक्तं —  
सत्त्वादि-गुण-विभागे तत्-तत्-कर्म-विभागे चेति।  
विभाग-शब्दो द्वन्द्वात् परत्वात् प्रत्येकम् अन्वितः।  
</details>


**तत्त्ववित्**  
**गुणाः** सत्त्वादयः  
**स्व-गुणेषु** स्वेषु कार्येषु **वर्तन्ते इति मत्वा**  
गुणकर्मस्व् अहं कर्ता इति **न सज्जते।**

<details><summary>वेङ्कटनाथः</summary>

> गुणानां साक्षाद् गुणेषु वृत्त्य्-अभावात्,  
परोक्त-प्रक्रिययेन्द्रिय-तद्-विषयादि-विवक्षायां पद-द्वयोपचारात्,  
+++(तद् अपेक्षया वरम् -)+++ सप्तम्य्-अन्तो गुण-शब्दो गुण-कार्येष्व् औपचारिक  

इत्य् अभिप्रायेणोक्तं — स्व-गुणेषु स्वेषु कार्येष्व् इति।  
गुण-कार्याणि च विभजिष्यन्ते।  

यद् वा  
कारणस्य प्राधान्यात्  
कार्यस्य च तद्-अपेक्षया गुणत्वाद् एवोक्तम्।
</details>
