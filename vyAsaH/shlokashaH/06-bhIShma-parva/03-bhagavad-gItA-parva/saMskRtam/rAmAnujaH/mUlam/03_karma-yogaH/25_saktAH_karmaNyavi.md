+++
title = "25 सक्ताः कर्मण्यविद्वांसो"

+++

<details><summary>विस्तारः (द्रष्टुं नोद्यम्)</summary>

॥3.25॥

लोकस्य कर्म-योग-ज्ञान-योगयोर् अधिकारानधिकार-प्रकारः,  
विदुषस् तु स्वाधिकार-तिस्कारेण तद्-अधिकारानुरूपाचरणं,  
लोक-सङ्ग्रह-प्रकारश् च उच्यते  
सक्ता इत्यादि-श्लोक-द्वयेन।
</details>


॥3.25॥ **अविद्वांसः** आत्मन्य् अ-कृत्स्न-विदः  

<details><summary>विस्तारः (द्रष्टुं नोद्यम्)</summary>

अवेदनं प्रस्तुत-विषयम् इति ज्ञापनायोक्तम् —  
आत्मन्य्-अकृत्स्न-विद इति।  
एवम् उत्तरत्र विद्वान्, अज्ञानाम् इति शब्दयोर् अपि द्रष्टव्यम्।  
अत्यन्तानात्म-ज्ञताव्युदासायाकृत्स्न-शब्दः।  
</details>

**कर्मणि सक्ताः** कर्मण्य् अवर्जनीय-सम्बन्धा  

<details><summary>विस्तारः (द्रष्टुं नोद्यम्)</summary>

पूर्वोक्तं प्रकृति-सम्बन्धेन कर्मणो ऽवर्जनीयत्वं  
"सक्ताः" इत्यनेन विवक्षितम् इत्य् अभिप्रायेणाह —  
कर्मण्य्-अवर्जनीय-सम्बन्धा इति।
</details>

आत्मन्य् अकृत्स्न-वित्तया  

<details><summary>विस्तारः (द्रष्टुं नोद्यम्)</summary>

> "अविद्वांसः", "कर्मणि सक्ता" इत्य् उभयं  
न सांसारिक-कर्म-तत्पर-पुरुष-विषयं,  
तथा सति कर्म-योगम् अपि परित्यज्य  
सांसारिक-कर्माण्य् एव विदुषाप्य् अनुष्ठेयानि स्युः। +++(4)+++
तस्माज् ज्ञान-योगानधिकारः कर्म-योगाधिकारश् च  
ताभ्यां सूच्यत

इत्य् अभिप्रायेणात्मन्य् अकृत्स्न-वित्तयेत्यादिकम् उक्तम्।  
एवम् उत्तरत्र "अज्ञानां कर्म-सङ्गिनाम्" [3.26] इत्यत्रापि ग्राह्यम्।
</details>

तद्-अभ्यास-रूप-ज्ञान-योगे अनधिकृताः कर्म-योगाधिकारणः  
कर्मयोगम् एव यथा आत्मदर्शनाय कुर्वते  
**तथा** आत्मनि कृत्स्न-वित्तया कर्मण्य् **असक्तः**

<details><summary>विस्तारः (द्रष्टुं नोद्यम्)</summary>

> यथा कुर्वन्ति तथा कुर्याद्

इत्य् एतद् अपि  
न केवलं दृष्टान्त-दार्ष्टान्तिक-विषयम्,  
अपि तु

> येन प्रकारेण स्वानुष्ठानं दृष्ट्वा ऽन्ये कर्म कुर्युः,  
तेन प्रकारेण विद्वान् आचरेद्

इत्य् एतद्-अभिप्रायम्।  

> तथा सति हि "चिकीर्षुर् लोक-सङ्ग्रहम्" इत्य् अपि सङ्गतं भवति 

इत्यभिप्रयन् वाक्यार्थम् आह — आत्मनीत्यादिना कुर्याद् इत्यन्तेन।
</details>


ज्ञान-योगाधिकार-योग्यो ऽपि व्यपदेश्यः शिष्टः  

<details><summary>विस्तारः (द्रष्टुं नोद्यम्)</summary>

विद्वान्, असक्तः इत्य् उभाभ्यां फलितम् उक्तं  
ज्ञान-योगाधिकार-योग्यो ऽपीति। 
</details>


**लोक**रक्षणार्थं स्वाचारेण शिष्ट-लोकानां धर्मनिश्चयं **चिकीर्षुः**  

<details><summary>विस्तारः (द्रष्टुं नोद्यम्)</summary>

सङ्ग्रह-शब्देन लोक-रञ्जनादि-भ्रमव्युदासायाह — धर्म-निश्चयम् इति। +++(5)+++
</details>


कर्म-योगम् एव **कुर्यात्।**
