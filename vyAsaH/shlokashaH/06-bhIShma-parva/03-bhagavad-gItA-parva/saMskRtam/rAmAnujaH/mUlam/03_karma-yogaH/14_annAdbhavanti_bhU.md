+++
title = "14 अन्नाद्भवन्ति भूतानि"

+++

पुनर् अपि लोकदृष्ट्या शास्त्रदृष्ट्या च  
सर्वस्य यज्ञमूलत्वं दर्शयित्वा  
यज्ञानुवर्तनस्यावश्य-कार्यताम् अननुवर्तने च दोषं च आह

॥3.14॥**अन्नात्** सर्वाणि **भूतानि भवन्ति  
पर्जन्याद् अन्नसम्भवः** इति सर्वलोकसाक्षिकम्।  
**यज्ञात् पर्जन्यो भवति** इति च शास्त्रेण अवगम्यते।  

> अग्नौ प्रास्ताहुतिः सम्यग्  
आदित्यमुपतिष्ठते।  
आदित्याज्जायते वृष्टिर्  
वृष्टेरन्नं ततः प्रजाः॥  
> (मनु॰ 3।76) 

इत्यादिना। 

**यज्ञश्** च द्रव्यार्जनादि-कर्तृ-पुरुष-व्यापार-रूप-**कर्म-समुद्भवः।**
