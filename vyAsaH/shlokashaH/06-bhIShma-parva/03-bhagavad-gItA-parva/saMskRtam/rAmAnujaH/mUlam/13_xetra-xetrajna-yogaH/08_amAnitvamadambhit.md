+++
title = "08 अमानित्वमदम्भित्वमहिंसा"

+++
अथ क्षेत्रकार्येष्व् आत्मज्ञान-साधनतया उपादेया गुणाः प्रोच्यन्ते --

॥13.7॥**अमानित्वम्** उत्कृष्ट-जनेषु +अवधीरणा-रहितत्वम्।  
**अदम्भित्वं**  
धार्मिकत्व-यशः-प्रयोजनतया धर्मानुष्ठानं **दम्भः**, तद्-रहितत्वम्। 

**अहिंसा** वाङ्मनःकायैः पर-पीडा-रहितत्वम्।  
**क्षान्तिः** परैः पीड्यमानस्य अपि तान् प्रत्य् अ-विकृत-चित्तत्वम्।  
**आर्जवं** परान् प्रति वाङ्मनःकायवृत्तीनाम् एकरूपता।  
**आचार्योपासनम्** आत्मज्ञानप्रदायिन्य् आचार्ये
प्रणिपातपरिप्रश्नसेवादिनिरतत्वम्।  
**शौचम्** आत्मज्ञानतत्साधनयोग्यता
मनोवाक्कायगता शास्त्रसिद्धा। **स्थैर्यम्** अध्यात्मशास्त्रोदितेष्व्
अर्थेषु निश्चलत्वम्। **आत्मविनिग्रहः** -- आत्मस्वरूपव्यतिरिक्तविषयेभ्यो
मनसो निवर्तनम्।
