+++
title = "19 य एनम्"

+++
॥2.19॥**एनम्** उक्तस्वभावम् आत्मानं प्रति**हन्तारं** हननहेतुकम् अपि **यो** मन्यते **यश् च एनं** केन अपि हेतुना **हतं मन्यते उभौ तौ न विजानीतः।** उक्तैर् हेतुभिर् अस्य नित्यत्वाद् एव **अयं** हननहेतुर् न भवत्य् अत एव च अयम् आत्मा **न हन्यते।** हन्तिधातुर् अप्य् आत्मकर्मकःशरीरवियोगकरणवाची। न हिंस्यात् सर्वा भूतानिब्राह्मणो न हन्तव्यः (क॰ स्मृ॰ 8।2) इत्यादीन्य् अपि शास्त्राण्य् अविहितशरीरवियोगकरणविषयाणि।  
