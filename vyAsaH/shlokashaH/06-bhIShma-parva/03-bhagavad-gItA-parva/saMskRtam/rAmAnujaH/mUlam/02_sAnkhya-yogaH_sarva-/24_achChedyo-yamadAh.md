+++
title = "24 अच्छेद्योऽयमदाह्योऽयमक्लेद्योऽशोष्य"

+++
॥2.24॥ शस्त्राग्न्यम्बुवायवश् छेदनदहनक्लेदनशोषणान्य् आत्मानं प्रति कर्तुं न शक्नुवन्ति। सर्वगतत्वाद् आत्मनः सर्वतत्त्वव्यापकस्वभावतया सर्वेभ्यस् तत्त्वेभ्यः सूक्ष्मत्वाद् अस्य तैर् व्याप्त्यनर्हत्वाद् व्याप्यकर्तव्यत्वाच् च छेदनदहनक्लेदनशोषणानाम्। अत आत्मा नित्यः स्थाणुर् अचलो ऽयं सनातनः स्थिरस्वभावो ऽप्रकम्प्यः पुरातनश् च।  
