+++
title = "16 नासतो विद्यते"

+++
॥2.16॥**असतो** देहस्य सद्**भावो न विद्यते, सतः** च आत्मनो **न** असद्**भावः।** **उभयोः** देहात्मनोर् उपलभ्यमानयोर् यथोपलब्धि **तत्त्वदर्शिभिर् अन्तो दृष्टः।**

निर्णयान्तत्वान् निरूपणस्य, निर्णय इह अन्त-शब्देन उच्यते। देहस्य अचिद्वस्तुनोर् असत्त्वम् एव स्वरूपम् आत्मनश् चेतनस्य सत्त्वम् एव स्वरूपम् इति निर्णयो दृष्ट इत्यर्थः।  
विनाशस्वभावो ह्य् असत्त्वम् अविनाशस्वभावश्च सत्त्वम्। यथा उक्तं भगवता पराशरेणतस्मान्न विज्ञानमृतेऽस्ति किञ्चित् क्वचित्कदाचिद्द्विज वस्तुजातम्। (वि॰ पु॰ 2।12।43)सद्भाव एवं भवतो मयोक्तो ज्ञानं यथा सत्यमसत्यमन्यत् (वि॰ पु॰ 2।12।45)अनाशी परमार्थश्च प्राज्ञैरभ्युपगम्यते। तत्तु नाशि न सन्देहो नाशिद्रव्योपपादितम्॥ (वि॰ पु॰ 2।14।24)यत्तु कालान्तरेणापि नान्यां सञ्ज्ञामुपैति वै। परिणामादिसम्भूतां तद्वस्तु नृप तच्च किम्॥ (वि॰ पु॰ 2।13।100) इत्य्  
अत्रापिअन्तवन्त इमे देहाः (गीता 2।18)अविनाशि तु तद्विद्धि (गीता 2।17) इत्य् उच्यते। तदेव सत्त्वासत्त्वव्यपदेशहेतुर् इति गम्यते। अत्र तु सत्कार्यवादस्य असङ्गत्वान् न तत्परोऽयं श्लोकः। देहात्मस्वभावाज्ञानमोहितस्य तन्मोहशान्तये ह्य् उभयोर् नाशित्वानाशित्वरूपस्वभावविवेक एव वक्तव्यः।  
स एवगतासूनगतासूंश्च नानुशोचन्ति (गीता 2।11) इति प्रस्तुतः। स एवअविनाशि तु तद्विद्धि (गीता 2।17)अन्तवन्त इमे देहाः (गीता 2।18) इत्यनन्तरम् उपपाद्यते अतो यथोक्त एव अर्थः।  
आत्मनस् त्व् अविनाशित्वं कथम् उपपद्यते इत्य् अत्र आह
