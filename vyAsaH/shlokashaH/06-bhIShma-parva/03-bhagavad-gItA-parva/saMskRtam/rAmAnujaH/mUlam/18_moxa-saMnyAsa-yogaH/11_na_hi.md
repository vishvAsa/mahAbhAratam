+++
title = "11 न हि"

+++
॥18.11॥**न हि देहभृता** ध्रियमाणशरीरेण **कर्माण्य् अशेषतस् त्यक्तुं
शक्यं** देहधारणार्थानाम् अशनपानादीनां तदनुबन्धिनां च कर्मणाम्
अवर्जनीयत्वात् तदर्थं च महायज्ञाद्यनुष्ठानम् अवर्जनीयम्। **यस् तु** तेषु
महायज्ञादि**कर्मसु फलत्यागी स** एवत्यागेनैके अमृतत्वमानशुः (महाना॰ 8।14)
इत्यादिशास्त्रेषु **त्यागी इत्य् अभिधीयते। फलत्यागी इति प्रदर्शनार्थः;
फलकर्तृत्वकर्मसङ्गानां त्यागी इतित्रिविधः सम्प्रकीर्तित इति
प्रक्रमात्।  
        
ननु कर्माण्य् अग्निहोत्रदर्शपूर्णमासज्योतिष्टोमादीनि महायज्ञादीनि च
स्वर्गादिफलसम्बन्धितया शास्त्रैर् विधीयन्ते। नित्यनैमित्तिकानाम्
अपिप्राजापत्यं गृहस्थानाम् (वि॰ पु॰ 1।6।37) इत्यादिफलसम्बन्धितया एव हि
चोदना। अतस् तत्फलसाधनस्वभावतया अवगतानां कर्मणाम् अनुष्ठाने बीजावापादीनाम्
इव अनभिसंहितफलस्य अपि इष्टानिष्टरूपफलसम्बन्धो ऽवर्जनीयो ऽतो
मोक्षविरोधिफलत्वेन मुमुक्षुणा न कर्म अनुष्ठेयम् इति; अत उत्तरम् आह --**
