+++
title = "17 यस्य नाहङ्कृतो"

+++
॥18.17॥ परम-पुरुष-कर्तृत्वानुसन्धानेन  
**यस्य भावः** कर्तृत्वविशेषविषयो मनोवृत्तिविशेषो  
**न अहङ्कृतो** न अहमभिमानकृतः - अहं करोमि इति ज्ञानं यस्य न विद्यते इत्यर्थः।  
**बुद्धिर् यस्य न लिप्यते;** अस्मिन् कर्मणि मम कर्तृत्वाभावाद् एतत् फलं न मया सम्बध्यते;  
न च मदीयम् इदं कर्म इति यस्य बुद्धिर् जायते इत्यर्थः।  
**स इमान् लोकान्** युद्धे **हत्वा अपि** तान्
**न** नि**हन्ति** न केवलं भीष्मादीन् इत्यर्थः।  
ततस् तेन युद्धाख्येन कर्मणा **न निबध्यते;**  
तत्फलं न अनुभवति इत्यर्थः।  

सर्वम् इदम् अकर्तृत्वाद्य्-अनुसन्धानं सत्त्व-गुण-वृद्ध्या +एव भवति +इति  
सत्त्वस्य उपादेयताज्ञापनाय  
कर्मणि सत्त्वादि-गुण-कृतं वैषम्यं प्रपञ्चयिष्यन्  
कर्मचोदनाप्रकारं तावद् आह --
