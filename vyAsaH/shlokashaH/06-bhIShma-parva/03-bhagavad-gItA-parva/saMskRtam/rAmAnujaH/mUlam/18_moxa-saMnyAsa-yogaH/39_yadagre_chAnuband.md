+++
title = "39 यदग्रे चानुबन्धे"

+++
॥18.39॥**यत् सुखम् अग्रे च अनुबन्धे च** अनुभववेलायां विपाके च **आत्मनो मोहनं** मोहहेतुर् भवति मोहो ऽत्र,यथावस्थितवस्त्वप्रकाशो ऽभिप्रेतः। **निद्रालस्यप्रमादोत्थं** निद्रालस्यप्रमादजनितं निद्रादयो ह्य् अनुभववेलायाम् अपि मोहहेतवः। निद्राया मोहहेतुत्वं स्पष्टम् आलस्यम् इन्द्रियव्यापारमान्द्यम् इन्द्रियव्यापारमान्द्ये च ज्ञानमान्द्यं भवत्य् एव प्रमादः कृत्यानवधानरूप इति तत्त अपि ज्ञानमान्द्यं भवति ततश् च तयोर् अपि मोहहेतुत्वम् **तत्** सुखं **तामसम् उदाहृतम्** अतो मुमुक्षुणा रजस्तमस्य् अभिभूय सत्त्वम् एव उपादेयम् इत्य् उक्तं भवति।
