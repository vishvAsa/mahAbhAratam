+++
title = "08 परित्राणाय साधूनाम्"

+++

<details><summary>विश्वास-टिप्पनी</summary>

अधुना धर्मग्लानिर् दृश्यमाने सत्य् अपि कुतो नावतरतीत्यत्र - इदम् अपि लक्षणम् अनुसन्धेयम्।
</details>


> ॥4.8॥ साधव उक्त-लक्षण-धर्म-शीला वैष्णवाग्रेसरा,  
मत्-समाश्रयणे प्रवृत्ता,  
>
> मन्-नाम-कर्म--स्व-रूपाणाम् अ-वाङ्-मनस-गोचरतया मद्-दर्शनाद् ऋते  
स्वात्म-धारण-पोषणादि-सुखम् अ-लभमाना  
अणु-मात्र-कालम् अपि कल्प-सहस्रं मन्वानाः  
प्रशिथिल-सर्व-गात्रा भवेयुर्  

इति मत्-स्वरूप-चेष्टितावलोकनालापादि-दानेन  
तेषां **परित्राणाय**  
तद्-विपरीतानां **विनाशाय** च  

क्षीणस्य वैदिक-धर्मस्य मद्-आराधन-रूपस्य  
आराध्य--स्व-रूप-प्रदर्शनेन तस्य स्थापनाय च  
देव-मनुष्यादि-रूपेण **युगे युगे सम्भवामि।**  
कृत-त्रेतादि-युग-विशेष-नियमो ऽपि नास्ति इत्यर्थः।
