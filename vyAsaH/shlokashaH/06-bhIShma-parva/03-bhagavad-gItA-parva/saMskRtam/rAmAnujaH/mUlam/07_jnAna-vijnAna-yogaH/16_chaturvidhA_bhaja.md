+++
title = "16 चतुर्विधा भजन्ते"

+++
॥7.16॥**सुकृतिनः** पुण्यकर्माणो **मां** शरणम् उपगम्य माम् एव **भजन्ते।** ते चे सुकृततारतम्येन **चतुर्विधाः** सुकृतगरीयस्त्वेन प्रतिपत्तिवैशेष्याद् उत्तरोत्तराधिकतमा भवन्ति।**आर्त्तः** प्रतिष्ठाहीनो भ्रष्टैश्वर्यः पुनस्तत्प्राप्तिकामः। **अर्थार्थी** अप्राप्तैश्वर्यतया ऐश्वर्यकामस् तयोर् मुखभेदमात्रम् ऐश्वर्यविषयतया ऐक्याद् एक एव अधिकारः।

**जिज्ञासुः** प्रकृतिवियुक्तात्मस्वरूपावाप्तीच्छुर्  
ज्ञानम् एवास्य स्वरूपम्  
इति जिज्ञासुर् इत्य् उक्तम्।  
        
**ज्ञानी च**इतस्त्वन्यां प्रकृतिं विद्धि मे पराम् (गीता 7।5) इत्यादिना अभिहितभगवच्-छेषतैकरसात्मस्वरूपवित् प्रकृतिवियुक्तकेवलात्मन्य् अपर्यवस्यन् भगवन्तं प्रेप्सुर् भगवन्तम् परमप्राप्यं मन्वानः।
