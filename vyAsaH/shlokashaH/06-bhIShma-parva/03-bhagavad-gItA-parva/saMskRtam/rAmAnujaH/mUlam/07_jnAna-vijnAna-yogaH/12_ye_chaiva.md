+++
title = "12 ये चैव"

+++
॥7.12॥ किं विशिष्य अभिधीयते **सात्त्विका राजसास् तामसाश् च** जगति भोग्यत्वेन देहत्वेन इन्द्रियत्वेन तत्तद्धेतुत्वेन च अवस्थिता **ये भावास् तान्** सर्वान् मत्त एव उत्पन्नान् **विद्धि ते** मच्छरीरतया **मयि** एव अवस्थिता **इति** च। **न त्व् अहं तेषु** न अहं कदाचिद् अपि तदायत्तस्थितिर् अन्यत्र आत्मायत्तस्थितित्वे अपि शरीरस्य शरीरेण आत्मनः स्थितौ अप्य् उपकारो विद्यते मम तु तैर् न कश्चित् तथाविध उपकारः केवलं लीला एव प्रयोजनम् इत्यर्थः।
