+++
title = "18 उदाराः सर्व"

+++
॥7.18॥

<details><summary>विस्तारः (द्रष्टुं नोद्यम्)</summary>

॥7.18॥ तेषाम् 7।17 इति श्लोकस्यार्थ एवउदाराः इत्यनेनापि दृढीक्रियते।  
ज्ञानिनो ऽत्यर्थप्रियत्व-वचनाद्  
अन्येषाम् अपि किञ्चित्-प्रियत्वं फलितं,  
तद् एव "उदाराः सर्वे" इति पादेन विशदीकृतम्।  
तद्-एकोपायत्वस्य साधारण्यम् "माम् एवोपासत" इत्यनेन दर्शितम्।  
</details>


**सर्वे एव एते**  
माम् एव उपासते  
इति **उदाराः** वदान्याः।   

<details><summary>विस्तारः (द्रष्टुं नोद्यम्)</summary>

उदार-शब्दस्यात्र  
मन्द-प्रयोजनोत्कर्ष-मात्र-परत्व-व्युदासाय  
प्रसिद्ध्य्-अनुरोधेनाह **वदान्या** इति। 
</details>


ये मत्तो यत् किञ्चिद् अपि गृह्णन्ति  
ते हि मम सर्व-स्व-दायिनः।  

<details><summary>विस्तारः (द्रष्टुं नोद्यम्)</summary>

> अर्थित्वेनावस्थितानां कथं वदान्यत्वम्? 

इत्य्-अत्राह "ये मत्त" इति।  

> सकल-फल-प्रदत्व-लक्षणं परमौदार्यम् एव हि मम सर्वस्वं  
तच् च प्रतिग्रहीतृ-सापेक्षं  
तद्-अभावे कथं स्याद्?  

इत्य् उक्तं भवति।  
</details>


**ज्ञानी त्व् आत्मा +एव मे मतं**  
तद्-आयत्तात्म-धारणो ऽहम्  
इति मन्ये +++(→उत्प्रेक्षे)+++। 

<details><summary>विस्तारः (द्रष्टुं नोद्यम्)</summary>

अयम् अर्थः - 

> त्रय्यन्त-सिद्धान्तो भवतु वा मा वा  
कृष्ण-सिद्धान्तस् त्व् अयम्  

इति भावः।  
</details>

<details><summary>विस्तारः (द्रष्टुं नोद्यम्)</summary>

आत्म-शब्दस्यात्र बहु-प्रमाण-विरुद्धत्वान्  
न तादात्म्यादि-विषयत्वं,  
तथा सति व्यतिरेक-निर्देश-बाधश् च।  
अतस् तद्-अभिप्रेतम् आह - तद्-आयत्तेति।  

शरीरं प्रति धारको ह्य् आत्मा।  
प्रियत्वातिशय-प्रतिपादनाय  
सावधारणो ऽयम् आत्मत्वारोपः।  
</details>



कस्माद् एवं?  

<details><summary>विस्तारः (द्रष्टुं नोद्यम्)</summary>

> अस्मिन्न् अभिमान-मात्र-सारे भवत्-सिद्धान्ते  
किं प्रमाणम् अभिमतम्? 

इत्य् आकाङ्क्षायाम् 

> आस्थितः इत्य्-आदिकम् उच्यत   

इत्य् आह कस्माद् एवम् इति।  
</details>


यस्माद् अयं मया विना आत्म-धारणा-सम्भावनया  
**माम् एव** +अनुत्तमं प्राप्यम् आस्थितः।  

<details><summary>विस्तारः (द्रष्टुं नोद्यम्)</summary>

**हिर्** हेतौ।  

युक्तात्मा इत्य् आशंसायां क्तः -  
परमात्म-योगाशंसा-विशिष्ट एव आत्मा यस्य  
सोऽत्र युक्तात्मा,  
तद्-एतद्-अभिप्रेत्योक्तं -   
मया विना ऽऽत्म-धारणासम्भावनयेति।  

मद्-अनुसन्धानाभावे सति  
अर्थान्तरानुसन्धान-प्रवृत्तेर् असमर्थ-स्वभावतयेत्य् अर्थः। +++(5)+++ 

"माम् एवे"ति  
अयुक्त-दशायाम् असत्त्वम् एव हि स्याद्  
इति भावः।  

माम् एव उपाय-भूतम् एव  
न तु फलान्तर-लवम् इत्यर्थः।  

प्राप्यम् इति गति-शब्दोऽत्र गन्तव्य-परः।  
</details>


अतस् तेन विना  
मम अप्य् आत्म-धारणं न सम्भवति।  

<details><summary>विस्तारः (द्रष्टुं नोद्यम्)</summary>

> अस्त्व् एवं तद्-आयत्त-धारणो यथाप्रमाणं ज्ञानी,  
ततः किम् आयातं भगवतस् तद्-आयत्त-धारणत्वस्य? 

इत्य्-अत्राह - अतस्तेन विनेति।  

> सहृदयानां मद्-अभिप्राय-विदां चैतद्-व्यक्तम् 

इत्य् अभिप्रायः।  
तथा हि 

> न तस्यान्यः प्रियतरः  
प्रतिबुद्धैर् महात्मभिः।  
विद्यते त्रिषु लोकेषु  
ततोऽस्म्य् एकान्तितां गतः।  
नारदैतद्धि ते सत्यं  
वचनं समुदाहृतम्।  
नास्य भक्तैः प्रियतरो  
लोके कश्चन विद्यते 

इति।  
</details>


ततो मम अप्य् आत्मा **हि सः**। 

<details><summary>विस्तारः (द्रष्टुं नोद्यम्)</summary>

> ततो ममात्मा हि स 

इति-  
आधारत्वादि-विशेषो ह्य् आत्म-लक्षणमिति भावः।  

> ऐश्वर्यादि-कामाः सर्व एव  
मत्-स्व-रूपस्यातिशय-हेतवः।  
ज्ञानी तु मम स्व-रूप-सत्ता-हेतुर् +++(4)+++  

इति स्व-भक्त-स्तुति-परः श्लोकः।  
</details>
