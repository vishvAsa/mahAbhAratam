+++
title = "19 बहूनाञ् जन्मनामन्ते"

+++
॥7.19॥ **बहूनां जन्मनां** पुण्य-जन्मनाम् **अन्ते** अवसाने  
वासुदेव-शेषतैक-रसः  

> अहं तद्-आयत्त--स्व-रूप-स्थिति-प्रवृत्तिश् च  
> स च असङ्ख्येयैः कल्याणगुणैः परतर 

इति **ज्ञानवान्** भूत्वा  

> **वासुदेव** एव मम परम-प्राप्यं, प्रापकं च,  
> अन्यद् अपि यन्-मनो-रथ-वर्ति  
> स एव तत् **सर्वम्** 

**इति मां योप्रपद्यते** माम् उपास्ते  
**स महात्मा** महामनाः **सुदुर्लभः** दुर्लभतरः लोके।  
        
वासुदेवः सर्वम् इत्यस्य अयम् एव अर्थः। प्रियो हि ज्ञानिनोऽत्यर्थमहम् (गीता 7।17)आस्थितः स हि युक्तात्मा मामेवानुत्तमां गतिम् (गीता 7।18) इति प्रकमात्। ज्ञानवान् च अयम् उक्तलक्षण एव अस्य एव पूर्वोक्तज्ञानित्वात्। भूमिराप इत्य् आरभ्य अहङ्कार इतीयं मे भिन्ना प्रकृतिरष्टधा। अपरेयमितस्त्वन्यां प्रकृतिं विद्धि मे पराम्॥  
        
