+++
title = "05 न च"

+++
॥9.5॥**न च मत्स्थानि भूतानि** न घटादीनां जलादेर् इव मम धारकत्वम्; कथम्
मत्सङ्कल्पेन।**पश्य** मम **ऐश्वरं योगम्** अन्यत्र कुत्रचिद् असम्भवनीयं
मदसाधारणम् आश्चर्यं योगं पश्य। को ऽसौ योगः **भूतभृन्न च भूतस्थो ममात्मा
भूतभावनः।** सर्वेषां भूतानां भर्ता अहं न च तैः कश्चिद् अपि मम उपकारः। मम
आत्मा एव भूतभावनः; मम मनोमयः सङ्कल्प एव भूतानां भावयिता धारयिता नियन्ता
च। सर्वस्य अस्य स्वसङ्कल्पायत्तस्थितिप्रवृत्तित्वे निदर्शनम् आह --
