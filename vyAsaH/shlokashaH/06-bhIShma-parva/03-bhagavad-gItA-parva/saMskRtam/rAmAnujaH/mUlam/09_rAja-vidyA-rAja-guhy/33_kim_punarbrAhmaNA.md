+++
title = "33 किम् पुनर्ब्राह्मणाः"

+++
॥9.33॥**किं पुनः** पुण्य-योनयो **ब्राह्मणा राज-र्षयः** च मद्-भक्तिम् आश्रिताः।  

<details><summary>विस्तारः (द्रष्टुं नोद्यम्)</summary>

पाप-योनि-शब्द-प्रतिशिरस्त्वात्  
पुण्य-शब्दो ऽत्र पुण्य-योनित्व-परः प्रदर्शितः।

"किं पुनर्" इत्यादि कैमुतिक-न्यायाद् अनायासत्व-वचनम्।
</details>

अतस् त्वं राज-र्षिर्  
अस्थिरं ताप-त्रयाभिहततया  
**असुखं च इमं लोकं प्राप्य** वर्तमानो  
**मां भजस्व।**

<details><summary>विस्तारः (द्रष्टुं नोद्यम्) - सामर्थ्यार्थित्वे</summary>

राजर्षि-प्रदर्शनम् अर्जुनस्य फल-सिद्धि-प्रतिपादनार्थम्  
इत्य् अभिप्रायेणाह "अतस् त्वम्" इति।  
राजर्षि-शब्देन सामर्थ्यं व्यञ्जितम्;  
"अस्थिरम्" इत्यादिना त्व् अर्थित्वम्।  

<details><summary>विश्वास-टिप्पनी</summary>

अर्थित्वं सामर्थ्यं चाधिकारं सम्पादयत इति मीमांसकाः।
</details>
</details>

<details><summary>विस्तारः (द्रष्टुं नोद्यम्) - अस्थिरम्</summary>

अनित्य-शब्दस्य "सतत-विक्रिया" इत्य् उक्त-प्रकारेण  
क्षरण-स्वभाव-विषयत्व--ज्ञापनायास्थिर-शब्दः। 
</details>

<details><summary>विस्तारः (द्रष्टुं नोद्यम्) - तापत्रयम्</summary>

असुख-शब्दस्यात्र  
पर्युदास-वृत्त्या दुःख-परतां,  
सांसारिक-सुखस्यापि दुःख-कोटि-निवेशात् सुख-राहित्य-परत्वं  
चाभिप्रेत्याह ताप-त्रयेति।  
</details>

<details><summary>विस्तारः (द्रष्टुं नोद्यम्) - इमम्</summary>

"इमम्" इत्य् अनेन अतिक्षुद्रत्वं निर्दिष्टम्। 
</details>

<details><summary>विस्तारः (द्रष्टुं नोद्यम्) - प्राप्य</summary>

"प्राप्य" इत्यस्यानुवाद-रूपता-ज्ञापनाय "प्राप्य वर्तमान" इत्य् उक्तम्। 
</details>

<details><summary>विस्तारः (द्रष्टुं नोद्यम्) - भजन-वैमुख्य-निवृत्तिः</summary>

एवम् अनित्यत्वासुखत्व-क्षुद्रत्वानुदर्शनाद् भजन-वैमुख्य-निवृत्तिर् भवति इत्य् अभिप्रायः।
</details>

