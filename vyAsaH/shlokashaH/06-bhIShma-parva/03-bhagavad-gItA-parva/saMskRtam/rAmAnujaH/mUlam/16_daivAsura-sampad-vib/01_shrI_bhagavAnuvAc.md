+++
title = "01 श्री भगवानुवाच"

+++
अतीतेनाध्यायत्रयेण प्रकृतिपुरुषयोर् विविक्तयोः संसृष्टयोश् च याथात्म्यं तत्संसर्गवियोगयोश् च गुणसङ्गतद्विपर्ययहेतुत्वम्, सर्वप्रकारेणावस्थितयोः प्रकृतिपुरुषयोर् भगवद्विभूतित्वम्, विभूतिमतो भगवतो विभूतिभूताद् अचिद्वस्तुनश् चिद्वस्तुनश् च बद्धमुक्तोभयरूपाद् अव्ययत्वव्यापनभरणस्वाम्यैर् अर्थान्तरतया पुरुषोत्तमत्वेन याथात्म्यञ् च वर्णितम् । अनन्तरम्, उक्तस्य कृत्स्नस्यार्थस्य स्थेम्ने शास्त्रवश्यतां वक्तुं शास्त्रवश्यतद्विपरीतयोर् देवासुरसर्गयोर् विभागम्

॥16.1॥ श्रीभगवानुवाच -- इष्टानिष्टवियोगसंयोगरूपस्य दुःखस्य हेतुदर्शनजं
दुःखं भयम्; तन्निवृत्तिः **अभयम्।  
        
**सत्त्वसंशुद्धिः **सत्त्वस्य अन्तःकरणस्य रजस्तमोभ्याम्
असंस्पृष्टत्वम्।  
        
**ज्ञानयोगव्यवस्थितिः **प्रकृतिवियुक्तात्मस्वरूपविवेकनिष्ठा।  
        
**दानं **न्यायार्जितधनस्य पात्रे प्रतिपादनम्।  
        
**दमः **मनसो विषयौन्मुखनिवृत्तिसंशीलनम्।  
        
**यज्ञः **फलाभिसन्धिरहितभगवदाराधनरूपमहायज्ञाद्यनुष्ठानम्।  
        
**स्वाध्यायः **सविभूतेर् भगवतस् तदाराधनप्रकारस्य च प्रतिपादकः कृत्स्नो
वेदः; इत्य् अनुसन्धाय वेदाभ्यासनिष्ठा।  
        
**तपः **कृच्छ्रचान्द्रायणद्वादश्युपवासादेर् भगवत्प्रीणनकर्मयोग्यतापादनस्य
करणम्।  
        
**आर्जवम् **मनोवाक्कायकर्मवृत्तीनाम् एकनिष्ठा परेषु।**
