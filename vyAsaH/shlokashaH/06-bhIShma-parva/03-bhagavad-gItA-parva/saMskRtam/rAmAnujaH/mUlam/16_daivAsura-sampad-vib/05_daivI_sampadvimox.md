+++
title = "05 दैवी सम्पद्विमोक्षाय"

+++
॥16.5॥**दैवी** मदाज्ञानुवृत्तिरूपा **सम्पद् विमोक्षाय** बन्धान् मुक्तये भवति क्रमेण मत्प्राप्तये भवति इत्यर्थः।**आसुरी** मदाज्ञातिवृत्तिरूपा सम्पद् **निबन्धाय** भवति; अधोगतिप्राप्तये भवति इत्यर्थः।  
        
एतत् श्रुत्वा स्वप्रकृत्यनिर्धारणाद् अतिभीताय अर्जुनाय एवम् आह -- शोकं मा कृथास् त्वं **तु दैवीं सम्पदम्** **अभिजातो ऽसि।** हे **पाण्डव** धार्मिकाग्रेसरस्य हि पाण्डोस् तनयस् त्वम् इत्य् अभिप्रायः।
