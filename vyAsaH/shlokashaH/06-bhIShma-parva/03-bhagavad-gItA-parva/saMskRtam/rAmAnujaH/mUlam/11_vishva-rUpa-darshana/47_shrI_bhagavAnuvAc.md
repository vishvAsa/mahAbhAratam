+++
title = "47 श्री भगवानुवाच"

+++
॥11.47॥ श्रीभगवानुवाच -- **यन् मे तेजोमयं** तेजोराशिं **विश्वं** सर्वात्मभूतम् **अनन्तम्** अन्तरहितम् प्रदर्शनार्थम् इदम्; आदिमध्यान्तरहितम्; **आद्यं** मद्व्यतिरिक्तस्य कृत्स्नस्य आदिभूतं **त्वदन्येन** केन अपि **न दृष्टपूर्वं रूपं** तद् इदं **प्रसन्नेन मया** मद्भक्ताय ते **दर्शितम् आत्मयोगात्** आत्मनः सत्यसङ्कल्पत्वयोगात्। अनन्यभक्तिव्यतिरिक्तैः सर्वैर् अप्य् उपायैर् यथावद् अवस्थितो ऽहं द्रष्टुं न शक्य इत्य् आह --
