+++
title = "21 अमी हि"

+++
॥11.21॥**अमी सुरसङ्घा उत्कृष्टास् त्वां** विश्वाश्रयम् अवलोक्य
हृष्टमनसस् त्वत्समीपं **विशन्ति।** तेष्व् एव **केचिद्** अत्य् उग्रम् अत्य्
अद्भुतं च तव आकारम् आलोक्य **भीताः प्राञ्जलयः** स्वज्ञानानुगुणं
स्तुतिरूपाणि वाक्यानि **गृणन्ति** उच्चारयन्ति। अपरे महर्षिसङ्घाः
सिद्धसङ्घाश् चपरावरतत्त्वयाथात्म्यविदः **स्वस्ति इत्य् उक्त्वा पुष्कलाभिः**
भगवदनुरूपाभिः **स्तुतिभिः स्तुवन्ति।**
