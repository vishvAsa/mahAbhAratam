+++
title = "24 नभःस्पृशन्"

+++
॥11.24॥ नभःशब्दःतदक्षरे परमे व्योमन् (महाना॰ 1।2)आदित्यवर्णं तमसः परस्तात् (श्वे॰ उ॰ 3।8 यजुः सं॰ 31।18)क्षयन्तमस्य रजसः पराके (ऋक्स॰ 2।6।25।5)यो अस्याध्यक्षः परमे व्योमन् (ऋक्सं॰ 8।9।17।7 इत्यादिश्रुतिसिद्धत्रिगुणप्रकृत्यतीत -- परमव्योमवाची; सविकारस्य प्रकृतितत्त्वस्य पुरुषस्य च सर्वावस्थस्य; कृत्स्नस्य आश्रयतया नभःस्पृशम् इति वचनात्। द्यावापृथिव्योरिदमन्तरं हि व्याप्तम् (गीता 11।20) इति पूर्वोक्तत्वाच् च।**दीप्तम् अनेकवर्णं व्यात्ताननं दीप्तविशालनेत्रं त्वां दृष्ट्वा प्रव्यथितान्तरात्मा** अत्यन्तभीतमना **धृतिं न विन्दामि;** देहस्य धारणं न लभे। मनसश् च इन्द्रियाणां **च शमं** न लभे।**विष्णो** व्यापिन् सर्वव्यापिनम् अतिमात्रम् अत्यद्भुतम् अतिघोरं च त्वां दृष्ट्वा प्रशिथिलसर्वावयवो व्याकुलेन्द्रियश् च भवामि इत्यर्थः।
