+++
title = "32 मां हि"

+++

<details><summary>विस्तारः (द्रष्टुं नोद्यम्)</summary>

> ऎऩ्ऱु भगवद्-आश्रयण-मात्रं सर्व-साधारणम् आग  
शरण्यऩ् ताऩुम् अरुळिच् चॆय्दाऩ्।

इति रहस्य-त्रय-सारे स्वतन्त्र-प्रपत्त्य्-अधिकार-प्रकरणे। 
</details>

॥9.32॥ "अपि चेत् सु-दुर्-आचारः" \[9।30\] इत्य् आगन्तुक-पापोक्तिः।

अथ जन्मत एव पापिष्ठानां  
जात्याद्यपकर्षे ऽपि  
स्व-समाश्रयण-मात्रेण फल-सिद्धिं प्राक्-प्रस्तुतां प्रपञ्च्य  
तत एव जात्याद्य्-उत्कर्षे भक्ति-पौष्कल्ये च  
कैमुतिक-न्यायम् उक्त्वा  

जात्य्-आदिभिर् उत्कृष्टस् त्वं  
फले निस्सन्देह उपायम् आतिष्ठ  
इत्य् उच्यते --  
"मां हि" इत्यादि-श्लोक-द्वयेन।

स्त्री-वैश्य-शूद्राणां  
पर-गति-विरोधितया शङ्किताकारानुवादार्थः पाप-योनि-शब्दः।  
तत्र "ये पाप-योनयो ऽपि स्युः" इत्य् अन्वयः।  

त्रैवर्णिकस्य विद्यादिमतो ऽपि वैश्यस्य  
शूद्रादिभिः सह पाप-योनित्वेन परिगणनं  
सत्त्रानधिकारित्वात्।  
ऋत्विज एव हि सर्वे सत्त्रेषु यजमानाः;  
आर्त्विज्यं च ब्राह्मणस्य;  
स च सत्त्राधिकार-रूप उत्कर्षः।  
तस्माद् "वाजपेय-याज्य् आर्त्विजीनः" इति क्षत्रियस्यापि श्रुतः।  

