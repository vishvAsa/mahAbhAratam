+++
title = "04 न"

+++
  
  
…



`कर्मभिर्` इत्य् अस्यानाराधितेत्य् अनेनान्वयः। एतेन —

> अनाराधितगोविन्दा ये नरा दुःखभागिनः

— इत्य्-आदिकं स्मारितम्।  
अनभिसंहित-फल-कर्माभावे निश्श्रेयसौपयिक-परम-पुरुष-प्रीत्य्-अभावः, तद्-अभावाच् च पाप-सञ्चयानुपरमः, तेन च रजस्-तमो-मय-मनो-मलानपायः, ततश् च राग-द्वेषादिदोषाणां दीर्घायुष्यं, तेषु च जीवत्सु न इन्द्रिय-व्याकुलता-शान्तिः; बहिर्-विषय-व्याकुलेषु च तेषु न प्रत्यग्-अर्थ-निष्ठेति, तादृश-कर्म-परित्यागेन ज्ञान-निष्ठाम् अनुतिष्ठासुः सप्त-भूमस्य गोपुरस्य सप्तमं तलं प्रथमं चिकीर्षतीत्य् अपहास्यम् इति भावः।