+++
title = "27 प्रकृतेः क्रियमाणानि"

+++

…

"गुण-कर्म-विभागयोः" इत्यत्र उपसर्जनान्वयि-षष्ठीत्वाद् अपि विषय-सप्तमीत्वम् उचितम् इति मत्वोक्तं — सत्त्वादि-गुण-विभागे तत्-तत्-कर्म-विभागे चेति। विभाग-शब्दो द्वन्द्वात् परत्वात् प्रत्येकम् अन्वितः। गुणानां साक्षाद् गुणेषु वृत्त्य्-अभावात्, परोक्त-प्रक्रिययेन्द्रिय-तद्-विषयादि-विवक्षायां पद-द्वयोपचारात्, सप्तम्य्-अन्तो गुण-शब्दो गुण-कार्येष्व् औपचारिक इत्य् अभिप्रायेणोक्तं — स्व-गुणेषु स्वेषु कार्येष्व् इति। गुण-कार्याणि च विभजिष्यन्ते। यद् वा कारणस्य प्राधान्यात् कार्यस्य च तद्-अपेक्षया गुणत्वाद् एवोक्तम्।