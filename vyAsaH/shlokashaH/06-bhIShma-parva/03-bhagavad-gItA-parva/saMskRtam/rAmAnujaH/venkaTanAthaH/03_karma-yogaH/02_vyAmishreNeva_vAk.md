+++
title = "02 व्यामिश्रेणेव वाक्येन"

+++


  



"एकम्" इत्य् एतन्  
न ज्ञान-कर्मणोर् अन्यतर-विषयं,  
तयोर् एकस्यैव कर्मण उपदिष्टत्वात्,  
तत्र च स्वस्यानुपपन्नता-प्रतिभासे  
तथा भ्रम-निवृत्तेश् चानन्तरम् अपेक्षणीयत्वात्,  
तस्याश् च व्यामिश्रत्व-निवृत्ति-साध्यत्वाद् वाक्य-शब्दस्य चैतच्-छ्लोक-गतस्य विशेष्य-समर्पकत्वौचित्याद् इत्य् अभिप्रेत्योक्तम्, अमिश्र-रूपं वाक्यम् इति। पूर्वेणान्वय-भ्रम-व्युदासाय निश्चित्येत्यादेर् अर्थम् आह येनेति। निश्चित्य इत्यस्य न तावत् त्वद् इत्य् अनेनान्वयः, सर्वज्ञस्य तस्य प्राग् अप्य्-अनिश्चयायोगात्, व्यामिश्र-वाक्येनापि पर-व्यामोहन-मात्रस्य शङ्कितत्वात्। अतो ऽर्जुनस्यैव निश्चयाकाङ्क्षा, ततश् च निश्चित्य श्रेयः प्राप्नुयाम् इत्येवान्वयः। निश्चय-सापेक्षं सन्दिग्ध-विषयम् आह — अनुष्ठेय-रूपम् इति।