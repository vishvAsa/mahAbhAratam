+++
title = "17 तेषाञ् ज्ञानी"

+++
॥7.17॥ **तेषां** चतुर्णां मध्ये  
**ज्ञानी** तत्त्ववित् तत्त्ववित्त्वात्  
**नित्य-युक्तः** भवति एक-भक्तिश् च  
अन्यस्य भजनीयस्य अदर्शनात्  
अतः **स एकभक्तिः  
विशिष्यते** विशेषम् आधिक्यम् आपद्यते अतिरिच्यते इत्यर्थः।  
**प्रियो हि** यस्मात् अहम् आत्मा **ज्ञानिनः**  
अतः तस्य **अहम् अत्यर्थं** प्रियः  
प्रसिद्धं हि लोके आत्मा प्रियो भवति इति।  
तस्माज् ज्ञानिन आत्मत्वात्  
वासुदेवः प्रियो भवतीत्यर्थः।  
**स च** ज्ञानी **मम** वासुदेवस्य आत्मैवेति  
मम अत्यर्थं **प्रियः**॥  

