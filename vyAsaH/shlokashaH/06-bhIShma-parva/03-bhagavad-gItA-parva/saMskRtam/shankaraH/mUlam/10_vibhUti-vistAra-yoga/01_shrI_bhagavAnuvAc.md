+++
title = "01 श्री भगवानुवाच"

+++
सप्तमे अध्याये भगवतस्तत्त्वं विभूतयश्च प्रकाशिताः, नवमे च । अथ इदानीं येषु येषु भावेषु चिन्त्यो भगवान् , ते ते भावा वक्तव्याः, तत्त्वं च भगवतो वक्तव्यम् उक्तमपि, दुर्विज्ञेयत्वात् , इत्यतः श्रीभगवानुवाच —

॥10.1॥ --,**भूयः एव भूयः** पुनः हे **महाबाहो श्रृणु** मे मदीयं
**परमं** प्रकृष्टं निरतिशयवस्तुनः प्रकाशकं **वचः** वाक्यं **यत्** परमं
ते तुभ्यं **प्रीयमाणाय** -- मद्वचनात् प्रीयसे त्वम् अतीव अमृतमिव पिबन्;
ततः -- **वक्ष्यामि हितकाम्यया** हितेच्छया॥ किमर्थम् अहं वक्ष्यामि इत्यत
आह --,
