+++
title = "23 यः शास्त्रविधिमुत्सृज्य"

+++
यः **शास्त्र-विधिम् उत्सृज्य**  
वर्तते काम-कार-तः।  
न स सिद्धिम् अवाप्नोति  
**न सुखं** न परां गतिम्॥16.23॥+++(5)+++


<details><summary>विश्वास-टिप्पनी</summary>

> यः शास्त्रविधिमुत्सृज्य वर्तते कामकारतः।  
न स सिद्धिमवाप्नोति न सुखं न परां गतिम्॥16.23॥
॥16.23॥ --,

> "यः शास्त्रविधिं" शास्त्रं= वेदः तस्य विधिं कर्तव्याकर्तव्यज्ञानकारणं विधिप्रतिषेधाख्यम्" 

इति शङ्करः।

> "शास्त्रविधिं वेदविहितं धर्ममुत्सृज्य यः कामकारतो यथेच्छं वर्तते स सिद्धिं तत्त्वज्ञानं न प्राप्नोति।" 

इति श्रीधरस्वामी।

> "उत्सृज्याश्रद्धया परित्यज्य **कामकारतः** स्वेच्छामात्रेण **वर्तते** विहितमपि नाचरति निषिद्धमप्याचरति यः **सः** सं**सिद्धिं** पुरुषार्थप्राप्तियोग्यामन्तःकरणशुद्धिं कर्माणि कुर्वन्नपि नाप्नोति। न **सुखमै**हिकं, नापि **परां** प्रकृष्टां **गतिं** स्वर्गं मोक्षं वा।" 

इति मधुसूदनसरस्वती ।

> तस्माच्छास्त्रं प्रमाणं ते कार्याकार्यव्यवस्थितौ।  
> ज्ञात्वा शास्त्रविधानोक्तं कर्म कर्तुमिहार्हसि॥16.24॥

> "यस्माच्छास्त्र-विमुखतया कामाधीनप्रवृत्तिर् ऐहिक-पारत्रिक-सर्वपुरुषार्थायोग्या तस्मा**त्ते** तव श्रेयोऽर्थिनः **कार्याकार्यव्यवस्थितौ** … **शास्त्रं** वेदतदुपजीविस्मृतिपुराणादिकमेव बोधकं **प्रमाणं** नान्यत् स्वोत्प्रेक्षा\-बुद्धवाक्यादी\-त्यभिप्रायः। " 

\- भगवद्गीतायां‌ 16.24 इत्यत्र मधुसूदनसरस्वती 

> "वेदः कृत्स्नोऽधिगन्तव्यः सरहस्यो द्विजन्मना \[मनुः2।165\] इति विधिरुत्सृष्टो हि तैः। ये वै वेदं न पठन्ते न चार्थं वेदोज्झांस्तान्विद्धि सानूनबुद्धीन् इति माधुच्छन्दसश्रुतिः। " 

इति स्मारयति मध्वः 16.25 इत्यत्र।  
जयतीर्थः \- 

> "अर्थज्ञानपर्यन्तोऽयं विधिः। अयं च सर्वान्द्विजन्मनः प्राप्तस्तैरज्ञानिभिरुत्सृष्टश्च अतोऽज्ञात्वेति युक्तमित्यर्थः। अत्र श्रुतिसम्मतिं चाऽऽह"।
</details>
