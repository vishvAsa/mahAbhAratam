+++
title = "01"

+++


**BrahmaSree MVR Sharma’s Gita** 

**\(ArjunaVishaada Yoga\) Chapter 1** 



## 01

प्रथमोऽध्यायः- अर्जुनविषादयोगः

_____________________________________

**_धृतराष्ट्र उवाच__** 

**धर्मक्षेत्रे कुरुक्षेत्रे समवेता युयुत्सवः,** 

**मामकाः पाण्डवाश्चैव किमकुर्वत सञ्जय \!** 

_____________________________________

_नन्दिनी_

प्रथमषट्के कर्मनिष्ठा । 

१ कर्म

२ कर्म त्यागः

३ त्वं पदार्थः \( विशुद्धात्मा \) 

_ _ _ _ _

द्वितीयषट्के भगवद्भक्तिनिष्ठा  ।

१ भगवान् 

२ तत् पदार्थः 

_ _ _ _ _

तृतीयषट्के ज्ञाननिष्ठा  ।

त्वं पदार्थस्य,  तत् पदार्थस्य ऐक्यम् 

_____________________________________

धर्मक्षेत्रे  ---

धर्मक्षेत्रं  -

a\) धर्मप्रधानत्वात्  वा 

b\)  धर्मप्रदत्वात् वा 

c\) धर्मक्षयात् त्रायत इति वा 



कुरुक्षेत्रे  - " कुरुक्षेत्रं वै देवयजनम् " इति शतपथश्रुतिः ,

"यदनु कुरुक्षेत्रं देवानां देवयजनं सर्वेषां भूतानां ब्रह्मसदनम्  " इति जाबालश्रुतेः ।



पितृदेवताः अपि संतुष्टाः अत्र, पितृवधजन्यकोपाविष्ट परशुरामकृत- शत्रुरुधिरापूरककुणूडपञ्चकत्वात् 



समवेताः  -  समवायं प्राप्ताः, 

तस्मिन् गताः 

युयुत्सवः  -  योद्धुमित्सवः 

मामकाः  -  ममपुत्राः  दुर्योधनादयः 

पाण्डवाः  -  पूर्वमेव धार्मिकाः , पृथङ्निर्देशात् तेषु ममकाराभावः 



किं अकुर्वत  ?  युद्धोद्योगमेव कुर्वन्तः/ धर्मबुद्ध्या युद्धं विनैव नष्टप्रायाः स्युः। 



संजय\!  -  रागद्वेषादिदोषान्  सम्यक्  जितवानसि  \! निर्व्याजमेव कथनीयं त्वया इति सूचयति। ....mvr 

_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _

## 02

_____________________________________

**सञ्जय उवाच  -** 

**दृष्ट्वातु पाण्डवानीकं व्यूढं दुर्योधनस्तदा,** 

**आचार्यमुपसङ्गम्य राजा वचनमब्रवीत्** 

_____________________________________



वैशम्पायनो जनमेजयं प्रति नवभिः श्लोकैः दुर्योधनकृत दौष्ट्यं वर्णयति प्रथममेव  - 



पाण्डवानां 



अनीकं  -  विभज्य न नीयत इति अनीकम्  ,  सैन्ययुक्तम् 



व्यूढं  -  व्यूहात्मना रचितम् 



राजा दुर्योधनः  - 

राजा = राजनीतिकुशलोपि , दुःखेनैव

योद्धुं शक्यः दुर्योधनः 



तु  - पाण्डवानां उत्कर्षः दृष्ट्वा 



दृष्ट्वा  -  चाक्षुषज्ञानेन विषयीकृत्य 

दृष्टभयात् 



आचार्यं  -  द्रोणनामानम् 



उपसंगम्य  - स्वयमेव तत्समीपं गत्वा 



वचनं  -  उच्यत इति वचनम् ,  वाक्यम् 



अब्रवीत्  -  अवदत् ।....mvr 

_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _



## 03

_____________________________________

**पश्यैतां पाण्डुपुत्राणामाचार्य महतीं चमूम्  ,** 

**व्यूढां द्रुपदपुत्रेण तवशिष्येण धीमता।** 

_____________________________________

आचार्य\!  - अहं शिष्यत्वात् त्वां आचार्यं प्रार्थये इत्यर्थः 



पाण्डुपुत्राणां महतीं चमूम्  -  अनेकाक्षौहिणीसहितत्वेन दुर्निवारम् 



पश्य  -  अपरोक्षी कुरु। 

_ _ _ _ _

अथवा 

पाण्डुपुत्राणामाचार्य\!  -  न तु मम इति व्यञ्जना 

_ _ _ _ _



द्रुपदपुत्रेण  - इति पूर्ववैरस्मारणम्



तव शिष्येण  - \( धृष्टद्युम्नेन\) न हि गुरोरधिकः शिष्यः भवतीति 



धीमता  - तव मरणे कृतनिश्चयः; अनुपेक्षणीयः इति 



व्यूढां  -  व्यवस्थिताम् 



चमूं  -  सेनां 



पश्य।  ...mvr 

_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _______________



## 04

_____________________________________

**अत्र शूरा महेष्वासा भीमार्जुनसमा युधि  ,** 

**युयुधानो विराटश्च द्रुपदश्च महारथः।** 

_____________________________________

_नन्दिनी_



एकेन धृष्टद्युम्नेन अप्रसिद्धेन आश्रितां चमूम्  , 

अस्मदीयोपि यः कश्चित् जेष्यतीति न तर्क्यताम्। \( सदानन्दस्य श्लोकगीता \)



अत्र  -  अस्यां चम्वाम् 



शूराः  -  विक्रान्तानपि शृणन्ति इति शूराः 



महा-इष्वासाः  -  महान्त इष्वासा येषां ते 

\( इष्वासा  = धनूंषि, इषवः = बाणाः, अस्यन्ते  = क्षिप्यन्ते  एभिः इति इष्वासाः\) 

_____



युधि  -  युद्धे 



भीमार्जुनसमाः  -  भीमार्जुनाभ्यां ये तुल्याः, सङ्ग्रामदुःसहाः 

_____



के ते  ? 

तान् निर्दिशति नाम्ना ...



युयुधानः  =  अतिशयेन युद्ध्यतीति युयुधानः -  सात्यकिः 

विराटः  =  विशेषेण शत्रून् रटयति इति विराटः 



द्रुपदः  = द्रुः, वृक्षः, ध्वजे चिह्नं यस्य सः द्रुपदः 



महारथः इति त्रयाणां विशेषणम्  

\( एको दशसहस्राणि योधयेद्यस्तु धन्विनाम्  , 

शस्त्रशास्त्रप्रवीणश्च महारथ इति स्मृतः। \) ....mvr 

__________________________________________________________________



## 05

_____________________________________

**धृष्टकेतुश्चेकितानः काशिराजश्च शीर्यवान्  ,** 

**पुरुजित्कुन्तिभोजश्च शैब्यश्च नरपुङ्गवः।** 

_____________________________________

_नन्दिनी_

वीर्यवन्तश्च त्रयः  ...

१ धृष्टकेतुः  -  शिशुपालस्य पुत्रः, 

धृष्टः = परभयङ्करः 

केतुः =  लाञ्छनम्  / चिह्नम् , यस्य सः 



२ चेकितानः =  चिकितानस्य अपत्यं 

३ काशिराजः  =  

नरपुङ्गवाः \( नरश्रेष्ठाः\) च त्रयः ...



१ पुरुजित्  = बहून् पुरून् जयतीति पुरुजित् 



२ कुन्तिभोजः  = कुन्तीपिता 



३ शैब्यः  =  शिबेः गोत्रापत्यम् ,

....mvr 

__________________________________________________________________



## 06

_____________________________________

**युधामन्युश्च विक्रान्त उत्तमौजाश्च वीर्यवान्  ,** 

**सौभद्रो द्रौपदेयाश्च सर्व एव महारथाः।** 

_____________________________________



_नन्दिनी_



युधामन्युः विक्रान्त इति  ,



उत्तमौजसः वीर्यवान् इति  , 



सौभद्रः  -  अभिमन्युः 



द्रौपदेयाः  -  द्रौपदीपुत्राः पञ्च \( प्रतिविन्ध्यादयः  \) 

_____

ये गणिताः सप्तदश , अन्येपि तदीयाः "सर्वे एव महारथाः"  -  न कोपि रथः/ अर्धरथः वा\!  ....mvr

__________________________________________________________________



## 07

_____________________________________

**अस्माकं तु विशिष्टा ये तान्निबोध द्विजोत्तम\!  ,** 

**नायका मम सैन्यस्य संज्ञार्थं तान्ब्रवीमि ते।** 

_____________________________________



अस्माकं तु विशिष्टाः  - अस्माकं सर्वेषां मध्ये ये उत्कृष्टाः 



तान् 

निबोध  -  निश्चयेन अवधारय।  जानीहि। 

_____

ये च 



नायका मम सैन्यस्य  -  मम सैन्यस्य नायकाः = मुख्या नेतारः 



तान् 

संज्ञार्थं  -  कतिचित् नामभिः उक्त्वा अवशिष्टान् उपलक्षयितुम् 



ब्रवीमि  -  विज्ञापनं करोमि।  न तु किञ्चित् अज्ञातं ज्ञापयामि , इति स्तुतिपक्षे 



द्विजोत्तम \! -  ब्राह्मणोत्तम \! इति द्व्यर्थि संबोधनम्। 

अ\) स्तुतिबोधकः,

आ\) दौष्ट्यपक्षे, त्वं युद्घ अकुशलः ब्राह्मणत्वात् इति । ....mvr 

__________________________________________________________________



## 08

______________________________________

**भवान्भीष्मश्च कर्णश्च कृपश्च समितिञ्जयः  ,** 

**अश्वत्थामा विकर्णश्च सौमदत्तिस्तथैव च ।** 

_____________________________________

_नन्दिनी_



तत्र विशिष्टाः  के ते स्युः  ?



१भवान्  - \( द्रोणः\) , २भीष्मः, ३कर्णः  , ४कृपाचार्यः । कृपाचार्यस्य नामं कर्णस्य अनन्तरं स्वीकृत्य कृपस्य निरासः प्रकटितवान्\!  



चतुर्णां विशेषणं समितिञ्जयः इति।  समितिं  -  संग्रामं, जयतीति। 

तथा एव  ,  नायकान् गणयति - 

अश्वत्थामा  -  द्रोणपुत्रः 

विकर्णः  -  स्वभ्राता 

सौमदत्तिः  - सोमदत्तस्य अपत्यं, श्रेष्ठत्वात् भूरिश्रवाः। ....mvr 

__________________________________________________________________



## 09

______________________________________

**अन्ये च बहवः शूरा मदर्थे त्यक्तजीविताः,** 

**नानाशस्त्रप्रहरणाः सर्वे युद्धविशारदाः।** 

_____________________________________



गणितुमसंख्यान् सर्वानपि एतदतिरिक्ताः सन्तीति वदति  - 



अन्ये च बहवः  -  जयद्रथ शल्य प्रभृतयः 



शूराः  -  शौर्यं = युद्घकौशलम् 



मदर्थे  - मत् प्रयोजनाय 



त्यक्तजीविताः  -  त्यक्तं जीवितं यैः ते जीवितमपि गच्छति चेत्  _तर्हि सर्वैः त्यज्यत_ इति अर्थः\!  

\(त्यक्तजीविता अपि असमर्था इति न ...\)

१ नानाशस्त्रप्रहरणाः - शूल चक्र गदादीनि प्रहरणसाधनानि येषां ते,

२ सर्वे युद्धविशारदाः - सकलयुद्धेषु निपुणाः....mvr 

__________________________________________________________________



## 10

_____________________________________

**अपर्याप्तं तदस्माकं बलं भीष्माभिरक्षितम्  ,** 

**पर्याप्तं त्विदमेतेषां बलं भीमाभिरक्षितम्  ।** 

_____________________________________



स्वस्य उत्कर्षे हेत्वन्तरमस्तीति अवदत् राजा  ....



भीष्माभिरक्षितं  -

भीष्मेण च महिम्ना सूक्ष्मबुद्धिना 

अभितः सर्वतः रक्षितम् 

अपर्याप्तं  -  अनन्तम्  \( एकादशाक्षौहिणीसंख्यायुतम् \)



अस्माकं बलं  -  अस्माकं सैन्यम् 



_____



पर्याप्तं  -  परिमितम्  \( सप्ताक्षौहिणीमात्रम् \)

भीमेन  - बालेन 



अभिरक्षितं - अभितः रक्षितम्। ....mvr 

__________________________________________________________________



## 11

_____________________________________

**अयनेषु च सर्वेषु यथाभागमवस्थिताः,** 

**भीष्ममेवाभिरक्षन्तु भवन्तः सर्व एव हि।** 

_____________________________________



सर्वेषु अयनेषु - व्यूहमार्गेषु 

अयनानि - व्यूहप्रवेशनिर्गमस्थानानि



यथाभागं - विभक्तां स्वां स्वां रणभूमिं अपरित्यज्य 



अवस्थिताः - सावधानतया स्थिताः सन्तः 



_____



भवन्तः सर्व एव - योद्धारः सर्व एव 



भीष्ममेव - सेनापतिमेव 



अभिरक्षन्तु - अभितः, पुरतः पृष्ठतः अन्यतः, रक्षन्तु। 



_____



सेनापतौ रक्षिते तत्प्रसादादेव सर्वं सुरक्षितं भवतीति भावः।....mvr 

__________________________________________________________________



## 12

_____________________________________

**तस्य सञ्जनयन्हर्षं कुरुवृद्धः पितामहः ,** 

**सिंहनादं निनद्योच्चैः शङ्खं दध्मौ प्रतापवान् ।** 

_____________________________________



दुर्योधनं हर्षयन्नेव 

तस्य - राज्ञः 



हर्षं सञ्जनयन् - उल्लासं सम्यक् जनयन् 



प्रतापवान् 



कुरुवृद्धः - आचार्य, दुर्योधनयोः अभिप्राय परिज्ञाता 



पितामहः - अनुपेक्षितत्व प्रदर्शनम् 



\( प्रतापवत्वात् उच्चैः सिंहनादं\)

उच्चैः - महान्तम् 



सिंहनादं विनद्य - कृत्वा 



शंखं दध्मौ - आपूरितवान् , वादितवान् .....mvr 

__________________________________________________________________



## 13

अर्जुनविषादयोगः

_____________________________________

**ततः शङ्खाश्च भेर्यश्च पणवानकगोमुखाः ,** 

**सहसैवाभ्यहन्यन्त स शब्दस्तुमुलोऽभवत् ।** 

_____________________________________



ततः - सेनापतेः भीष्मस्य शङ्खशब्दादनन्तरम् 



सहसैव - झटिति, तत् क्षणमेव 

शङ्ख- भेरी - पणव - आनक- गोमुख आदि वाद्यविशेषाः 



अभ्यहन्यन्त - अभितः हताः, वादिताः। 



_____



सः शब्दः - शङ्ख भेर्यादि हननसमुत्पन्नः यः शब्दः 



तुमुलः अभवत् - ग्लानिप्राप्यं अभवत् 

\( तुमुलं - ताम्यन्ति सैनिका अत्रेति तुमुलम् \) ....mvr 



__________________________________________________________________



## 14

_____________________________________

**ततः श्वेतैर्हयैर्युक्ते महति स्यन्दने स्थितौ ,** 

**माधवः पाण्डवश्चैव दिव्यौ शङ्खौ प्रदध्मतुः ।** 

_____________________________________



ततः - तेषां घोषानन्तरम् 



श्वेतैः - शुक्लवणैः , हयैः - अश्वैः युक्ते - अग्निना दत्तैः ...



महति - पूज्ये 

स्यन्दने - रथे \( अन्ये अपि रथस्थाः; असाधारण रथोत्कर्षकथनार्थं विशेषेण कथितम् \)



स्थितौ - न तु भयप्रचलितौ 



मा- धवः = मायाः लक्ष्म्याः धवः= पतिः , लक्ष्मीपतिः \( राज्य-लक्ष्मी मम 'शङ्खशब्देनैव' अवश्यमेव आगच्छतीति सूचनार्थम् \)



पाण्डवः - अर्जुनः



दिव्यौ शङ्खौ - अप्राकृतौ शङ्खौ 



प्रदध्मतुः - प्रकर्षेण पूरितवन्तौ।....mvr 

__________________________________________________________________



## 15

_____________________________________

**पाञ्चजन्यं हृषीकेशो देवदत्तं धनञ्जयः ,** 

**पौण्ड्रं दध्मौ महाशङ्खं भीमकर्मा वृकोदरः।** 

_____________________________________



पाण्डवपक्षे यानि सन्ति तेषां शङ्खानां नामान्येव वर्णयति पाण्डवोत्कर्षं द्योतयितुम्। 



कौरवपक्षे तु कस्यापि नाम्ना प्रसिद्धः शङ्खः नास्तीति व्यञ्जना ।



हृषीकेश = इन्द्रियेश इति पदं पाण्डवानां सकलेन्द्रियेभ्यः बलप्रदः 



पञ्चजनादुत्पन्नं श्रीकृष्णस्य परताप/ प्रतापसूचकं शङ्खं हृषीकेशः पूरितवान् 



देवैः दत्तं देवदत्तम्। धनञ्जयः = सर्वान् राज्ञो जित्वा धनमाहृतवान् इति कथयितुं धनञ्जय पदम्। 



भीमकर्मा - कीचक जरासन्ध वधादि भयङ्कर कर्म कृतवान् / दुःशासन रक्तपानादि अतिरौद्रकर्मणि समर्थः 



वृकोदरः - रुधिरमपि तदुदरगतवृकाग्निना जीर्णं भविष्यतीति वृकोदरत्वम् /  बह्वन्नपाकात् अतिबलिष्ठः इति वा 



पौण्ड्रं \( नाम\) महाशङ्खं पूरितवान्। 

....mvr

__________________________________________________________________



## 16

_____________________________________

**अनन्तविजयं राजा कुन्तीपुत्रो युधिष्ठिरः ,** 

**नकुलः सहदेवश्च सुघोषमणिपुष्पकौ।** 

_____________________________________

1\) कुन्तीपुत्रः - महता धर्मात् तपसो तोषितात् कुन्त्या लब्धः 



2\) राजा - राजसूयस्य याजित्वेन स्वयं महान् , मुख्यो राजा \( न तु गौणार्थे \) 



3\) युधिष्ठिरः - युद्घे स्थिरश्च , स्थिरत्वात् जयभाक् 



अनन्तविजयं - नाशरहितः विजयः यस्मात्, नाम शङ्खं दध्मौ = पूरितवान् 



_____



नकुलः सुघोषं, सहदेवः मणिपुष्पकं नाम शङ्खौ दध्मुः। 



_____



तेषां शङ्खाः स्वस्वनामभिः प्रसिद्धाः इति अभिप्रायः।....mvr

__________________________________________________________________



## 17

_____________________________________

**काश्यश्च परमेष्वासः शिखण्डी च महारथः ,** 

**धृष्टद्युम्नो विराटश्च सात्यकिश्चापराजितः।** 

_____________________________________



_नन्दिनी_



परम-इष्वासः - महाधनुर्धारी 

काश्यः - काशिराजः 



शिखण्डी - श्मश्रुशून्यः, भीष्मवधाय तपसा उत्पन्नः, द्रुपदपुत्रः 



धृष्टद्युम्नः - परधर्षकं बलं यस्य सः, द्रोणवधारथं अग्निकुण्डात् उत्पन्नः, द्रुपदस्य पुत्रः, विराटः 



अपराजितः - रिपुभिः न पराजितः 

सात्यकिः - सत्यकस्य अपत्यं, अर्जुनसमः।....mvr 



__________________________________________________________________



## 18

_____________________________________

**द्रुपदो द्रौपदेयाश्च सर्वशः पृथिवीपते\! ,** 

**सौभद्रश्च महाबाहुः शङ्खान् दध्मुः पृथक् पृथक्।** 

_____________________________________



पृथिवीपते\! - हे धृतराष्ट्र\! पृथिवीपतित्वेन पृथिवीवत् दुःखं सोढुं असि\!\!

_____

द्रुपदः , द्रौपदेयाः,

सौभद्रः - सुभद्रातनयः अभिमन्युः 

च - अपि 

महाबाहुः - आजानुबाहुः 

_____



सर्वशः , पृथक् पृथक् , स्व स्व शङ्खान् दध्मुः । ....mvr 

__________________________________________________________________



## 19

_____________________________________

**स घोषो धार्तराष्ट्राणां हृदयानि व्यदारयत् ,** 

**नभश्च पृथिवीं चैव तुमुलोव्यनुनादयन् ।** 

_____________________________________

_नन्दिनी_



सः घोषः - पाण्डवसैन्ये वीरकृतशङ्खघोषः



धार्तराष्ट्राणां - तव पक्षे ये वीराः तेषां सर्वेषाम् 



हृदयानि व्यदारयत् - हृदयविदारक व्यथां अजनयत् ।

_____

तुमुलः - अतितीव्रः शब्दः 



नभश्च पृथिवी च - भूम्याकाशौ 



व्यनुनादयन् - प्रतिध्वनिभिः आपूरयन् ।



_____



ध्वनिः पाण्डवानां तु तत् न क्षोभकः। 



पाण्डवानां शङ्खघोषः महत्तरः। ....mvr 

__________________________________________________________________



## 20

_____________________________________

**अथ व्यवस्थितान्दृष्ट्वा धार्तराष्ट्रान् कपिध्वजः,** 

**प्रवृत्ते शस्त्रसम्पाते धनुरुद्यम्य पाण्डवः।** 

_____________________________________



_नन्दिनी_



यथा धार्तराष्ट्रपक्षे भयं प्राप्तं, तथा पाण्डवानां भयं न जातम्। प्रत्युत शूरत्वं वृद्दम् - आह सञ्जयः। 



अथ - तुमुलघोषानन्तरम् 



व्यवस्थितान् दृष्ट्वा - न पलायितान् , युद्धे कृतनिश्चयान् दृष्ट्वा 



शस्त्रसम्पाते - \( सम्पातः = समुदायः , तस्मिन् प्रवृत्ते \)

शस्त्रप्रहरणे प्रवृत्ते , वर्तमानसामीप्ये वर्तमानवत् , प्रवर्तितुं उद्युक्ते सति 



पाण्डवः - दिग्विजयिनः पाण्डोः पुत्रः , स्वयमति शूरः 



कपिध्वजः ... अर्जुनः,

कपिः = वानरः, हनूमान् \( सीतात्मिकां लक्ष्मीं भगवते

रामचन्द्राय प्रापयिता; पाण्डवेभ्यो

राज्यलक्ष्मीप्रदानाय यस्य ध्वजे

स्थितः \) , तद् गर्जनेन

वैरिधैर्यापहारकः हनुमान् ध्वजे यस्य

सः अर्जुनः 



धनुः - अग्निदत्तं गाण्डिवम् 



उद्यम्य - उद्यतं कृत्वा....mvr 

__________________________________________________________________



## 21

_____________________________________

**हृषीकेशं तथा वाक्यमिदमाह महीपते\! ।** 

**सेनयोरुभयोर्मध्ये रथं स्थापय मेऽच्युत।** 

_____________________________________

_नन्दिनी_



तदा 

हृषीकेशं - सर्वेन्द्रियनियन्तारम् 



इदमाह ...

इदं - वक्ष्यमाणवाक्यम् 

आह - उक्तवान् 



महीपते \! - नीत्यभावे नश्यमानं तव महीपतित्वमिति उपहासः। तव महीपतित्वं कपटेन गृहीतं; भवता तत् प्राप्ति दुराशा त्याज्या इति ध्वनिः 

_____

सेनयोः उभयोः मध्ये - कैः सह मया योद्धव्यम् ? योत्स्यमानान् द्रक्षुं इच्छामि , तावत् रथं स्थापय 



अच्युत\! - तव कुतोपि च्युतिः नास्ति। तथा मे रथं सेनयोः मध्ये स्थापय। 

....mvr

__________________________________________________________________

## 22

_____________________________________

**यावदेतान्निरीक्षेऽहं योद्धुकामानवस्थितान् ,** 

**कैर्मया सह योद्धव्यमस्मिन्रणसमुद्यमे।** 

_____________________________________

_नन्दिनी_

_धर्मस्य जयोऽस्तु ; अधर्मस्य नाशोऽस्तु_



सेनयोरुभयोः मध्ये रथस्थापनप्रयोजनमाह ...

एतान् योद्धुकामान् अवस्थितान् 

यावत् अहं निरीक्षे - यस्मिन् स्थाने स्थित्वा द्रष्टुं समर्थः स्याम् 



अस्मिन् रणसमुद्यमे - युद्धोद्योगे 

तस्मिन् स्थाने रथं स्थापय ।

किमर्थम् ? 



बहूनां शूराणां मध्ये 

कैः मया सह योद्धव्यम् - 

१\)केषां मया सह? / 

२\) मम वा कैः सह? योद्धुं योग्यम् ।

....mvr 

__________________________________________________________________

## 23

_____________________________________

**योद्धुकामानवेक्षेऽहं य एतेऽत्र समागताः,** 

**धार्तराष्ट्रस्य दुर्बुद्धेर्युल्धे प्रियचिकीर्षवः।** 

______________________________________

_नन्दिनी_



_धर्मस्य जयोऽस्तु ; अधर्मस्य नाशोऽस्तु_



किं तत् निरीक्षणम् ? 



धार्तराष्ट्रस्य - दुर्योधनस्य 

दुर्बुद्धेः बुद्धि निवर्त्यत्वम् न 



प्रियचिकीर्षवः - प्रियं कर्तुं इच्छन्तः \( न तु दुर्मति नाशने \) 



यः एते 



अत्र समागताः - इहैव समागताः तान् 



अहं अवेक्षे - द्रक्ष्यामि \( कौतुकसिद्ध्यर्थं प्रतियोगि अवलोकनम् \) , प्रतियोगि अवलोकनं युक्तमेव ।....mvr

__________________________________________________________________

## 24

_____________________________________

**सञ्जय उवाच ...** 

**एवमुक्तो हृषीकेशो गुडाकेशेन भारत,** 

**सेनयोरुभयोर्मध्ये स्थापयित्वा रथोत्तमम् ।** 

______________________________________



_नन्दिनी_



_धर्मस्य विजयोऽस्तु ; अधर्मस्य नाशोऽस्तु_



ततः किं वृत्तम् ? 



एवं उक्तः - एवं \(अर्जुनेन\) प्रेरितः 



गुडाकेशेन ...

१\) गुडाकेशः ... गुडाकाया = निद्राया, ईशेन = जितनिद्रतया , सर्वत्र सावधानेन 



२\) गुडाकेशः ... अङ्गुष्ठतर्जनीयोगः गुडनाम्नीतु मुद्रिका इति वाक्यात् तत्परिमाणा अग्रकेशा यस्य सः 



३\) गुडाकः = शिवः \( गुडः = गुडो गोलेक्षुपाकयोः इति अभिधानात् गुडः = गोलः, ब्रह्माण्डगोलः, तं तप्त-अयःपिण्डं अग्निरिव अन्तर्बहिश्च अकति = व्याप्नोतीति\) गुडाकः = शिवः \( "विश्वस्यैकं परिवेष्टितारं ज्ञात्वा शिवम्" इति श्रुतेः\) 

४\) गुडाकः = शिवः , गुडवत् मधुरः सन् भक्तान् अकति = प्राप्नोतीति गुडाकः = शिवः \( "स्वादुष्किलायं मधुमानुतायम् " इति श्रुतेः\) 



सः शिवः ईशः यस्य सः गुडाकेशः = अर्जुनः। 



तेन 

हृषीकेशः - हृषीकाणां इन्द्रियाणां ईशः, हृषीकेशः = श्रीकृष्णः 



रथोत्तमं - 

१ रथिक

२ सारथि 

३ अश्वविशेषैः 

४ ध्वजप्रभावेन च उत्तमत्वं = उत्कृष्टत्वम् । 



रथं स्थापयित्वा ....mvr 

__________________________________________________________________



## 25

_____________________________________

**भीष्मद्रोणप्रमुखतः सर्वेषां च महीक्षिताम् ,** 

**उवाच पार्थ पश्यैतान्समवेतान्कुरूनिति ।** 

_____________________________________



सर्वेषां महीक्षितां 

\(महीं क्षियति = अधिवसति, क्षि निवास गत्योः \) 



भीष्मद्रोणप्रमुखतः - पितामहद्रोणराज्ञां च सम्मुखे 



समवेतान् - समवायं प्राप्तान् 



एतान् कुरून् पश्य।



पश्य = दृष्ट्वा 



पार्थ\! - एते मदीया। कथमहं युद्घं करोमि इति स्त्रीस्वभावेन करुणया मोहवशो न भवेदिति आकाङ्क्षा। 

....mvr 

__________________________________________________________________



## 26

_____________________________________

**तत्रापश्यत् स्थितान् पार्थः पितॄनथ पितामहान् ,** 

**आचार्यान्मातुलान्भ्रातॄन्पुत्रान्पौत्रान्सखींस्तथा ।** 

_____________________________________



_नन्दिनी_

ततः किं वृत्तम् ? ...



तत्र स्थितान् - युद्धस्थले समवेतान् 



पितॄन् - पितृव्यादीन् भूरिश्रवादीन् इति अर्थः 



अथ शब्दः तथा शब्दार्थे 



पितामहान् - भीष्मप्रमुखान् 

आचार्यान् - द्रोणादीन् 

मातुलान् - शल्यप्रभृतीन् 



भ्रातॄन् - दुर्योधनादीन् 



पुत्रान् पौत्रान् - दुर्योधनादीनां ये पुत्राः लक्ष्मणादीन् पौत्राः च तान् 



सखीन् - मित्राणि अश्वत्थामादिकान् 



पार्थः - स्त्रीस्वभाव करुणान्तरङ्गा पृथाया कुन्त्या पुत्रः 



अपश्यत्।....mvr 

__________________________________________________________________

## 27

_____________________________________

**श्वशुरान् सुहृदश्चैव सेनयोरुभयोरपि,** 

**तान्समीक्ष्य स कौन्तेयः सर्वान्बन्धूनवस्थितान् ।** 

_____________________________________



श्वशुरान् - भार्याणां पितॄन् 



सुहृदः - कृतोपकारा ये तान् 



सेनयोः उभयोः अपि - 



सर्वान् बन्धून् - बन्धुत्वधर्मविशिष्टान् 



तान् समीक्ष्य - तान् सम्यक् दृष्ट्वा \( ग्रीवां उन्नम्य दृष्ट्वा \) , मदीया इति ज्ञात्वा 



कौन्तेयः - कुन्त्या अपत्यं कौन्तेयः = अर्जुनः , \( तत एव विषीदन् इति उत्तरश्लोके अन्वयः\)। ....mvr 

__________________________________________________________________









## 28

_____________________________________

अर्जुन उवाच ....

कृपया परयाऽऽविष्टो विषीदन्निदमब्रवीत् ,

दृष्ट्वेमं स्वजनं कृष्ण\! युयुत्सुं समुपस्थितम्।

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



परया कृपया - स्वतःसिद्धस्य कृपया 



आविष्टः - व्याप्तः 



कुन्ती वसुदेवस्य भगिनी, वसुदेवस्य समशीला । वसुदेवः महापराधिनि कंसे अपि क्षमाशीलः। कुन्त्याः सुतः ततः 



विषीदन् - विषादं कुर्वन् \( विषादं = उपतापम् \) । विषादकारणं किम् ? 



युद्धमपि यज्ञं \( कर्म\) एव। यष्टव्यदेवतारूपं सैन्यमपि परिशीलनयोग्यमेव। तत् देवतारूपानपि अनित्या एव\! \( "तस्मात् च देवा बहुधा संप्रसूताः" इति श्रुतेः\) । मुमुक्षुणा तत् यजने किं अनेन दुःखान्तेन कर्मणा? इति परितापः। 



इदं  - वक्ष्यमाणं वचनग्रामम्



अब्रवीत् - \( अर्जुन\) उवाच। 



_____



कृष्ण\! - हे सत्- चित्- आनन्द-स्वरूप\! 



इमं स्वजनं - स्वकीयं भ्रातृपुत्रादिवर्गं , आत्मीयम् \( स्वपरदेहभेददर्शनात् विषादः\)



युयुत्सुं - योद्धुं इच्छुम् 



समुपस्थितम् - सम्यक् सन्नह्य समीपे स्थितम् ,.....mvr 

__________________________________________________________________



## 29

_____________________________________

**सीदन्ति मम गात्राणि मुखं च परिशुष्यति ,** 

**वेपथुश्च शरीरे मे रोमहर्षश्च जायते।** 

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



मम गात्राणि - अङ्गानि 



सीदन्ति - व्यथन्ते । हन्तुं मम करचरणादयः शिथिलायन्ते। 

_____



मुखं 

परिशुष्यति - सर्वतः शुष्यति । शुष्की भवति। 



_____



वेपथुः - कम्पः, भयसन्तापाभ्यां रोमोद्गमः 



रोमहर्षः - रोमाञ्चः , पुलकितत्वम् 

\( अन्तःसन्तापः दर्शितः\) 



जायते । ....mvr 

__________________________________________________________________









## 30

_____________________________________

**गाण्डीवं स्रंसते हस्तात्त्वक्चैव परिदह्यते ,** 

**न च शक्नोम्यवस्थातुं भ्रमतीव च मे मनः।** 

______________________________________



_नन्दिनी_



_धर्मस्य जयोऽस्तु अधर्मस्य नाशोऽस्तु_



गाण्डीवस्रंसनं, त्वग्दाहश्च , अवस्थातुं = "शरीरं धारयितुं न शक्नोमि" इत्यनेन आंग्जयिटी इति मानसिक स्थायीभावं सूचयन्ति। मनसः कश्चित् विकारविशेषः भ्रमणकर्तृसादृश्यं मूर्छायाः पूर्वावस्था\! 



धैर्यदौर्बल्यं अन्तःसंतापहेतुकम् , यत् रियाक्टिव् डिप्रेषन् इति वदन्ति मनो वैज्ञानिकाः । ....mvr 

__________________________________________________________________



## 31

_____________________________________

**निमित्तानि च पश्यामि विपरीतानि केशव\! ,** 

**न च श्रेयोऽनुपश्यामि हत्वा स्वजनमाह वे।** 

________________________________________

_नन्दिनी_

_धर्मस्य जयोऽस्तु ; अधर्मस्य नाशोऽस्तु_



निमित्तानि - अनर्थत्व \(आसन्नयुद्धस्य\) सूचकानि 



विपरीतानि - वामनेत्रस्फुरणादीनि 



पश्यामि - अनुभवामि । \( अनात्मवित्त्वेन शोकं अनुभवामि। मां अशोकं कुरु। \) 



_____



केशवपदेन अशोककरणसामर्थ्यम्। 

कः = ब्रह्मा, सृष्टिकर्ता 

ईशः = रुद्रः , संहर्ता 

तौ वाति = अनुकम्प्यतया

गच्छतीति - केशवः । 

\( केशव\! = ब्रह्म रुद्र प्रवर्तक\! \)

_____



श्रेयः - पुरुषार्थं , दृष्टं/ अदृष्टं वा 

अनु - बहुविचारणात् पश्चात् अपि 

न पश्यामि - युद्घे अस्वजनमपि

हत्वा श्रेयः न पश्यामि। 

युद्घे हतस्य एव सूर्यमण्डलभेदित्वमागच्छति ; हन्तुस्तु न किञ्चित् सुकृतम् ।



अस्वजनहत्या अपि श्रेयःकरं न भवति , इतिभावः ....mvr 

_____________________________________



## 32

_____________________________________

**न काङ्क्षे विजयं कृष्ण न च राज्यं सुछानि च ,** 

**किं नो राज्येन गोविन्द किं भोगैर्जीवितेन वा ।** 

_____________________________________

_नन्दिनी_



_धर्मस्य विजयोऽस्तु ; अधर्मस्य नाशोस्तु_



कृष्ण\! - भक्त्यन्तरायं कृत्वा विजय/राज्यादि कर्षक\! \( 'यस्यानुग्रहमिच्छामि तस्य वित्तं हराम्यहम्' इति भागवतम् \) 



1\) न काङ्क्षे विजयं - राज्यसाधक विजयं न इच्छामि 



2\) न च राज्यं - विजयसाध्यं राज्यमपि न इच्छामि 



3\) सुखानि च - राज्याधीनानि सुखानि अपि न इच्छामि। 

_____

अनकाङ्क्षा कारणं किम् ? वदति अर्जुनः ...



किं नो राज्येन \( राज्येन नः किम् ? \)



राज्येन - हिंसायुत युद्घ साध्येन 

नः - अस्माकम् 

किम् - किं प्रयोजनम् ? 



_____



किं भोगैः - राज्यसाध्यविशिष्टभोगैः किं प्रयोजनम् ?



_____



जीवितेन वा - भोगकारणकजीवियेन वा किं प्रयोजनम् ? 



\( न किमपि इति अर्थः \)



_____



गोविन्द \! - मम इन्द्रिय/ मनः प्रवृत्तिं त्वं जानासि / गो = इन्द्रियाणि , अधिष्ठानतया नित्यं प्राप्तः/ गां = भूमिं, वेदं वा विन्दति/ स्वभक्तरक्षणेनलब्ध "गोविन्द" नाम्ना शंसति इति गोविन्दः।....mvr

__________________________________________________________________

## 33

_____________________________________

**येषामर्थे काङ्क्षितं नो राज्यं भोगास्सुखानि च ,** 

**त इमेऽवस्थिता युद्घे प्राणांस्त्यक्त्वाधनानि च ।** 

_____________________________________



_नन्दिनी_



_धर्मस्य विजयोऽस्तु ; अधर्मस्य नाशोऽस्तु_



स्वस्य वैराग्यं भवतु ; स्वीयानामर्थे राज्यं यतनीयं इति चेत्- तत् कारणं अपास्तं करोति अर्जुनः ..



पित्रादि भरणार्थं कृतोऽपि अधर्मः न दोषाय \( 'अप्यकार्यशतं कृत्वा भर्तव्या मनुरब्रवीत् ' इति वचनम् \) इत्यत आह 



न इति 



येषां अर्थे - स्वजनबन्धूनामर्थे 



नो राज्यं काङ्क्षितं - नः राज्यादि अपेक्षितम् 



त इमे - ते इमे प्रत्यक्षेण उपलब्धमानाः 



प्राणान् - प्राणाशाम् 



धनानि च - धनाशामपि 



त्यक्त्वा 



युद्घे अवस्थिताः - मर्तुं आगत्य तिष्ठन्ति ...इत्यर्थे 



_____

तस्मात् न योद्धुं इच्छामि।....mvr 



__________________________________________________________________



## 34

______________________________________

**आचार्याः पितरः पुत्रास्तथैव च पितामहाः,** 

**मातुलाः श्वशुराः पौत्राः स्यालाः सम्बन्धिनस्तथा ।** 

_____________________________________



_नन्दिनी_



_धर्मस्य जयोऽस्तु अधर्मस्य नाशोऽस्तु_



के ते युद्घे स्थिताः इति आकाङ्क्षायां आह अर्जुनः ...



आचार्याः - मन्त्रव्याख्याकृत् आचार्यः , केचित् कृपाचार्य इव आचार्याः 



पिता - पितृव्यः \( पितुः भ्राता इति\) , केचित् पितरः 



पुत्रः - पुन्नाम्नो नरकात्त्रायत इति पुत्रः , केचित् धार्तराष्ट्राः 



पितामहः - पितृपिता , केचित् पितामहाः 



मातुलः - मातुः भ्राता , केचित् मातुलाः 



श्वशुरः - शं =सुखं अश्नुते जामातरं लब्ध्वा इति श्वशुरः पत्न्याः , केचित् श्वशुराः 



स्यालाः - केचित् पत्न्याः भ्रातरः \( स्यामयन्ति परिहासवचनमिति स्यालः\) 



सम्बन्धिनः - केचित् बान्धवाः 

_____



एवं सर्वे स्वजना एव नान्य इति भावः। तेषु हतेषु राज्यं केन भोक्तव्यम् इति अर्थः। ....mvr

__________________________________________________________________



## 35

_____________________________________

**एतान्न हन्तुमिच्छामि घ्नतोऽपि मधुसूदन\! ,** 

**अपि त्रैलोक्यराज्यस्य हेतोः किन्नु महीकृते।** 

_____________________________________

_नन्दिनी_



_धर्मस्य विजयोऽस्तु ; अधर्मस्य नाशोऽस्तु_



यदि त्वं एतान् न हंसि तर्हि त्वां एते हनिष्यन्ति इतिचेत् 



घ्नतः अपि - अस्मान् घ्नातयतः अपि



अपि त्रैलोक्यराज्यस्य हेतोः - तत् राज्यप्राप्त्यर्थमपि 



हन्तुमपि न इच्छामि \!

किं पुनः हन्याम् \!\! 

महीमात्रार्थं न हन्यामि इति किमु

वक्तव्यम् \!\!\!



मधुसूदन\! - संबोधनं "त्वमपि दैत्यं हतवान् , न तु स्वबन्धून् " इति सूचयन् ।....mvr 

__________________________________________________________________

## 36

_____________________________________

**निहत्य धार्तराष्ट्रान्नः का प्रीतिः स्याज्जनार्दन \! ,** 

**पापमेवाश्रयेदस्मान्हत्वैतानाततायिनः।** 

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



एते धार्तराष्ट्राः आततायिनः।

\( १ अग्निदः 

२ गरदः

३ शस्त्रपाणिः 

४ धनापहः 

५ क्षेत्रहरः

६ दारहरः ...षडेते ह्याततायिनः\)



आततायिनां च वधः युक्तःइति अर्थशास्त्रयुक्तं वाक्यम्। "अर्थशास्त्राच्च बलवद्धर्मशास्त्रमिति स्थितिः" इति याज्ञवल्क्यस्मृतिः। तस्मात् आततायिनं अपि एतेषां आर्यादीनां वधे अस्माकं पापमेव इति वदति अर्जुनः।



निहत्य - एतत् आततायिनः अपि हत्वा स्थितान् 

अस्मान् - नः 



का प्रीतिः स्यात् - न काऽपि इति ,



_____



एतान् आततायिनः हत्वा अस्मान् पापमेव आश्रयेत्। अन्यत् किञ्चित् न ।



जनार्दन\! - प्रलये सर्वजनहिंसकत्वे अपि पाप-असंसर्गं सूचयति संबोधनम्। ....mvr 

__________________________________________________________________



## 37

_____________________________________

**तस्मान्नार्हा वयं हन्तुं धार्तराष्ट्रान्स्वबान्धवान् ,** 

**स्वजनं हि कथं हत्वा सुखिनः स्याम माधव\!** 

_____________________________________



__नन्दिनी_



_धर्मस्य विजयोऽस्तु ; अधर्मस्य नाशोऽस्तु_



तस्मात् - यस्मात् बन्धुवधे इहफलं/ परलोकफलं वा किमपि नास्ति/ उत बनूधुवधजन्यफलं नरकं स्यात्। तस्मात् 



धार्तराष्ट्रान् वयं हन्तुं न अर्हाः। 



स्वजनं हत्वा वयं कथं सुखिनः स्याम? न स्याम इति अर्थः। 



माधव\! - लक्ष्मीपतिः भूत्वा अलक्ष्मीके कर्मणि प्रवर्तयसि किमिति संबोधनाशयः।....mvr 

__________________________________________________________________



## 38

_____________________________________

**यद्यप्येते न पश्यन्ति लोभोपहतचेतसः,** 

**कुलक्षयकृतं दोषं मित्रद्रोहे च पातकम्।** 

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



यद्यपि - तथापि 



लोभोपहतचेतसः - 

राज्यलोभेन उपहतं = भ्रष्टविवेकं ,

चेतः येषां ते \( दुर्योधनादयः \) 



कुलक्षयकृतं दोषं - कुलघ्नतादि पापम् \( दोषं = पापम् \) 



मित्रद्रोहः - विश्वासघातं- तत् जन्यं पातकम्



न पश्यन्ति - "पश्यन्नपि न पश्यति मूढः" इव पश्यन्तोऽपि न पश्यन्ति \( अतः अस्मद्वधे प्रवृत्ताः \) । हेतुदर्शनाच्च इति न्यायात्। ....mvr 

__________________________________________________________________



## 39

_____________________________________

**कथं न ज्ञेयमस्माभिः पापादस्मान्निवर्तितुम् ,** 

**कुलक्षयकृतं दोषं प्रपश्यद्भिर्जनार्दन।** 

_____________________________________

_नन्दिनी_



_धर्मस्य जयोऽस्तु ; अधर्मस्य नाशोऽस्तु_



पापात् अस्मात् निवर्तितुम् - अस्मात् पापात् निवृत्त्यर्थम् 



कुलक्षयकृतं दोषं 



प्रपश्यद्भिः - प्रकर्षेण पश्यद्भिः = विजानद्भिः 



अस्मात् पापात् - कुलक्षयकृतात् पापात् 



अस्माभिः - पण्डितैः 



निवर्तितुं - वर्जयितुम् 



कथं न ज्ञेयं - कथं न विचारितव्यम्? \( काकुः = कुत्सितं कूयत इति \) विचारितव्यमेव इति अर्थः। 



_____



निवृत्तावेव बुद्धिः कर्तव्या इतिभावः।

....mvr 

__________________________________________________________________



## 40

_____________________________________

**कुलक्षये प्रणश्यन्ति कुलधर्माः सनातनाः ,** 

**धर्मे नष्टे कुलं कृत्स्नमधर्मोऽभिभवत्युत।** 

_____________________________________



_नन्दिनी_

_धर्मस्य जयोऽस्तु ; अधर्मस्य नाशोऽस्तु_



कुलक्षये कृते को वा अनर्थः ? 



अनर्थपरम्परा एव आपततिति वदति अर्जुनः ....



कुलस्य क्षये \( कुलः = कुलसम्बन्धिनः पुरुषाः\) 

कुलधर्माः - कुलकर्तृकाः 



कुलोचिताः धर्माः 



सनातनाः - चिरन्तनाः , परम्पराप्राप्ताः 



प्रणश्यन्ति - प्रकर्षेण नश्यन्ति \( तत् कर्तॄणां अभावात् \) 



_____



उत - अन्यः अपि,



धर्मे नष्टे - अनुष्ठातृ अभावात् / कर्तुः अभावात् धर्ममात्रे नष्टे सति, 

धर्मे = कुलाचारे जात्याचारे च ,

नष्टे = स्वरूप-अदर्शनं गते सति 

कृत्स्नं कुलं - आबालमपि अवशिष्टं सर्वमपि 



अधर्मः अभिभवति - स्वाधीनतया \( स्ववशे कृत्वा\) , व्याप्नोति = भ्रंशयति।....mvr 

__________________________________________________________________



## 41

_____________________________________

**अधर्माभिभवात्कृष्ण प्रदुष्यन्ति कुलस्त्रियः,** 

**स्त्रीषु दुष्टासु वार्ष्णेय जायते वर्णसङ्करः।** 

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



अधर्म-अभिभवात् -

अधर्मव्यापनात् 



किं भविष्यति? 

स्त्रियः प्रदुष्यन्ति - यथेष्टाचारेण

वर्तन्ते। 



कृष्ण\! - हे पापकर्षक\! \( त्वं तु नैव पापे नियोजकः इति\) 



स्त्रीषु - कुलप्रसूतस्त्रीषु 



दुष्टासु - दुष्टासु सतीषु \( दुष्टत्वं = कुलक्षयकारि पतितपतिसम्बन्धादेव दुष्टत्वम् \! \) , व्यभिचारे कृते को दोषः स्यात् इति एवं कुतर्कहताः प्रदुष्येयुः इति अर्थः 



वर्णसङ्करः - वर्णानां सङ्कीर्णता। व्यवस्थां त्यक्त्वा सर्ववर्णानां एकीभावः। 



वार्ष्णेय\! - वर्षति अभिलषितानिति वृष्णिः। वृष्णिकुलसमुद्भवात् कुलमर्यादाभिज्ञः भूत्वा च किमर्थं उपेक्षसे? ....mvr 

__________________________________________________________________



## 42

_____________________________________

**संकरो नरकायैव कुलघ्नानां कुलस्य च,** 

**पतन्ति पितरो ह्येषां लुप्तपिण्डोदकक्रियाः।** 

_____________________________________



_नन्दिनी_



_धर्मस्य विजयोऽस्तु ; अधर्मस्य नाशोऽस्तु_ 



कुलस्य सङ्करः 

१\) न केवलं कुलघ्नानामेव नरकाय , 

२\) अपि तु तत् पितॄणां अपि इति

आह अर्जुनः ...



_____



कुलस्य च - पुत्रपौत्रादि सन्तानस्य च



सङ्करः १\) कुलघ्नानां, २\) कुलस्य च \( भवति इति अध्याहारः\) ।

_____



हि - यस्मात् 



एषां पितरः 



लुप्तपिण्डोदकक्रियाः - लुप्ता येषां क्रियाः सर्वाः पिण्डस्य च अपि उदकस्य च 



पतन्ति - निरयगामिनः भवन्ति। 

....mvr 

__________________________________________________________________



## 43

_____________________________________

**दोषैरेतैः कुलघ्नानां वर्णसङ्करकारकैः ,** 

**उत्साद्यन्ते जातिधर्मा कुलधर्माश्च शाश्वताः।** 

_____________________________________

_नन्दिनी_

_धर्मस्य जयोऽस्तु ; अधर्मस्य नाशोऽस्तु_



कुलघ्नानां एतैः =उक्तैः , दोषैः = पापैः 



जातिधर्माः - क्षत्रियस्य रक्षणधर्मः, ब्राह्मणस्य भिक्षाटनं, अध्ययनादि वेदविहिताः ...



वर्णसङ्करकारकैः - सङ्करहेतुभिः 



कुलधर्माः - भगवदुपासना विधानाः 



शाश्वताः - परम्पराप्राप्ताः 



च - आश्रमधर्माः च 



उत्साद्यन्ते - उत्सिज्य कृत्य/अकृत्य विचारं - लुप्यन्ते । ....mvr

__________________________________________________________________

## 44

_____________________________________

**उत्सन्नकुलधर्माणां मनुष्याणां जनार्दन\!,** 

**नरके नियतं वासो भवतीत्यनुशुश्रुम।** 

_____________________________________

_नन्दिनी_

_धर्मस्य जयोऽस्तु ; अधर्मस्य नाशोऽस्तु_



उत्सन्नकुलधर्माणां - विध्वंसिताः कुलजात्यादि धर्माः यैः ते उत्सन्नकुलधर्माः। 

तेषां उत्सन्नकुलधर्माणाम् 



नरके - रौरवादिषु 



नियतं - निवृत्तिरहितम् 



वासः - स्थितिः \( \(भवति\)

_____



इति - इत्थं , आचार्याणां मुखात् 



शुश्रुम - अनुशुश्रुम, वयं पुरा श्रुतवन्तः । न तु स्व- अभ्यूहेन कल्पयाम\! ....mvr 

__________________________________________________________________

## 45

_____________________________________

**अहो बत महत्पापं कर्तुं व्यवसिता वयम् ,** 

**मद्राज्यसुखलोभेन हन्तुं स्वजनमुद्यताः।** 

_____________________________________



_नन्दिनी_



_धर्मस्य विजयोऽस्तु ; अधर्मस्य नाशोऽस्तु_



अहो - इति आश्चर्ये 



बत - खेदे \( संतप्यमानः बन्धुवधोद्युक्तत्वेन \) , कष्टं इति 



महत्पापं - महत्तरं वक्तुं अशक्तं पापम् 



कर्तुं व्यवसिता वयम् 

व्यवसिताः - निश्चिताः। 



_____



राज्यसुखलोभेन ... राज्यलब्ध्या प्राप्तं सुखं , लोभः- लाम्पट्यम् 

स्वजनं - पितृ भ्रातृ पुत्रादिकम् 

हन्तुमुद्यताः - हन्तुं उद्युक्ताः । अत्र आगताः। 



राज्यसुखलोभेन स्वजनं हन्तुं वयं उद्यताः। अहो महाकष्टं इति। 

....mvr 

__________________________________________________________________



## 46

_____________________________________

**यदि मामप्रतीकारमशस्त्रं शस्त्रपाणयः,** 

**धार्तराष्ट्रा रणे हन्युस्तन्मे क्षेमतरं भवेत्।** 

_____________________________________



_नन्दिनी_



_धर्मस्य जयोऽस्तु ; अधर्मस्य नाशोऽस्तु_



अप्रतीकारं - कृतस्य प्रतिक्रिया प्रतीकारः। ताडयन्तं प्रतिताडनं। तमकुर्वन्तम्\! 

अकृतप्रतीकारं , तूष्णीमुपविष्टम् 



अशस्त्रं - परित्यक्त-आयुधं, शस्त्ररहितम् 



यदि धार्तराष्ट्राः - दुर्योधनादयः 



शस्त्रपाणयः - स्वयं शस्त्रपाणयः सन्तः 



मे - माम् 



हन्युः - यदि हनिष्यन्ति 



तत् - तत् हननम् 



क्षेमतरं - अप्राप्तप्रापणं योगः ; प्राप्तस्य रक्षणं योगः । तस्मादधिकं क्षेमतरः। 

_____

\(क्षेमतरः = 

१ कुलनाशनदोषः 

२ कुलनाशनहेतुकनरकपातः

३ दुष्कीर्तिः आदि अनर्थरहितत्वं

क्षेमतरम् । \) ....mvr 



__________________________________________________________________







## 47

_____________________________________

**सञ्जय उवाच -** 

**एवमुक्त्वार्जुनः सङ्ख्ये रथोपस्थ उपाविशत् ,** 

**विसृज्य सशरं चापं शोकसंविग्नमानसः।** 

_____________________________________

_नन्दिनी_

_धर्मस्य जयोऽस्तु , अधर्मस्य नाशोऽस्तु_



ततः किं वृत्तम् ? 



सङ्ख्ये - संग्रामे 



शोकसंविग्नमानसः - शोकेन संविग्नं मानसं यस्य सः 

शोकः - परितापः, अधर्मप्राप्ते राज्ये

\(दोषदर्शनं , वैराग्यं च\) प्रतिपादितम् 



शोकेन = स्वजनविनाशं

निमित्तीकृत्य समुत्पन्नेन शोकेन,

शोकग्रहणं मोहस्य अपि

उपलक्षणार्थम् 

संविग्नं - कम्पितं , व्यथितम् 

सशरं चापं विसृज्य - मुमुक्षुः कर्मणां, कर्मसाधनानां \( सहसाधनं कर्म संन्यस्य \) 



रथोपस्थे - रथोपरि 

उपाविशत् - उपविष्टवान्। 

_____

श्रुतिमूलाः...



शोकसंविग्नत्वम् ...

पूर्वं भीष्मादीनां दर्शनाय समुत्थितः अर्जुनः "परीक्ष्य लोकान् कर्मचितान् निर्वेदमायान् ..."



चापं विसृज्य ...

असतः स्वर्गादिसुखात् विरज्य, कर्मसाधनं विसृज्य 



सङ्ख्ये - युद्घे स्थितः अपि \( "यदहरेव विरजेत् तदहरेव प्रव्रजेत्"\)

...mvr 

__________________________________________________________________



**इति श्रीमद्भगवद्गीतासूपनिषत्सु ब्रह्मविद्यायां योगशास्त्रे श्रीकृष्णार्जुनसंवादेऽर्जुनविषादयोगोनाम प्रथमोऽध्यायः।** 



**हरये नमः** 



