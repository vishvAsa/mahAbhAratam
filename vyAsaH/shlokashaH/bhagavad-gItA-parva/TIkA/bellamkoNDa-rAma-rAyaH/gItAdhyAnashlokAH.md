+++
title = "गीताध्यानश्लोकाः"

+++

॥ गीताध्यानश्लोकाः॥

पार्थाय प्रतिबोधितां भगवता नारायणेन स्वयं व्यासेन ग्रथितां पुराणमुनिना
मध्येमहाभारतम्।

अद्वैतामृतवर्षिणीं भगवतीम् अष्टादशाध्यायिनीम् अम्ब ! त्वामनुसन्दधामि
भगवद्गीते ! भवद्वेषिणीम्॥१॥

नमोऽस्तु ते व्यास ! विशालबुद्धे ! फुल्लारविन्दायतपत्रनेत्र !।

येन त्वया भारततैलपूर्णः प्रज्वालितो ज्ञानमयः प्रदीपः॥२॥

प्रपन्नपारिजाताय तोत्त्रवेत्रैकपाणये। ज्ञानमुद्राय कृष्णाय गीतामृतदुहे
नमः॥३॥

सर्वोपनिषदो गावो दोग्धा गोपालनन्दनः। पार्थो वत्सः सुधीर्भोक्ता दुग्धं
गीतामृतं महत्॥४॥

वसुदेवसुतं देवं कंसचाणूरमर्दनम्। देवकीपरमानन्दं कृष्णं वन्दे
जगद्गुरुम्॥५॥

भीष्मद्रोणतटा जयद्रथजला गान्धारनीलोपला१ शल्यग्राहवती कृपेण वहनी कर्णेन
वेलाकुला।

अश्वत्थामविकर्णघोरमकरा दुर्योधनावर्तिनी सोत्तीर्णा खलु पाण्डवै रणनदी
कैवर्तकः केशवः॥६॥

पाराशर्यवचःसरोजममलं गीतार्थगन्धोत्कटं नानाख्यानककेसरं
हरिकथासम्बोधनाबोधितम्।

लोके सज्जनषट् पदैरहरहः २पेपीयमानं मुदा भूयाद् भारतपङ्कजं कलिमलप्रध्वंसि
नः श्रेयसे॥७॥

मूकं करोति वाचालं पङ्गुं लङ्घयते गिरिम्। यत्कृपा तमहं वन्दे
परमानन्दमाधवम्॥८॥

यं ब्रह्मा वरुणेन्द्ररुद्रमरुतः ३स्तुन्वन्ति दिव्यैः स्तवैः वेदैः
साङ्गपदक्रमोपनिषदैर्गायन्ति यं सामगाः।

ध्यानावस्थिततद्गतेन मनसा पश्यन्ति यं योगिनो यस्यान्तं न विदुः
सुरासुरगणाः देवाय तस्मै नमः॥९॥

\*\*\*\*\*