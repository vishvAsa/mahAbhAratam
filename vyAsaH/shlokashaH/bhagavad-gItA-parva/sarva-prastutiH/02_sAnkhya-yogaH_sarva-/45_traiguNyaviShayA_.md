+++
title = "45 त्रैगुण्यविषया वेदा"

+++
<div class="js_include" newlevelforh1="2" title="(सं) विश्वास-प्रस्तुतिः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/vishvAsa-prastutiH/02_sAnkhya-yogaH_sarva-/45_traiguNyaviShayA_.md">
<details open><summary><h2>(सं) विश्वास-प्रस्तुतिः ...{Loading}...</h2></summary>

+++(सत्त्व-रजस्-तमः-प्रचुर-भिन्न-जनेभ्य उपायान् सूचयन्तः)+++  
त्रैगुण्य-विषया वेदा,  
+++(सत्त्व-गुण-वर्धनेन)+++ **निस्-त्रैगुण्यो भवार्जुन**।  
+++(सत्त्वानुग-आत्म-ज्ञान-लाभेन)+++ निर्-द्वन्द्वो नित्य-सत्त्व-स्थो  
+++(क्षुद्र-फलानां विषये)+++ निर्-योग-क्षेम, आत्मवान्॥2.45॥+++(5)+++
</details>
</div>
<div class="js_include collapsed" newlevelforh1="3" title="(सं) मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) मूलम् ...{Loading}...</h3></summary>

त्रैगुण्यविषया वेदा निस्त्रैगुण्यो भवार्जुन।  
निर्द्वन्द्वो नित्यसत्त्वस्थो निर्योगक्षेम आत्मवान्।।2.45।।
</details>
</div>


_________________
## रामानुज-सम्प्रदायः
<div class="js_include collapsed" newlevelforh1="3" title="(सं) रामानुजः मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/rAmAnujaH/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) रामानुजः मूलम् ...{Loading}...</h3></summary>

एवम् अत्यन्ताल्प-फलानि पुनर्-जन्म-प्रसवानि कर्माणि माता-पितृ-सहस्रेभ्यः अपि वत्सल-तरतया आत्मोपजीवने प्रवृत्ता वेदाः किमर्थं वदन्ति कथं वा वेदोदितानि त्याज्यतया उच्यन्ते इति अत्र आह -

।।2.45।। त्रयो गुणाः **त्रैगुण्यं** सत्त्व-रजस्-तमांसि, सत्त्व-रजस्-तमः-प्रचुराः पुरुषाः त्रैगुण्यशब्देन उच्यन्ते। तद्-**विषया वेदाः** तमः-प्रचुराणां रजः-प्रचुराणां सत्त्व-प्रचुराणां च वत्सल-तरतया एव हितम् अवबोधयन्ति वेदाः। यदि एषां स्व-गुणानुगुण्येन स्वर्गादि-साधनम् एव हितं न अवबोधयन्ति तदा एव ते रजस्-तमः-प्रचुरतया सात्त्विक-फल--मोक्ष-विमुखाः, स्वापेक्षित-फल-साधनम् अजानन्तः, काम-प्रावण्य-विवशा अनुपायेषु उपाय-भ्रान्त्या प्रविष्टाः प्रणष्टा भवेयुः। अतः **त्रैगुण्यविषया वेदाः**। 

त्वं तु **निस्त्रैगुण्यो** भव। इदानीं सत्त्व-प्रचुरः त्वं तद्-एव वर्धय। नान्योन्य-संकीर्ण-गुण-त्रय-प्रचुरो भव। न तत्-प्राचुर्यं वर्धय इत्यर्थः। **निर्-द्वन्द्वः** निर्गत-सकल-सांसारिक-स्वभावः। **नित्य-सत्त्वस्थः** गुण-द्वय-रहित-नित्य-प्रवृद्ध-सत्त्वस्थो भव।   कथम् इति चेत् **निर्-योगक्षेमः** आत्म-स्वरूप-तत्-प्राप्त्य्-उपाय-बहिर्-भूतानाम् अर्थानां **योगं**, प्राप्तानां च **क्षेमं** परिपालनं परित्यज्य **आत्मवान्** भव आत्म-स्वरूपान्वेषण-परो भव। अप्राप्तस्य प्राप्तिः **योगः** प्राप्तस्य परिरक्षणं **क्षेमः**। एवं वर्तमानस्य ते रजस्-तमः-प्रचुरता नश्यति। सत्त्वं च वर्धते। न च वेदोदितं सर्वं सर्वस्य उपादेयम्।   
</details>
</div>
<div class="js_include collapsed" newlevelforh1="3" title="(सं) रामानुजः वेङ्कटनाथः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/rAmAnujaH/venkaTanAthaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) रामानुजः वेङ्कटनाथः ...{Loading}...</h3></summary>

।।2.45।। अथैवं काम्यकर्मसु तदधिकृतेषु च निन्दितेषु हिततमोपदेशिनः
शास्त्रस्येदृशकर्मविधानं अनुपपन्नम् विहितस्य चात्र त्याज्यतयोपदेशो
व्याहतः कर्मविधिशास्त्राणामप्रामाण्यं वा तत्प्रामाण्ये वा
तन्निषेधोपदेशस्याप्रामाण्यं प्रसज्यत इति शङ्कामुत्तरश्लोकद्वयेन
परिहरतीत्याह एवमत्यन्ताल्पेत्यादिना। पुनर्जन्म येषां प्रसवभूतं तानि
पुनर्जन्मप्रसवानि। संसारविपिनवानस्पत्यानां हि कर्मणां परिणिनंसोः फलस्य
नियतपूर्वकत्वसूचकत्वादिभिर्देहविशेषपरिग्रहः प्रसूनस्थानीयः।
प्रियहितोपदेशितया मातापित्रोरुपादानम्।

सर्वजन्मानुवृत्तिसूचनाय सहस्रशब्दः।
सर्वात्मसाधारणचतुर्विधपुरुषार्थसकलापुरुषार्थनिवृत्तितत्साधनाभिधायितया
कदाचिदप्यनुपरमादिना च वत्सलतरत्वोक्तिः। अतिशयहेतुत्रयंआत्मोज्जीवने
प्रवृत्ता इति त्रिभिः सूचितम्। न हि देहादेरारोग्यादिमात्रे कदाचिदेव
व्यापृता इति क्रमात्त्रयाणां भावः। किमर्थं वदन्तीति न तावत्प्रतारणार्थं
हितोपदेशित्वात्। नापि हितान्तरपर्यवसितोपच्छन्दनार्थं प्रतिकरणं
तत्फलमात्रपर्यवसितत्वात्। अतोऽनाधेयातिशयपरमकारुणिकपुरुषोत्तमाज्ञारूपाणां
वेदानामामूलपर्यवसानमपरिमितदुःखदुर्दिनानुबन्धिसुखकणखद्योतसाधनोपदेशो
विषसंपृक्तमधुभोजनोपदेशवदयुक्तः निषेध एव तु कर्तव्यः। यद्वा न सोऽपि
प्रत्यक्षादेस्तत्प्रसञ्जकत्वाभावात् स्वयं प्रसज्य प्रतिषेधे
जम्बालमज्जनक्षालनसमत्वादित्यभिप्रायः। कथं वेति वेदविरुद्धं हि
त्याज्यतयोपदेश्यं न तु वेदविहितमिति भावः।  
त्रयो गुणास्त्रैगुण्यमिति। अत्रार्थान्तरासम्भवात्चातुर्वर्ण्यादीनां
स्वार्थे इत्युपसङ्ख्यानात्स्वार्थिकप्रत्ययः। गुणशब्दस्य
प्रयोगप्राचुर्यात्सङ्ख्याविशेषान्वयबलाद्वक्ष्यमाणपर्यालोचनाच्च
सिद्धमर्थविशेषं निर्दिशति सत्त्वरजस्तमांसीति।
स्वर्गादिफलकरणेतिकर्तव्यताधिकारिविशेषादिविषया हि वेदाः। न पुनः
सत्त्वरजस्तमोविषया दृश्यन्त इत्यत्राह सत्त्वरजस्तमःप्रचुरा इति।
तत्तद्गुणप्राचुर्यात्पुरुषास्तत्तच्छब्देनोपचर्यन्ते। भाष्यान्तरोक्ता तु
फललक्षणा मन्दा अधिकारव्यवस्थापनं त्वत्रोपयुक्ततममिति भावः। अस्त्वेवं
गुणत्रयप्रचुरपुरुषविषया वेदाः चोद्यस्य किमायातमित्यत्राह तम इति।
एकस्मिन्नेवाधिकारिणि गुणत्रयप्राचुर्यभ्रमनिरासेन
तत्तद्विधिनिषेधविषयाधिकारिवैचित्र्याभिव्यक्त्यर्थंतमःप्रचुराणामित्यादिपृथङ्निर्देशः।
तामसाद्यधिकारिबाहुल्याल्पत्वाल्पतरत्वप्रकाशनाय सत्त्वरजस्तमसामग्र
व्युत्क्रमपाठः। ततश्च क्रमादैहिकामुष्मिकापवर्गाभिलाषिण
उपलक्ष्यन्ते। सत्त्वप्रचुराणामिति दृष्टान्ताभिप्रायः। अत एव
ह्युपपादकग्रन्थेयद्येषामित्यादिना रजस्तमःप्रचुराणामेव
ग्रहणम्। स्वगुणानुगुण्येनेति यथा वातपित्तकफोपात्तशुद्धसमसङ्कीर्णप्रकृतीन्
पुरुषानालोच्य हितोपदेशिनो वैद्यास्तत्प्रकृत्यनुकूलभोजनभैषजादि विदधति
अपथ्यादीनि च निषेधन्ति तदभावे च यथा दुरुपदेशादिमूढचेतसः
प्राणिनोऽपथ्यगरलादिसेवया प्रणश्यन्ति यथा च ताम्बूलाद्यर्थिनः पुत्राः
पित्रादिभिस्तत्प्रदानाभावे चौर्यादिना प्रणश्यन्ति तथाऽत्रापीति
भावः। स्वर्गादिसाधनमेवेति न हि पिपासादिपीडितानां तदानीं रसायनादिकं
विधेयमिति भावः। मोक्षवैमुख्यं स्वापेक्षितफलसाधनाज्ञानं च तमःकृत्यम्।
कामप्रावण्यादिकं तु यथांशं रजस्तमःकृत्यम् कामप्रावण्यविवशाः
काम्यफलाभिसन्धिबलेनात्मानं नियन्तुमशक्ताः। अनुपादेयेष्वित्यादि यथा
बौद्धादय इति भाव्यम्। प्रणष्टा भवेयुरिति दुष्कर्मविपाकेन
स्थावरादिभावमप्याश्रित्याचित्कल्पतया पुरुषार्थयोग्यतागन्धरहिता
भवेयुरित्यर्थः।


अत इति उक्तप्रकारेण काम्योपदेशस्य हिततमत्वादित्यर्थः। त्वं त्विति
तुशब्देनाधिकारिवैषम्यं द्योतयति। किमस्याधिकारिणो वैषम्यं कथं च
संसारिणस्त्रैगुण्यनिषेधः तथा सतिनित्यसत्त्वस्थः इत्यनेन विरोधश्च
स्यादित्यत्राह इदानीं सत्त्वप्रचुर इति। शिष्यस्तेऽहम् 2।7
इत्यादिवचनपरामर्शादिदमुक्तम्। अर्जुनशब्दसम्बुद्धितात्पर्यलब्धो
विशेषोऽस्य सत्त्वप्राचुर्यम्। अर्जुनशब्दस्यावदातपर्यायत्वात्
सत्त्वस्यापि शुक्लशब्दव्यपदेशादधिकारिवैषम्यस्य चापेक्षितत्वात्तथा
प्रसिद्ध्यादिबलाच्चेदमेवात्र तात्पर्यम्। तदेव वर्धयेति न तु सिद्धं
सत्त्वप्राचुर्यं परित्यज्य विहिताकरणनिषिद्धकरणादिना रजस्तमसी
वर्धयेत्यर्थः। निस्त्रैगुण्यो भव इति निषेधे गुणत्रयसाधारणे सति कथं
सत्त्वं वर्धयेत्युच्यते इत्यत्राह नान्योऽन्येति। सत्यं गुणत्रयसाधारणो
निषेधः स तु सङ्कीर्णविषयः अन्यथानित्यसत्वस्थः इति वक्ष्यमाणानुपपत्तेरिति
भावः। निस्त्रैगुण्यो भव इत्येतत्अरोगो भव
इत्यादिवत्पुरुषव्यापारासाध्यत्वेन प्रेषणानुपपत्तेः आशीरूपामिव दृश्यत
इत्यत्राह न तदिति। रजस्तमःप्राचुर्यहेतुभूताहारादिकं परित्यजेत्युक्तं
भवति।  
निर्गतेत्यादि। द्वन्द्वशब्दः पुण्यपापमूलसांसारिकस्वभाववर्गद्वयपर इति
भावः। एतेन फलस्वरूपं वा साधनानुष्ठानदशासमकालीनस्वास्थ्यं वा
द्वन्द्वतिक्षारूपेतिकर्तव्यता वा विवक्षिता। गुणद्वयरहितेति।
नित्यसत्त्वस्थपदमब्भक्षादिवदवधारणगर्भमिति भावः। यद्वा नित्यपदेन कदाचिदपि
गुणान्तरानभिभूतत्वमिहाभिप्रेतम्। अत एव च प्रवृद्धत्वम्। गुणान्तराभिभवे
हि नित्यप्रवृद्धिर्न स्यादिति भावः।

सत्त्वसम्बन्धमात्रस्य सर्वक्षेत्रज्ञसाधारणत्वान्नित्यप्रवृद्धेत्युक्तम्।
ननु रजस्तमःप्राचुर्यं न वर्धयेति निषेधः सत्त्वप्राचुर्यं वर्धयेति
विधिश्च नोपपद्यते न ह्यसौएतद्रजः इदं तमः इदमहं वर्धयामि इति बुद्ध्या
प्रवर्तते यतो निषिद्ध्येत यतश्च सिद्धे रजस्तमसी शमयेत् न चासौ
सत्त्वतदुपायौ जानाति येन तत्र प्रवर्तेत अतः किमसौ कथं कुर्यात्
इत्यभिप्रायेण शङ्कते कथमिति चेदिति। तत्र निषेधस्य
विधेश्चोपपादकतयानिर्योगक्षेम आत्मवान् इति पदद्वयं क्रमाद्व्याचष्टे
आत्मस्वरूपेत्यादिना। निर्योगक्षेमः इति सामान्येन निषेधो
मुमुक्षोर्विहितव्यतिरिक्तविषय इति ज्ञापनाय
बहिर्भूतानामित्यन्तमुक्तम्। आत्मवान् भव इत्यत्र
मत्वर्थानुपपत्तिमाशङ्क्याह आत्मस्वरूपान्वेषणपर इति।
स्वस्यैवाप्रमत्ततागर्भस्वबुद्धिविशेषतः प्राप्त्यपेक्षया सम्बन्धविषयः
प्रत्ययः। यद्वा स्वरूपान्वेषणादेव ह्ययमात्मानं लभते अन्यथा आत्महानिरेव
स्यादिति भावः। एवं निषेधस्य विधेश्चानुष्ठानाय विषय उक्तः। अतः किमित्यत्र
तदुभयाधीनं फलद्वयमाह एवमिति। न साक्षाद्गुणान्विषयीकृत्य तव
किञ्चित्कर्तव्यम् तेषां तु निर्योगक्षेमत्वात्मवत्त्वाभ्यां
असात्त्विकाहारादित्यागहेतुभ्यां स्वयमेव यथार्हं नाशोन्मेषौ स्यातामिति
भावः।  
  

</details>
</div>
<div class="js_include collapsed" newlevelforh1="3" title="(सं) रामानुजः (Eng) आदिदेवानन्दः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/rAmAnujaH/english/AdidevAnandaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) रामानुजः (Eng) आदिदेवानन्दः ...{Loading}...</h3></summary>

2.45 The word Traigunya means the three Gunas - Sattva, Rajas and Tamas.
Here the term Traigunya denotes persons in whom Sattva, Rajas and Tamas are in abundance. The Vedas in prescribing desire-oriented rituals
(Kamya-karmas) have such persons in view. Because of their great love,
the Vedas teach what is good to those in whom Tamas, Rajas and Sattva preponderate. If the Vedas had not explained to these persons the means for the attainment of heaven etc., according to the Gunas, then those persons who are not interested in liberation owing to absence of Sattva and preponderance of Rajas and Tamas in them, would get completely lost amidst what should not be resorted to, without knowing the means for attaining the results they desire. Hence the Vedas are concerned with the Gunas. Be you free from the three Gunas. Try to acire Sattva in abundance; increase that alone. The purport is: do not nurse the preponderance of the three Gunas in their state of inter-mixture; do not cultivate such preponderance. Be free from the pairs of opposites; be free from all the characteristics of worldly life. Abide in pure Sattva;
be established in Sattva, in its state of purity without the admixture of the other two Gunas. If it is estioned how that is possible, the reply is as follows. Never care to acire things nor protect what has been acired. While abandoning the acisition of what is not reired for self-realisation, abandon also the conservation of such things already acired. You can thus be established in self-control and thery become an aspirant after the essentail nature of the self. 'Yoga' is acisition of what has not been acired; 'Ksema' is preservation of things already acired. Abandoning these is a must for an aspirant after the essential nature of the self. If you conduct yourself in this way, the preponderance of Rajas and Tamas will be annihilated, and pure Sattva will develop. Besides, all that is taught in the Vedas is not fit to be utilised by all.

</details>
</div>


_________________
## अभिनवगुप्त-सम्प्रदायः
<div class="js_include collapsed" newlevelforh1="3" title="(सं) अभिनव-गुप्तः मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/abhinava-guptaH/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) अभिनव-गुप्तः मूलम् ...{Loading}...</h3></summary>

।।2.46।। अत एव च त्रैगुण्येति। वेदास् त्रैगुण्येन करणेन +++(N कारणेन)+++ विशेषेण सिन्वन्ति बध्नन्ति +++(N बध्नन्तीति)+++ - न +++(N omit न तु)+++ तु स्वयं बन्धका - यस्मात् सुख-दुःख-मोह-बुद्ध्या कर्माणि वैदिकानि क्रियमाणानि बन्धकानि। अतः त्रैगुण्यं कामरूपं त्याज्यम्। यदि तु वेद-दूषण-परम् एतद् अभविष्यत् - प्रकृतं युद्ध-करणं व्यघटिष्यत, वेदाद् अन्यस्य स्व-धर्म-निश्चायकत्वाऽभावात्।+++(5)+++ येषां तु फलाभिलाषो विगलितः तेषां न वेदाः बन्धकाः।+++(5)+++
</details>
</div>
<div class="js_include collapsed" newlevelforh1="3" title="(सं) अभिनव-गुप्तः (Eng) शङ्करनारायणः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/abhinava-guptaH/english/shankaranArAyaNaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) अभिनव-गुप्तः (Eng) शङ्करनारायणः ...{Loading}...</h3></summary>

2.45 Traigunya-etc. The Vedas bind very much \[only\] by means of the
three Strands and they do not bind on their own accord. For, the rituals
prescribed in the Vedas, create bondage if they are performed with an
intention of pleasure, or of (avoiding) pain, or with an illlusion of
attachment. Hence the traid of Strands in the form of desire (or in a
pleasing form) must be abandoned. If the present passage were intended
to condemn the Vedas, then the act of fighting the battle in estion
would be spoiled, because there is nothing other than the Vedas do not
bind those, from whom the desire for fruit has completely gone. Because
the Vedas alone are useful for proper knowledge in the case of those
persons \[free from the Strands\] hence \[the Lord\] says-

</details>
</div>


_________________
## माध्व-सम्प्रदायः
<div class="js_include collapsed" newlevelforh1="3" title="(सं) मध्वः मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/madhvaH/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) मध्वः मूलम् ...{Loading}...</h3></summary>

।।2.45।। तां योगबुद्धिमाह त्रैगुण्यविषया इत्यादिना। इतरदपोद्य वेदानां
परोक्षार्थत्वात्ति्रगुणसम्बन्धिस्वर्गादिप्रतीतितोऽर्थ इव भाति। परोक्षवादो
वेदोऽयं इति ह्युक्तम्। अतः प्रातीतिकेऽर्थे भ्रान्तिं मा
कुर्वित्यर्थः। वादो विषयकत्वं च मुखतोवचनं स्मृतम् इत्यभिधानात्। न तु
वेदपक्षो निषिध्यते। वेदे रामायणे चैव पुराणे भारते तथा। आदावन्ते च मध्ये च
विष्णुः सर्वत्र गीयते। सर्वे वेदा यत्पदम् कठो.2।15वेदोऽखिलो धर्ममूलं
स्मृतिशीले च तद्विदाम्। आचारश्चैव साधूनामात्मनो रुचि(नस्तुष्टि) रेव च
मनुः2।16वेदप्रणिहितो धर्मो ह्यधर्मस्तद्विपर्ययः। भाग.6।1।40 इति वेदानां
सर्वात्मना विष्णुपरत्वोक्तेस्तद्विहितस्य तद्विरुद्धस्य च
धर्माधर्मोक्तेश्च।  

</details>
</div>
<div class="js_include collapsed" newlevelforh1="3" title="(सं) मध्वः जयतीर्थः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/madhvaH/jayatIrthaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) मध्वः जयतीर्थः ...{Loading}...</h3></summary>

।।2.45।। यथैषा चतुश्श्लोकी न प्रतिज्ञातं योगमाह तथात्रैगुण्य
इत्येतदपीतिप्रतीतिनिरासायाह **तामि**ति प्रतिज्ञाताम्।
आदिग्रहणेनाषष्ठसमाप्तेरिति सूचयति। सप्तमोपक्रमे पुनः प्रतिज्ञानात्।
तर्हि प्रतिज्ञानन्तरमेव कुतो नावोचदिति मन्दाशङ्कानिरासायोक्तं
**इतर**दिति। स्वोक्तौ निष्ठाभावे कारणमेवमपोद्येदानीं प्रतिज्ञातमाह।
अन्यथा तत्प्रबन्धेनास्यानवसरादिति भावः। अथवा वक्ष्यमाणानां वाक्यानां
द्वेधावृत्तिमनेनाचष्टे। कैश्चिद्वाक्यैरितरद्योगविरुद्धमपोद्य
कैश्चिद्योगमाहेति। यद्वाबहूनि मे व्यतीतानि 4।5 इत्यादि प्रासङ्गिकं
विहायान्यद्योगविषयं ज्ञातव्यमित्यर्थः। तथा च वक्ष्यतिसाधनं
प्राधान्येनोक्तम् इति। वेदास्त्रैगुण्यविषयाः त्वं तुनिस्त्रैगुण्यो भव
इत्यनेन वेदपरित्यागो विधीयते इत्यन्यथाप्रतीतिनिरासाय व्याचष्टे
**वेदानामि**ति। त्रिगुणसम्बन्धीत्यनेन तस्थेदमित्यर्थे तद्धितोऽयम्।
विचित्रा हि तद्धितगतिरिति वचनादिति सूचयति। सम्बन्धि कार्यम्। प्रतीतितः
आपाततः प्रतीतितः। अर्थः प्रतिपाद्यं प्रयोजनं च। वेदानां परोक्षार्थत्वं
कुतः इत्यत आह **परोक्षे**ति। यत एवं भवति अतः
प्राप्तिसद्भावात्प्रसक्तां भ्रान्तिं माकार्षीः। कथमेतदनेन लभ्यते इत्यत
आह **वाद** इति। वेदवादरता इत्यत्राप्येतदेव चाभिधानम्। प्रतीत
एवार्थोऽस्तु इत्यत आह **नत्वि**ति। पक्षः परमसिद्धान्तः। उत्तानार्थो
वेदो निषिध्यत एव। योगविरोधित्वादित्यतः पक्ष इत्युक्तम्। कुत इत्यत आह 
**वेद** इति। धर्ममूलं धर्मज्ञप्तेः कारणम्। तद्विदां वेदविदां मन्वादीनां
स्मृतिर्ग्रन्थः शीलं मनोगतिः आचारो  
  
धर्मबुद्ध्यानुष्ठानम् आत्मनो मनसो रुचिः। विकल्पविषये प्रणिहितो विहितः।
तद्विपर्ययः प्रतिषिद्धः विवक्षितयोगविरोधे हि वेदे सिद्धान्तो निषेध्यः
स्यात्। नचैवं प्रत्युत तदनुगुण एवेति भावः। धर्मशब्दोऽत्र
निवृत्तिधर्मपरः।  

</details>
</div>


_________________
## शाङ्कर-सम्प्रदायः
<div class="js_include collapsed" newlevelforh1="3" title="(सं) शङ्करः मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः मूलम् ...{Loading}...</h3></summary>



।।2.45।। **त्रैगुण्यविषयाः** त्रैगुण्यं संसारो विषयः प्रकाशयितव्यः येषां ते **वेदाः** त्रैगुण्यविषयाः। 

त्वं तु **निस्त्रैगुण्यो भव अर्जुन** निष्-कामो भव इत्यर्थः। 

**निर्द्वन्द्वः** सुख-दुःख-हेतू सप्रतिपक्षौ पदार्थौ द्वन्द्व-शब्द-वाच्यौ, ततः निर्गतः निर्द्वन्द्वो भव।

**नित्यसत्त्वस्थः** सदा सत्त्व-गुणाश्रितो भव। 

तथा **निर्योगक्षेमः** अनुपात्तस्य उपादानं योगः, उपात्तस्य रक्षणं क्षेमः, योग-क्षेम-प्रधानस्य श्रेयसि प्रवृत्तिर् दुष्करा इत्यतः- निर्-योग-क्षेमो भव।

**आत्मवान्** अप्रमत्तश् च भव। एष तव उपदेशः स्वधर्ममनुतिष्ठतः।।  


  

</details>
</div>
<div class="js_include collapsed" newlevelforh1="3" title="(सं) शङ्करः (हि) हरिकृष्णदासः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/hindI/harikRShNadAsaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः (हि) हरिकृष्णदासः ...{Loading}...</h3></summary>

।।2.45।। जो इस प्रकार विवेकबुद्धिसे रहित हैं उन कामपरायण पुरुषोंके  
  
वेद त्रैगुण्यविषयक हैं अर्थात् तीनों गुणोंके कार्यरूप संसारको ही
प्रकाशित करनेवाले हैं। परंतु हे अर्जुन तू असंसारी हो निष्कामी हो।  
तथा निर्द्वन्द्व हो अर्थात् सुखदुःखके हेतु जो परस्पर विरोधी ( युग्म )
पदार्थ हैं उनका नाम द्वन्द्व है उनसे रहित हो और नित्य सत्त्वस्थ हो
अर्थात् सदा सत्त्वगुणके आश्रित हो।  
तथा निर्योगक्षेम हो। अप्राप्त वस्तुको प्राप्त करनेका नाम योग है और
प्राप्त वस्तुके रक्षणका नाम क्षेम है योगक्षेमको प्रधान माननेवालेकी
कल्याणमार्गमें प्रवृत्ति होनी अत्यन्त कठिन है अतः तू योगक्षेमको न
चाहनेवाला हो।  
तथा आत्मवान् हो अर्थात् ( आत्मविषयोंमें ) प्रमादरहित हो। तुझ
स्वधर्मानुष्ठानमें लगे हुएके लिये यह उपदेश है।  

</details>
</div>
<div class="js_include collapsed" newlevelforh1="3" title="(सं) शङ्करः (Eng) गम्भीरानन्दः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/english/gambhIrAnandaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः (Eng) गम्भीरानन्दः ...{Loading}...</h3></summary>

2.45 To those who are thus devoid of discriminating wisdom, who indulge
in pleasure, \[Here Ast. adds 'yat phalam tad aha, what result accrues,
that the Lord states:'-Tr.\] O Arjuna, vedah, the Vedas;
traigunya-visayah, have the three alities as their object, have the
three gunas, \[Traigunya means the collection of the three alities, viz
sattva (purity), rajas (energy) and tamas (darkness); i.e. the
collection of virtuous, vicious and mixed activities, as also their
results. In this derivative sense traigunya means the worldly life.\]
i.e. the worldly life, as the object to be revealed. But you bhava,
become; nistraigunyah, free from the three alities, i.e. be free from
desires. \[There is a seeming conflict between the advices to be free
from the three alities and to be ever-poised in the ality of sattva.
Hence, the Commentator takes the phrase nistraigunya to mean niskama,
free from desires.\] (Be) nirdvandvah, free from the pairs of duality by
the word dvandva, duality, are meant the conflicting pairs \[Of heat and
cold, etc.\] which are the causes of happiness and sorrow; you become
free from them. \[From heat, cold, etc. That is, forbear them.\] You
become nitya-sattvasthah, ever-poised in the ality of sattva; (and) so
also niryoga-ksemah, without (desire for) acisition and protection. Yoga
means acisition of what one has not, and ksema means the protection of
what one has. For one who as 'acisition and protection' foremost in his
mind, it is difficult to seek Liberation. Hence, you be free from
acisition and protection. And also be atmavan, self-collected, vigilant.
This is the advice given to you while you are engaged in your own duty.
\[And not from the point of view of seeking Liberation.\]

</details>
</div>
<div class="js_include collapsed" newlevelforh1="3" title="(सं) शङ्करः आनन्दगिरिः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/AnandagiriH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः आनन्दगिरिः ...{Loading}...</h3></summary>

।।2.45।। अविवेकिनामपि वेदाभ्यासवतां विवेकबुद्धिरुदेष्यतीत्याशङ्क्याह **य
एवमिति।** तर्हि वेदार्थतया कामात्मता प्रशस्तेत्याशङ्क्याह
**निस्त्रैगुण्य इति।** भवेति पदं निर्द्वन्द्वादिविशेषणेष्वपि प्रत्येकं
संबध्यते। त्रयाणां सत्त्वादीनां गुणानां
पुण्यपापव्यामिश्रकर्मतत्फलसंबन्धलक्षणः समाहारस्त्रैगुण्यमित्यङ्गीकृत्य
व्याचष्टे **संसार इति।** वेदशब्देनात्र कर्मकाण्डमेव गृह्यते
तदभ्यासवतां तदर्थानुष्ठानद्वारा संसारध्रौव्यान्न विवेकावसरोऽस्तीत्यर्थः।
तर्हि संसारपरिवर्जनार्थं विवेकसिद्धये किं कर्तव्यमित्याशङ्क्याह  **त्वं
त्विति।** कथं निस्त्रैगुण्यो भवेति गुणत्रयराहित्यं विधीयते
नित्यसत्त्वस्थो भवेति वाक्यशेषविरोधादित्याशङ्क्याह **निष्काम**
**इति।** सप्रतिपक्षत्वं परस्परविरोधित्वं पदार्थौ शीतोष्णादिलक्षणौ।
निष्कामत्वे द्वन्द्वान्निर्गतत्वं शीतोष्णादिसहिष्णुत्वं हेतुमुक्त्वा
तत्रापि हेत्वपेक्षायां सदा सत्वगुणाश्रितत्वं हेतुमाह **नित्येति।**
योगक्षेमव्यापृतचेतसो रजस्तमोभ्यामसंस्पृष्टे सत्त्वमात्रे
समाश्रितत्वमशक्यमित्याशङ्क्याह **तथेति।** योगक्षेमयोर्जीवनहेतुतया
पुरुषार्थसाधनत्वान्निर्योगक्षेमो भवेति कुतो विधिरित्याशङ्क्याह 
**योगेति।** योगक्षेमप्रधानत्वं सर्वस्य स्वारसिकमिति ततो
निर्गमनमशक्यमित्याशङ्क्याह **आत्मवानिति।** अप्रमादो मनसो
विषयपारवश्यशून्यत्वम्। अथ यथोक्तोपदेशस्य मुमुक्षुविषयत्वादर्जुनस्य
मुमुक्षुत्वमिह विवक्षितमिति नेत्याह **एष इति।  
**

</details>
</div>
<div class="js_include collapsed" newlevelforh1="3" title="(सं) शङ्करः मधुसूदन-सरस्वती" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/madhusUdana-sarasvatI/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः मधुसूदन-सरस्वती ...{Loading}...</h3></summary>

।।2.45।। ननु सकामानां माभूदाशयदोषाद्व्यवसायात्मिका बुद्धिः निष्कामानां तु
व्यवसायात्मकबुद्ध्या कर्म कुर्वतां  
  
कर्मस्वाभाव्यात्स्वर्गादिफलप्राप्तौ ज्ञानप्रतिबन्धः समान इत्याशङ्क्याह
त्रयाणां गुणानां कर्म त्रैगुण्यं काममूलः संसारः स एव प्रकाश्यत्वेन विषयो
येषां तादृशा वेदाः कर्मकाण्डात्मकाः यो यत्फलकामस्तस्यैव तत्फलं
बोधयन्तीत्यर्थः। नहि सर्वेभ्यः कोमेभ्यो दर्शपूर्णमासाविति विनियोगेऽपि
सकृदनुष्ठानात्सर्वफलप्राप्तिर्भवति तत्तत्कामनाविरहात्
यत्फलकामनयानुतिष्ठिति तदेव फलं तस्मिन्प्रयोग इति स्थितं
योगसिद्ध्यधिकरणे। यस्मादेवं कामनाविरहे फलविरहः तस्मात्त्वं
निस्त्रैगुण्यो निष्कामो भव हे अर्जुन। एतेन कर्मस्वाभाव्यात्संसारो
निरस्तः। ननु शीतोष्णादिद्वन्द्वप्रतीकाराय वस्त्राद्यपेक्षणात्कुतो
निष्कामत्वमत आह निर्द्वन्द्वः। सर्वत्र भवेति संबध्यते।
मात्रास्पर्शास्त्वित्युक्तन्यायेन शीतोष्णादिद्वन्द्वसहिष्णुर्भव। असह्यं
दुःखं कथं वा  
  
सोढव्यमित्यपेक्षायामाह नित्यसत्त्वस्थः नित्यमचञ्चलं यत्सत्त्वं
धैर्यापरर्यायं तस्मिंस्तिष्ठतीति तथा। रजस्तमोभ्यामभिभूतसत्त्वो हि
शोतोष्णादिपीडया मरिष्यामीति मन्वानो धर्माद्विमुखो भवति त्वं तु रजस्तमसी
अभिभूय सत्त्वमात्रालम्बनो भव। ननु शीतोष्णादिसहनेऽपि
क्षुत्पिपासादिप्रतीकारार्थं किंचिदनुपात्तमुपादेयमुपात्तं च रक्षणीयमिति
तदर्थं यत्ने क्रियमाणे कुतः  
  
सत्त्वस्थत्वमित्यत आह निर्योगक्षेमः। अलब्धलाभो योगः लब्धपरिरक्षणं
क्षेमस्तद्रहितो भव। चित्तविक्षेपकारिपरिग्रहरहितो भवेत्यर्थः। नचैवं
चिन्ता कर्तव्या कथमेवं सति जीविष्यामिति। यतः सर्वान्तर्यामी परमेश्वर एव
तव योगक्षेमादि  
  
निर्वाहयिष्यतीत्याह आत्मवान् आत्मा परमात्मा ध्येयत्वेन
योगक्षेमादिनिर्वाहकत्वेन च वर्तते यस्य स आत्मवान्।  
  
सर्वकामनापरित्यागेन परमेश्वरमाराधयतो मम सएव देहयात्रामात्रमपेक्षितं
संपादयिष्यतीति निश्चित्य निश्चिन्तो भवेत्यर्थः। आत्मवानप्रमत्तो भवेति
वा।  

</details>
</div>
<div class="js_include collapsed" newlevelforh1="3" title="(सं) शङ्करः नीलकण्ठः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/nIlakaNThaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः नीलकण्ठः ...{Loading}...</h3></summary>

।।2.45।। कस्य तर्हि समाधौ बुद्धिर्भवतीत्यत आह **त्रैगुण्येति।**
त्रैगुण्यं गुणत्रयकार्यमूर्ध्वमध्याधोगतिरूपं संसरणं तदेव प्रकाश्यत्वेन
विषयो येषां तादृशाः कर्मकाण्डपरा वेदाः। त्वं तु निस्त्रैगुण्यो भव।
ऊर्ध्वगतावपि विरक्तो भवेत्यर्थः। वक्ष्यति च तत्तद्गुणप्रधानं
गतित्रयंऊर्ध्वं गच्छन्ति सत्वस्था इति। दिव्येभ्योऽपि विषयेभ्यो विरक्तः
समाधावधिक्रियत इति भावः। किं लक्षणोऽसौ निस्त्रैगुण्य इत्यत आह
**निर्द्वन्द्व इति।** सुखदुःखे मानापमानौ शत्रुमित्रे शीतोष्णे
इत्यादीनि द्वन्द्वानि सप्रतिपक्षपदार्थरूपाणि तेभ्यो निर्गतो
निर्द्वन्द्वः। सर्वत्र समबुद्धिरित्यर्थः। ननु बाधमानमुष्णादिकं कथं
शीतादिवत्क्षन्तुं शक्यमत आह **नित्यसत्त्वस्थ इति।** नित्यं सर्वदा
सत्त्वं धैर्यं सत्वगुणो वा तदाश्रितो भूत्वा। धीरो हि सर्वं सोढुं शक्तः
सात्विको वा प्रारब्धकर्मोपस्थापितमिदं दुःखमपरिहार्यं किमु तप्ततयेति
जानन् सर्वं सोढुं शक्नोत्येव। नन्वत्यन्तदुःसहं क्षुधादिदुःखं कथं
निस्त्रैगुण्येन सर्वथा प्रवृत्तिशून्येन सोढुं शक्यमत आह **निर्योगक्षेम
इति।** अप्राप्तस्य प्राप्तिर्योगः। प्राप्तस्य संरक्षणं क्षेमः।
एतद्वयमपि प्रारब्धकर्माधीनमिति ततोऽपि निर्गत इत्यर्थः। तत्र हेतुः यत
आत्मवाञ्जितचित्तः। सहि सर्वास्वप्यापत्स्वनाकुलो नित्यतृप्ततया
निरुद्यमश्च भवतीति त्वमप्येतादृशो निस्त्रैगुण्यो भवेत्यर्थः।  

</details>
</div>
<div class="js_include collapsed" newlevelforh1="3" title="(सं) शङ्करः धनपतिः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shankaraH/dhanapatiH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) शङ्करः धनपतिः ...{Loading}...</h3></summary>

।।2.45।। वेदवादरतानां वेदोक्तत्रिगुणात्मकसंसार एव फलमित्याशयेनाह
**त्रैगुण्येति।** त्रैगुण्यं संसारो विषयः प्रतिपाद्यो येषां
कर्मकाण्डपराणां वेदानां तर्हि मया कथं भाव्यमित्याकाङ्क्षयामाह
निस्त्रैगुण्य इति। निस्त्रैगुण्यो निष्कामो भव। हे अर्जुनेति
संबोधयन्स्वनाम सार्थक कर्तुमर्हसीति ध्वनयति। निस्त्रैगुण्यभवने उपायमाह
**निर्द्वन्द्व इति।** सुखदुःखहेतु प्रतिपक्षपदार्थो द्वन्द्वशब्दावाच्यौ
तस्माद्रहितो भव। तत्रोपायमाह **नित्येति।** नित्यं सत्त्वे स्थितो भव।
तत्राप्युपायमाह निर्योगेति। अनुपात्तस्योपादानं योगः उपात्तस्य रक्षणं
क्षेमः ताभ्यां निर्गतः रजोगुणरहितो भव। आत्मवानप्रमत्तः।
तमोगुणाद्विनिर्गतो भवेत्यर्थः।  

</details>
</div>


_________________
## वल्लभ-सम्प्रदायः
<div class="js_include collapsed" newlevelforh1="3" title="(सं) वल्लभः मूलम्" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/vallabhaH/mUlam/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) वल्लभः मूलम् ...{Loading}...</h3></summary>

।।2.45।। स्वयमेव वेदतात्पर्यमाह भगवान् त्रैगुण्यविषया वेदा इति। यत एवं
कामात्मनां त्रैगुण्याधिकारिणां त्रैगुण्यफलविषया वेदास्त्रिकाण्डविषया अपि
अतस्त्वं वेदादिमूलानिस्त्रिगुणतत्त्वाश्रितो भव।
त्रिगुणमाश्रितस्त्रैगुण्यस्तद्भिन्नो निस्त्रैगुण्यः। निस्त्रिगुणं
मामाश्रितो भवेति गूढाभिप्रायः। तल्लिङ्गमाह निर्द्वन्द्व
इत्यादि। त्रिदुःखसहनं धैर्यं इति नित्यं सत्वे धैर्ये स्थितःसत्त्वैकमनसो
वृत्तिः इति वाक्यान्नित्यसत्त्वरूपभगवन्निष्ठो भवेति गूढाभिसन्धिः।
स्वबलेन कृतमप्राप्तसम्पादनं योगः। प्राप्तपरिपालनं क्षेमः। योगश्च
क्षेमश्च योगक्षेमौ तद्रहित इति योगानुरोधेनोक्तम्। वस्तुतस्तु
सत्त्वैकमनसो भगवदीयस्य भक्तियोगानुसारेण भगवदधीनयोगक्षेमवत्त्वं सूच्यते
निर्योगक्षेमशब्देन। एवमेवाग्रे वक्ष्यति। तेषां नित्याभियुक्तानां
योगक्षेमं वहाम्यहम् 9।22 इति। आत्मना मनो विद्यते यस्य वश इति तथा।  

</details>
</div>
<div class="js_include collapsed" newlevelforh1="3" title="(सं) वल्लभः पुरुषोत्तमः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/vallabhaH/puruShottamaH/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) वल्लभः पुरुषोत्तमः ...{Loading}...</h3></summary>

  
  
।।2.45।। ननु ते त्वज्ञाः वेदोक्तविषये प्रवर्तन्ते परं स्वर्गादीनां
फलाभावे वेदः कथं बोधयति इत्याशङ्क्याह त्रैगुण्यविषया वेदा इति।
त्रैगुण्याः त्रिगुणसृष्टौ सृष्टा ये जीवास्तद्विषयास्तदर्थं
स्वर्गादिफलककर्मबोधका वेदाः। न तु
गुणातीतसाक्षाद्भगवत्क्रीडौपयिकभगवदीयसृष्ट्यन्तर्गतभगवद्भक्तविषया
इत्यर्थः। भगवल्लीलासृष्टिस्तु निर्गुणा अत एवअन्यैव काचित्सा
सृष्टिर्विधातुर्व्यतिरेकिणी इत्यादि श्रीवराहवचनम्।
गुणातीतपुरुषोत्तमस्वरूपं तु वेदाद्यविषयमेव। अत एव श्रुतिराह नेति नेति
बृ.उ.2।3।6 यतो वाचो निवर्त्तन्ते तै.उ.2।4।12।9।1 इत्यादि।
यस्माद्वेदास्त्रिगुणविषयास्तस्मात् त्वं निस्त्रैगुण्यो भक्तो भवेत्यर्थः।
निस्त्रिगुणस्य भावुको भवेति भावः। यद्वा वेदास्त्रैगुण्यविषयाः
त्रिगुणात्मकस्वरूपफलप्रतिपादकाः न तु साक्षाद्भगवत्सम्बन्धप्रतिपादकाः।
अतस्तथा बोधयन्तीत्यर्थः। ननु वेदास्त्रिगुणविषयाश्चेत्तदाऽस्माकमज्ञानानां
का गतिरित्याशङ्क्याह निस्त्रैगुण्य इति। गुणातीतमद्धर्मैकपरो भवेति भावः।
केन साधनेन तथात्वं भवेत् इत्याशङ्कायामाह निर्द्वन्द्व इति। निर्गतानि
द्वन्द्वानि सुखदुःखाहम्ममेत्यादीनि तद्रहितो भव। सर्वं त्यक्त्वा भक्तिपरो
भव। तथा त्वमपि कथं इत्याकाङ्क्षायामाह नित्यसत्त्वस्थ इति। नित्यं सत्त्वं
यस्मात्तस्मिन् गुणातीते स्थितो भव। किञ्च निर्योगक्षेम इति।
साधनासाध्यपरमाप्तवस्त्वभिलाषो योगः स्वेच्छाप्राप्तवस्तुन्याप्तज्ञानेन
स्वीकारो क्षेमस्तद्रहित आत्मवान् आत्मज्ञानवान् भवेत्यर्थः।  
  
  
  

</details>
</div>


_________________
## संस्कृतटीकान्तरम्
<div class="js_include collapsed" newlevelforh1="3" title="(सं) श्रीधर-स्वामी" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/saMskRtam/shrIdhara-svAmI/02_sAnkhya-yogaH_sarva-/45_traiguNyaviShayA_.md">
<details><summary><h3>(सं) श्रीधर-स्वामी ...{Loading}...</h3></summary>

।।2.45।। ननु च यदि स्वर्गादिकं परमं फलं न भवति तर्हि किमिति
वेदैस्तत्साधनतया कर्माणि विधीयन्ते तत्राह **त्रैगुण्यविषया इति।**
त्रिगुणात्मकाः सकामा येऽधिकारिणस्तद्विषयास्तेषां कर्मफलसंबन्धप्रतिपादका
वेदाः। त्वं तु निस्त्रैगुण्यो निष्कामो भव। तत्रोपायमाह। निर्द्वन्द्वः
सुखदुःखशीतोष्णादियुगुलानि द्वन्द्वानि तद्रहितो भव। तानि सहस्वेत्यर्थः।
कथमित्यत्राह। नित्यसत्त्वस्थः सन्। धैर्यमवलम्ब्येत्यर्थः। तथा
निर्योगक्षेमः। अप्राप्तस्वीकारो योगः प्राप्तपरिपालनं क्षेमं तद्रहितः।
आत्मवानप्रमत्तः। नहि द्वन्द्वाकुलस्य योगक्षेमव्यापृतस्य च
प्रमादिनस्त्रैगुण्यातिक्रमः संभवतीति।  

</details>
</div>


_________________
## हिन्दी-टीकाः
<div class="js_include collapsed" newlevelforh1="3" title="(हि) चिन्मयानन्दः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/hindI/chinmayAnandaH/02_sAnkhya-yogaH_sarva-/45_traiguNyaviShayA_.md">
<details><summary><h3>(हि) चिन्मयानन्दः ...{Loading}...</h3></summary>

।।2.45।। विभिन्न अनुपातों में सत्त्व रज और तम इन तीन गुणों के संयोग से
प्राणियों का निर्माण हुआ है। अन्तकरण (मन और बुद्धि) इन तीन गुणों का ही
कार्य है। तीन गुणों के परे जाने का अर्थ है मन के परे जाना। तांबा जस्ता
और टिन से निर्मित किसी मिश्र धातु का पात्र बना हो और यदि उसमें से इन
तीनों धातुओं को विलग करने के लिये कहा जाय तो उसका अर्थ उस पात्र को ही
नष्ट करना होगा। उपनिषद् साधक को मन के परे जाने का उपदेश देते हैं जिससे
साधक को आत्मस्वरूप से ईश्वर का परिचय होगा। उपनिषदों के इस स्पष्ट उपदेश
को यथार्थ में नहीं समझने के कारण अनेक हिन्दू लोग अपने धर्म से अलग हो गये
और इसलिये गीता में पुनर्जागरण का आवाहन किया गया। औपनिषदिक अर्थ को ही
यहां दूसरे शब्दों में कहा अर्जुन तुम त्रिगुणातीत बनो।  
यदि कोई चिकित्सक किसी रोगी के लिये ऐसी औषधि लिख देता है जो विश्व में
कहीं भी उपलब्ध न हो तो उस चिकित्सक का लिखा हुआ उपचार व्यर्थ है। इसी
प्रकार आत्मसाक्षात्कार के लिये त्रिगुणों के परे जाने का उपदेश भले ही
श्रेष्ठ हो परन्तु कौन सी साधना के अभ्यास से उसे सम्पादित किया जाय इसका
स्पष्टीकरण यदि नहीं किया गया है तो वह उपदेश निरर्थक है। ज्ञान क्रिया और
निष्क्रियता ये क्रमश सत्त्व रज और तमोगुण के लक्षण हैं।  
इस श्लोक की दूसरी पंक्ति में त्रिगुणों के ऊपर उठकर असीम आनन्द में स्थित
होने की साधना बतायी गयी है। पूर्व उपदिष्ट समत्व भाव का ही उपदेश यहाँ
दूसरे शब्दों में किया गया है।  
परस्पर भिन्न एवं विपरीत लक्षणों वाले सुखदुख शीतउष्ण लाभहानि इत्यादि जीवन
के द्वन्द्वात्मक अनुभव हैं। इन सब में समभाव में रहने का अर्थ ही
निर्द्वन्द्व होना है इनसे मुक्त होना है। यही उपदेश श्रीकृष्ण अर्जुन को
दे रहे हैं। नित्यसत्त्वस्थ तीनों गुणों में सत्व गुण सूक्ष्मतम एवं स्वभाव
से शुद्ध है तथापि शोकात्मक रजोगुण और मोहात्मक तमोगुण के सम्बन्ध से उसमें
अशुद्धि भी आ जाती है। मोह का अर्थ है वस्तु को यथार्थ रूप में न पहचानना
(आवरण)। जिसके कारण वस्तु का अनुभव किसी अन्य रूप मे ही होता है जिसे
विक्षेप कहते हैं और जिसका परिणाम हैशोक। अत सत्वगुण में स्थित होने का
अर्थ विवेकजनित शान्ति में स्थित होना है। सत्त्वस्थ बनने के लिए सतत् सजग
प्रयत्न की अपेक्षा है। निर्योगक्षेमयहाँ योग का अर्थ है अप्राप्त वस्तु को
प्राप्त करना और प्राप्त वस्तु के रक्षण का नाम हैक्षेम। मनुष्य के सभी
प्रयत्न योग और क्षेम के लिये होते हैं। अत इन दो शब्दों में विश्व के सभी
प्राणियों के कर्म समाविष्ट हैं। दूसरे शब्दों में कहा जा सकता है कि
अहंकार और स्वार्थ से प्रेरित कर्मों का निर्देश योग और क्षेम के द्वारा
किया गया है। मनुष्य की चिन्ताओं और विक्षेपों का कारण भी ये दो ही हैं।
निर्योगक्षेम बनने का अर्थ है इन दोनों को त्याग देना जिससे चिन्ताओं से
मुक्ति तत्काल ही मिलती हैं।  
निर्द्वन्द और निर्योगक्षेम बनने का उपदेश देना सरल है किन्तु साधक के लिये
तत्त्वज्ञान का उपयोग तभी है जब इस ज्ञान को जीवन में उतारने की व्यावहारिक
विधि का भी उपदेश दिया गया हो। इस श्लोक में ऐसी विधि का निर्देश आत्मवान
भव इन शब्दों में किया गया है। द्वन्द्वों तथा योगक्षेम के कारण उत्पन्न
दुख और पीड़ा केवल तभी सताते हैं जब हमारा तादात्म्य शरीर मन और बुद्धि के
साथ होकर अहंकार और स्वार्थ की अधिकता होती है।  
इन अनात्म उपाधियों के साथ विद्यमान तादात्म्य को छोड़कर इनसे भिन्न अपने
शुद्ध चैतन्य स्वरूप के प्रति सतत जागरूक रहने का अभ्यास ही आत्मवान
अर्थात् आत्मस्वरूप में स्थित होने का उपाय है। इसकी सिद्धि होने पर अहंकार
नष्ट हो जाता है और वह साधक त्रिगुणों के परे आत्मा में स्थित हो जाता है।
ऐसे सिद्ध पुरुष को वेदों का कोई प्रयोजन नहीं रह जाता। वास्तव में ज्ञानी
पुरुष के होने के कारण वेदवाक्यों का प्रामाण्य सिद्ध होता है।  
यदि वैदिक यज्ञों के फलों की कामना त्यागनी चाहिये तो उनका अनुष्ठान किस
लिये करें इसका उत्तर है  

</details>
</div>
<div class="js_include collapsed" newlevelforh1="3" title="(हि) तेजोमयानन्दः अनुवादः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/hindI/tejomayAnandaH/anuvAdaH/02_sAnkhya-yogaH_sarva-/45_traiguNyaviShayA_.md">
<details><summary><h3>(हि) तेजोमयानन्दः अनुवादः ...{Loading}...</h3></summary>

।।2.45।। हे अर्जुन वेदों का विषय तीन गुणों से सम्बन्धित (संसार से) है
तुम त्रिगुणातीत; निर्द्वन्द्व; नित्य सत्त्व (शुद्धता) में स्थित;
योगक्षेम से रहित और आत्मवान् बनो।।  
  

</details>
</div>
<div class="js_include collapsed" newlevelforh1="3" title="(हि) रामसुखदासः अनुवादः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/hindI/rAmasukhadAsaH/anuvAdaH/02_sAnkhya-yogaH_sarva-/45_traiguNyaviShayA_.md">
<details><summary><h3>(हि) रामसुखदासः अनुवादः ...{Loading}...</h3></summary>

।।2.45।। वेद तीनों गुणोंके कार्यका ही वर्णन करनेवाले हैं; हे अर्जुन! तू
तीनों गुणोंसे रहित हो जा, निर्द्वन्द्व हो जा, निरन्तर नित्य वस्तु
परमात्मा में स्थित हो जा, योगक्षेमकी चाहना भी मत रख और परमात्मपरायण हो
जा।

</details>
</div>
<div class="js_include collapsed" newlevelforh1="3" title="(हि) रामसुखदासः टीका" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/hindI/rAmasukhadAsaH/TIkA/02_sAnkhya-yogaH_sarva-/45_traiguNyaviShayA_.md">
<details><summary><h3>(हि) रामसुखदासः टीका ...{Loading}...</h3></summary>

2.45।।***व्याख्या--*****'त्रैगुण्यविषया वेदाः'--**यहाँ वेदोंसे
तात्पर्य वेदोंके उस अंशसे है, जिसमें तीनों गुणोंका और तीनों गुणोँके
कार्य स्वर्गादि भोग-भूमियोंका वर्णन है।  
यहाँ उपर्युक्त पदोंका तात्पर्य वेदोंकी निन्दामें नहीं है, प्रत्युत
निष्कामभावकी महिमामें है। जैसे हीरेके वर्णनके साथ-साथ काँचका वर्णन किया
जाय तो उसका तात्पर्य काँचकी निन्दा करनेमें नहीं है, प्रत्युत हीरेकी
महिमा बतानेमें है। ऐसे ही यहाँ निष्कामभावकी महिमा बतानेके लिये ही
वेदोंके सकामभावका वर्णन आया है, निन्दाके लिये नहीं। वेद केवल तीनों
गुणोंका कार्य संसारका ही वर्णन करनेवाले हैं, ऐसी बात भी नहीं है।
वेदोंमें परमात्मा और उनकी प्राप्तिके साधनोंका भी वर्णन हुआ है।  
**'निस्त्रैगुण्यो भवार्जुन'--**हे अर्जुन! तू तीनों गुणोंके कार्यरूप
संसारकी इच्छाका त्याग करके असंसारी बन जा अर्थात् संसारसे ऊँचा उठ जा।  
  
**'निर्द्वन्द्वः'--**संसारसे ऊँचा उठनेके लिये राग-द्वेष आदि
द्वन्द्वोंसे रहित होनेकी बड़ी भारी आवश्यकता है; क्योंकि ये ही वास्तवमें
मनुष्यके शत्रु हैं अर्थात् उसको संसारमें फँसानेवाले हैं (गीता 3।34)
**(टिप्पणी प₀ 81)**। इसलिये तू सम्पूर्ण द्वन्द्वोंसे रहित हो जा।

</details>
</div>


_________________
## आङ्ग्ल-टीकाः
<div class="js_include collapsed" newlevelforh1="3" title="(Eng) शङ्करनारायणः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/shankaranArAyaNaH/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) शङ्करनारायणः ...{Loading}...</h3></summary>

2.45. The Vedas bind by means of the three Strands. \[Hence\] O Arjuna,
you must be free from the three Strands, free from the pairs \[of opposites\]; be established in this eternal Being; be free from \[the idea of\] acisition and preservation; and be possessed of the Self.

</details>
</div>
<div class="js_include collapsed" newlevelforh1="3" title="(Eng) गम्भीरानन्दः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/gambhIrAnandaH/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) गम्भीरानन्दः ...{Loading}...</h3></summary>

2.45 O Arjuna, the Vedas \[Meaning only the portion dealing with rites and duties (karma-kanda).\] have the three alities as their object. You become free from worldliness, free from the pairs of duality,
ever-poised in the ality of sattva, without (desire for) acisition and protection, and self-collected.

</details>
</div>
<div class="js_include collapsed" newlevelforh1="3" title="(Eng) पुरोहितस्वामी" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/purohitasvAmI/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) पुरोहितस्वामी ...{Loading}...</h3></summary>

2.45 The Vedic Scriptures tell of the three constituents of life - the Qualities. Rise above all of them, O Arjuna, above all the pairs of opposing sensations; be steady in truth, free from worldly anxieties and centered in the Self.

</details>
</div>
<div class="js_include collapsed" newlevelforh1="3" title="(Eng) आदिदेवनन्दः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/AdidevanandaH/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) आदिदेवनन्दः ...{Loading}...</h3></summary>

2.45 The Vedas have the three Gunas for their sphere, O Arjuna. You must be free from the three Gunas and be free from the pairs of opposites.
Abide in pure Sattva; never care to acire things and to protect what has been acired, but be established in the self.

</details>
</div>
<div class="js_include collapsed" newlevelforh1="3" title="(Eng) शिवानन्दः अनुवादः" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/shivAnandaH/anuvAdaH/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) शिवानन्दः अनुवादः ...{Loading}...</h3></summary>

2.45 The Vedas deal with the three attributes (of Nature); be thou above these three attributes. O Arjuna, free yourself from the pairs of opposites, and ever remain in the ality of Sattva (goodness), freed from
(the thought of) acisition and preservation, and be established in the Self.

</details>
</div>
<div class="js_include collapsed" newlevelforh1="3" title="(Eng) शिवानन्दः टीका" unfilled url="/mahAbhAratam/vyAsaH/shlokashaH/06-bhIShma-parva/03-bhagavad-gItA-parva/english/shivAnandaH/TIkA/02_sAnkhya-yogaH_sarva-/45_traiguNyaviShayA_.md">
<details><summary><h3>(Eng) शिवानन्दः टीका ...{Loading}...</h3></summary>

2.45 त्रैगुण्यविषयाः deal with the three attributes; वेदाः the Vedas;
निस्त्रैगुण्यः without these three attributes; भव be; अर्जुन O Arjuna
निर्द्वन्द्वः free from the pairs of opposites; नित्यसत्त्वस्थः ever remaining in the Sattva (goodness); निर्योगक्षेमः free from (the thought of) acisition and preservation; आत्मवान् established in the Self.Commentary Guna means attribute or ality. It is substance as well as ality. Nature (Prakriti) is made up of three Gunas; viz.; Sattva
(purity; light or harmony); Rajas (passion or motion) and Tamas
(darkness or inertia). The pairs of opposites are heat and cold;
pleasure and pain; gain and loss; victory and defeat; honour and dishonour; praise and censure. He who is anxious about new acuqisitions or about the preservation of his old possessions cannot have peace of mind. He is ever restless. He cannot concentrate or meditate on the Self. He cannot practise virtue. Therefore; Lord Krishna advises Arjuna that he should be free from the thought of acisition and preservation of things. (Cf.IX.20;21).

</details>
</div>
