<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/sukthankarAdi-pAThaH/16/</link>
    <description>Recent content in &#43;१६ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/sukthankarAdi-pAThaH/16/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/001/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;षट्त्रिंशे त्वथ सम्प्राप्ते वर्षे कौरवनन्दनः&#x9;001a&lt;br&gt;&#xA;ददर्श विपरीतानि निमित्तानि युधिष्ठिरः&#x9;001c&lt;br&gt;&#xA;ववुर्वाताः सनिर्घाता रूक्षाः शर्करवर्षिणः&#x9;002a&lt;br&gt;&#xA;अपसव्यानि शकुना मण्डलानि प्रचक्रिरे&#x9;002c&lt;br&gt;&#xA;प्रत्यगूहुर्महानद्यो दिशो नीहारसंवृताः&#x9;003a&lt;br&gt;&#xA;उल्काश्चाङ्गारवर्षिण्यः प्रपेतुर्गगनाद्भुवि&#x9;003c&lt;br&gt;&#xA;आदित्यो रजसा राजन्समवच्छन्नमण्डलः&#x9;004a&lt;br&gt;&#xA;विरश्मिरुदये नित्यं कबन्धैः समदृश्यत&#x9;004c&lt;br&gt;&#xA;परिवेषाश्च दृश्यन्ते दारुणाः चन्द्रसूर्ययोः&#x9;005a&lt;br&gt;&#xA;त्रिवर्णाः श्यामरूक्षान्तास्तथा भस्मारुणप्रभाः&#x9;005c&lt;br&gt;&#xA;एते चान्ये च बहव उत्पाता भयशंसिनः&#x9;006a&lt;br&gt;&#xA;दृश्यन्तेऽहरहो राजन्हृदयोद्वेगकारकाः&#x9;006c&lt;br&gt;&#xA;कस्यचित्त्वथ कालस्य कुरुराजो युधिष्ठिरः&#x9;007a&lt;br&gt;&#xA;शुश्राव वृष्णिचक्रस्य मौसले कदनं कृतम्&#x9;007c&lt;br&gt;&#xA;विमुक्तं वासुदेवं च श्रुत्वा रामं च पाण्डवः&#x9;008a&lt;br&gt;&#xA;समानीयाब्रवीद्भ्रातॄन्किं करिष्याम इत्युत&#x9;008c&lt;br&gt;&#xA;परस्परं समासाद्य ब्रह्मदण्डबलात्कृतान्&#x9;009a&lt;br&gt;&#xA;वृष्णीन्विनष्टांस्ते श्रुत्वा व्यथिताः पाण्डवाभवन्&#x9;009c&lt;br&gt;&#xA;निधनं वासुदेवस्य समुद्रस्येव शोषणम्&#x9;010a&lt;br&gt;&#xA;वीरा न श्रद्दधुस्तस्य विनाशं शार्ङ्गधन्वनः&#x9;010c&lt;br&gt;&#xA;मौसलं ते परिश्रुत्य दुःखशोकसमन्विताः&#x9;011a&lt;br&gt;&#xA;विषण्णा हतसङ्कल्पाः पाण्डवाः समुपाविशन्&#x9;011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/002/</guid>
      <description>&lt;p&gt;जनमेजय उवाच&#x9;001&lt;br&gt;&#xA;कथं विनष्टा भगवन्नन्धका वृष्णिभिः सह&#x9;001a&lt;br&gt;&#xA;पश्यतो वासुदेवस्य भोजाश्चैव महारथाः&#x9;001c&lt;br&gt;&#xA;वैशम्पायन उवाच&#x9;002&lt;br&gt;&#xA;षट्त्रिंशेऽथ ततो वर्षे वृष्णीनामनयो महान्&#x9;002a&lt;br&gt;&#xA;अन्योन्यं मुसलैस्ते तु निजघ्नुः कालचोदिताः&#x9;002c&lt;br&gt;&#xA;जनमेजय उवाच&#x9;003&lt;br&gt;&#xA;केनानुशप्तास्ते वीराः क्षयं वृष्ण्यन्धका ययुः&#x9;003a&lt;br&gt;&#xA;भोजाश्च द्विजवर्य त्वं विस्तरेण वदस्व मे&#x9;003c&lt;br&gt;&#xA;वैशम्पायन उवाच&#x9;004&lt;br&gt;&#xA;विश्वामित्रं च कण्वं च नारदं च तपोधनम्&#x9;004a&lt;br&gt;&#xA;सारणप्रमुखा वीरा ददृशुर्द्वारकागतान्&#x9;004c&lt;br&gt;&#xA;ते वै साम्बं पुरस्कृत्य भूषयित्वा स्त्रियं यथा&#x9;005a&lt;br&gt;&#xA;अब्रुवन्नुपसङ्गम्य दैवदण्डनिपीडिताः&#x9;005c&lt;br&gt;&#xA;इयं स्त्री पुत्रकामस्य बभ्रोरमिततेजसः&#x9;006a&lt;br&gt;&#xA;ऋषयः साधु जानीत किमियं जनयिष्यति&#x9;006c&lt;br&gt;&#xA;इत्युक्तास्ते तदा राजन्विप्रलम्भप्रधर्षिताः&#x9;007a&lt;br&gt;&#xA;प्रत्यब्रुवंस्तान्मुनयो यत्तच्छृणु नराधिप&#x9;007c&lt;br&gt;&#xA;वृष्ण्यन्धकविनाशाय मुसलं घोरमायसम्&#x9;008a&lt;br&gt;&#xA;वासुदेवस्य दायादः साम्बोऽयं जनयिष्यति&#x9;008c&lt;br&gt;&#xA;येन यूयं सुदुर्वृत्ता नृशंसा जातमन्यवः&#x9;009a&lt;br&gt;&#xA;उच्छेत्तारः कुलं कृत्स्नमृते रामजनार्दनौ&#x9;009c&lt;br&gt;&#xA;समुद्रं यास्यति श्रीमांस्त्यक्त्वा देहं हलायुधः&#x9;010a&lt;br&gt;&#xA;जरा कृष्णं महात्मानं शयानं भुवि भेत्स्यति&#x9;010c&lt;br&gt;&#xA;इत्यब्रुवन्त ते राजन्प्रलब्धास्तैर्दुरात्मभिः&#x9;011a&lt;br&gt;&#xA;मुनयः क्रोधरक्ताक्षाः समीक्ष्याथ परस्परम्&#x9;011c&lt;br&gt;&#xA;तथोक्त्वा मुनयस्ते तु ततः केशवमभ्ययुः&#x9;012ac&lt;br&gt;&#xA;अथाब्रवीत्तदा वृष्णीञ्श्रुत्वैवं मधुसूदनः&#x9;013a&lt;br&gt;&#xA;अन्तज्ञो मतिमांस्तस्य भवितव्यं तथेति तान्&#x9;013c&lt;br&gt;&#xA;एवमुक्त्वा हृषीकेशः प्रविवेश पुनर्गृहान्&#x9;014a&lt;br&gt;&#xA;कृतान्तमन्यथा नैच्छत्कर्तुं स जगतः प्रभुः&#x9;014c&lt;br&gt;&#xA;श्वोभूतेऽथ ततः साम्बो मुसलं तदसूत वै&#x9;015a&lt;br&gt;&#xA;वृष्ण्यन्धकविनाशाय किङ्करप्रतिमं महत्&#x9;015c&lt;br&gt;&#xA;प्रसूतं शापजं घोरं तच्च राज्ञे न्यवेदयन्&#x9;016a&lt;br&gt;&#xA;विषण्णरूपस्तद्राजा सूक्ष्मं चूर्णमकारयत्&#x9;016c&lt;br&gt;&#xA;प्राक्षिपन्सागरे तच्च पुरुषा राजशासनात्&#x9;017a&lt;br&gt;&#xA;अघोषयंश्च नगरे वचनादाहुकस्य च&#x9;017c&lt;br&gt;&#xA;अद्य प्रभृति सर्वेषु वृष्ण्यन्धकगृहेष्विह&#x9;018a&lt;br&gt;&#xA;सुरासवो न कर्तव्यः सर्वैर्नगरवासिभिः&#x9;018c&lt;br&gt;&#xA;यश्च नोऽविदितं कुर्यात्पेयं कश्चिन्नरः क्वचित्&#x9;019a&lt;br&gt;&#xA;जीवन्स शूलमारोहेत्स्वयं कृत्वा सबान्धवः&#x9;019c&lt;br&gt;&#xA;ततो राजभयात्सर्वे नियमं चक्रिरे तदा&#x9;020a&lt;br&gt;&#xA;नराः शासनमाज्ञाय तस्य राज्ञो महात्मनः&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/003/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;एवं प्रयतमानानां वृष्णीनामन्धकैः सह&#x9;001a&lt;br&gt;&#xA;कालो गृहाणि सर्वेषां परिचक्राम नित्यशः&#x9;001c&lt;br&gt;&#xA;करालो विकटो मुण्डः पुरुषः कृष्णपिङ्गलः&#x9;002a&lt;br&gt;&#xA;गृहाण्यवेक्ष्य वृष्णीनां नादृश्यत पुनः क्वचित्&#x9;002c&lt;br&gt;&#xA;उत्पेदिरे महावाता दारुणाश्च दिने दिने&#x9;003a&lt;br&gt;&#xA;वृष्ण्यन्धकविनाशाय बहवो रोमहर्षणाः&#x9;003c&lt;br&gt;&#xA;विवृद्धमूषका रथ्या विभिन्नमणिकास्तथा&#x9;004a&lt;br&gt;&#xA;चीचीकूचीति वाश्यन्त्यः सारिका वृष्णिवेश्मसु&#x9;004c&lt;br&gt;&#xA;नोपशाम्यति शब्दश्च स दिवारात्रमेव हि&#x9;004e&lt;br&gt;&#xA;अनुकुर्वन्नुलूकानां सारसा विरुतं तथा&#x9;005a&lt;br&gt;&#xA;अजाः शिवानां च रुतमन्वकुर्वत भारत&#x9;005c&lt;br&gt;&#xA;पाण्डुरा रक्तपादाश्च विहगाः कालचोदिताः&#x9;006a&lt;br&gt;&#xA;वृष्ण्यन्धकानां गेहेषु कपोता व्यचरंस्तदा&#x9;006c&lt;br&gt;&#xA;व्यजायन्त खरा गोषु करभाश्वतरीषु च&#x9;007a&lt;br&gt;&#xA;शुनीष्वपि बिडालाश्च मूषका नकुलीषु च&#x9;007c&lt;br&gt;&#xA;नापत्रपन्त पापानि कुर्वन्तो वृष्णयस्तदा&#x9;008a&lt;br&gt;&#xA;प्राद्विषन्ब्राह्मणांश्चापि पितॄन्देवांस्तथैव च&#x9;008c&lt;br&gt;&#xA;गुरूंश्चाप्यवमन्यन्त न तु रामजनार्दनौ&#x9;009a&lt;br&gt;&#xA;पत्न्यः पतीन्व्युच्चरन्त पत्नीश्च पतयस्तथा&#x9;009c&lt;br&gt;&#xA;विभावसुः प्रज्वलितो वामं विपरिवर्तते&#x9;010a&lt;br&gt;&#xA;नीललोहितमाञ्जिष्ठा विसृजन्नर्चिषः पृथक्&#x9;010c&lt;br&gt;&#xA;उदयास्तमने नित्यं पुर्यां तस्यां दिवाकरः&#x9;011a&lt;br&gt;&#xA;व्यदृश्यतासकृत्पुम्भिः कबन्धैः परिवारितः&#x9;011c&lt;br&gt;&#xA;महानसेषु सिद्धेऽन्ने संस्कृतेऽतीव भारत&#x9;012a&lt;br&gt;&#xA;आहार्यमाणे कृमयो व्यदृश्यन्त नराधिप&#x9;012c&lt;br&gt;&#xA;पुण्याहे वाच्यमाने च जपत्सु च महात्मसु&#x9;013a&lt;br&gt;&#xA;अभिधावन्तः श्रूयन्ते न चादृश्यत कश्चन&#x9;013c&lt;br&gt;&#xA;परस्परं च नक्षत्रं हन्यमानं पुनः पुनः&#x9;014a&lt;br&gt;&#xA;ग्रहैरपश्यन्सर्वे ते नात्मनस्तु कथञ्चन&#x9;014c&lt;br&gt;&#xA;नदन्तं पाञ्चजन्यं च वृष्ण्यन्धकनिवेशने&#x9;015a&lt;br&gt;&#xA;समन्तात्प्रत्यवाश्यन्त रासभा दारुणस्वराः&#x9;015c&lt;br&gt;&#xA;एवं पश्यन्हृषीकेशः सम्प्राप्तं कालपर्ययम्&#x9;016a&lt;br&gt;&#xA;त्रयोदश्याममावास्यां तां दृष्ट्वा प्राब्रवीदिदम्&#x9;016c&lt;br&gt;&#xA;चतुर्दशी पञ्चदशी कृतेयं राहुणा पुनः&#x9;017a&lt;br&gt;&#xA;तदा च भारते युद्धे प्राप्ता चाद्य क्षयाय नः&#x9;017c&lt;br&gt;&#xA;विमृशन्नेव कालं तं परिचिन्त्य जनार्दनः&#x9;018a&lt;br&gt;&#xA;मेने प्राप्तं स षट्त्रिंशं वर्षं वै केशिसूदनः&#x9;018c&lt;br&gt;&#xA;पुत्रशोकाभिसन्तप्ता गान्धारी हतबान्धवा&#x9;019a&lt;br&gt;&#xA;यदनुव्याजहारार्ता तदिदं समुपागतम्&#x9;019c&lt;br&gt;&#xA;इदं च तदनुप्राप्तमब्रवीद्यद्युधिष्ठिरः&#x9;020a&lt;br&gt;&#xA;पुरा व्यूढेष्वनीकेषु दृष्ट्वोत्पातान्सुदारुणान्&#x9;020c&lt;br&gt;&#xA;इत्युक्त्वा वासुदेवस्तु चिकीर्षन्सत्यमेव तत्&#x9;021a&lt;br&gt;&#xA;आज्ञापयामास तदा तीर्थयात्रामरिन्दम&#x9;021c&lt;br&gt;&#xA;अघोषयन्त पुरुषास्तत्र केशवशासनात्&#x9;022a&lt;br&gt;&#xA;तीर्थयात्रा समुद्रे वः कार्येति पुरुषर्षभाः&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/004/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;काली स्त्री पाण्डुरैर्दन्तैः प्रविश्य हसती निशि&#x9;001a&lt;br&gt;&#xA;स्त्रियः स्वप्नेषु मुष्णन्ती द्वारकां परिधावति&#x9;001c&lt;br&gt;&#xA;अलङ्काराश्च छत्रं च ध्वजाश्च कवचानि च&#x9;002a&lt;br&gt;&#xA;ह्रियमाणान्यदृश्यन्त रक्षोभिः सुभयानकैः&#x9;002c&lt;br&gt;&#xA;तच्चाग्निदत्तं कृष्णस्य वज्रनाभमयस्मयम्&#x9;003a&lt;br&gt;&#xA;दिवमाचक्रमे चक्रं वृष्णीनां पश्यतां तदा&#x9;003c&lt;br&gt;&#xA;युक्तं रथं दिव्यमादित्यवर्णं हयाहरन्पश्यतो दारुकस्य&#x9;004a&lt;br&gt;&#xA;ते सागरस्योपरिष्टादवर्तन्मनोजवाश्चतुरो वाजिमुख्याः&#x9;004c&lt;br&gt;&#xA;तालः सुपर्णश्च महाध्वजौ तौ सुपूजितौ रामजनार्दनाभ्याम्&#x9;005a&lt;br&gt;&#xA;उच्चैर्जह्रुरप्सरसो दिवानिशं वाचश्चोचुर्गम्यतां तीर्थयात्रा&#x9;005c&lt;br&gt;&#xA;ततो जिगमिषन्तस्ते वृष्ण्यन्धकमहारथाः&#x9;006a&lt;br&gt;&#xA;सान्तःपुरास्तदा तीर्थयात्रामैच्छन्नरर्षभाः&#x9;006c&lt;br&gt;&#xA;ततो भोज्यं च भक्ष्यं च पेयं चान्धकवृष्णयः&#x9;007a&lt;br&gt;&#xA;बहु नानाविधं चक्रुर्मद्यं मांसमनेकशः&#x9;007c&lt;br&gt;&#xA;ततः सीधुषु सक्ताश्च निर्ययुर्नगराद्बहिः&#x9;008a&lt;br&gt;&#xA;यानैरश्वैर्गजैश्चैव श्रीमन्तस्तिग्मतेजसः&#x9;008c&lt;br&gt;&#xA;ततः प्रभासे न्यवसन्यथोद्देशं यथागृहम्&#x9;009a&lt;br&gt;&#xA;प्रभूतभक्ष्यपेयास्ते सदारा यादवास्तदा&#x9;009c&lt;br&gt;&#xA;निविष्टांस्तान्निशम्याथ समुद्रान्ते स योगवित्&#x9;010a&lt;br&gt;&#xA;जगामाऽऽमन्त्र्य तान्वीरानुद्धवोऽर्थविशारदः&#x9;010c&lt;br&gt;&#xA;तं प्रस्थितं महात्मानमभिवाद्य कृताञ्जलिम्&#x9;011a&lt;br&gt;&#xA;जानन्विनाशं वृष्णीनां नैच्छद्वारयितुं हरिः&#x9;011c&lt;br&gt;&#xA;ततः कालपरीतास्ते वृष्ण्यन्धकमहारथाः&#x9;012a&lt;br&gt;&#xA;अपश्यन्नुद्धवं यान्तं तेजसाऽऽवृत्य रोदसी&#x9;012c&lt;br&gt;&#xA;ब्राह्मणार्थेषु यत्सिद्धमन्नं तेषां महात्मनाम्&#x9;013a&lt;br&gt;&#xA;तद्वानरेभ्यः प्रददुः सुरागन्धसमन्वितम्&#x9;013c&lt;br&gt;&#xA;ततस्तूर्यशताकीर्णं नटनर्तकसङ्कुलम्&#x9;014a&lt;br&gt;&#xA;प्रावर्तत महापानं प्रभासे तिग्मतेजसाम्&#x9;014c&lt;br&gt;&#xA;कृष्णस्य सन्निधौ रामः सहितः कृतवर्मणा&#x9;015a&lt;br&gt;&#xA;अपिबद्युयुधानश्च गदो बभ्रुस्तथैव च&#x9;015c&lt;br&gt;&#xA;ततः परिषदो मध्ये युयुधानो मदोत्कटः&#x9;016a&lt;br&gt;&#xA;अब्रवीत्कृतवर्माणमवहस्यावमन्य च&#x9;016c&lt;br&gt;&#xA;कः क्षत्रियो मन्यमानः सुप्तान्हन्यान्मृतानिव&#x9;017a&lt;br&gt;&#xA;न तन्मृष्यन्ति हार्दिक्य यादवा यत्त्वया कृतम्&#x9;017c&lt;br&gt;&#xA;इत्युक्ते युयुधानेन पूजयामास तद्वचः&#x9;018a&lt;br&gt;&#xA;प्रद्युम्नो रथिनां श्रेष्ठो हार्दिक्यमवमन्य च&#x9;018c&lt;br&gt;&#xA;ततः परमसङ्क्रुद्धः कृतवर्मा तमब्रवीत्&#x9;019a&lt;br&gt;&#xA;निर्दिशन्निव सावज्ञं तदा सव्येन पाणिना&#x9;019c&lt;br&gt;&#xA;भूरिश्रवाश्छिन्नबाहुर्युद्धे प्रायगतस्त्वया&#x9;020a&lt;br&gt;&#xA;वधेन सुनृशंसेन कथं वीरेण पातितः&#x9;020c&lt;br&gt;&#xA;इति तस्य वचः श्रुत्वा केशवः परवीरहा&#x9;021a&lt;br&gt;&#xA;तिर्यक्सरोषया दृष्ट्या वीक्षां चक्रे स मन्युमान्&#x9;021c&lt;br&gt;&#xA;मणिः स्यमन्तकश्चैव यः स सत्राजितोऽभवत्&#x9;022a&lt;br&gt;&#xA;तां कथां स्मारयामास सात्यकिर्मधुसूदनम्&#x9;022c&lt;br&gt;&#xA;तच्छ्रुत्वा केशवस्याङ्कमगमद्रुदती तदा&#x9;023a&lt;br&gt;&#xA;सत्यभामा प्रकुपिता कोपयन्ती जनार्दनम्&#x9;023c&lt;br&gt;&#xA;तत उत्थाय सक्रोधः सात्यकिर्वाक्यमब्रवीत्&#x9;024a&lt;br&gt;&#xA;पञ्चानां द्रौपदेयानां धृष्टद्युम्नशिखण्डिनोः&#x9;024c&lt;br&gt;&#xA;एष गच्छामि पदवीं सत्येन च तथा शपे&#x9;025a&lt;br&gt;&#xA;सौप्तिके ये च निहताः सुप्तानेन दुरात्मना&#x9;025c&lt;br&gt;&#xA;द्रोणपुत्रसहायेन पापेन कृतवर्मणा&#x9;026a&lt;br&gt;&#xA;समाप्तमायुरस्याद्य यशश्चापि सुमध्यमे&#x9;026c&lt;br&gt;&#xA;इतीदमुक्त्वा खड्गेन केशवस्य समीपतः&#x9;027a&lt;br&gt;&#xA;अभिद्रुत्य शिरः क्रुद्धश्चिच्छेद कृतवर्मणः&#x9;027c&lt;br&gt;&#xA;तथान्यानपि निघ्नन्तं युयुधानं समन्ततः&#x9;028a&lt;br&gt;&#xA;अभ्यधावद्धृषीकेशो विनिवारयिषुस्तदा&#x9;028c&lt;br&gt;&#xA;एकीभूतास्ततः सर्वे कालपर्यायचोदिताः&#x9;029a&lt;br&gt;&#xA;भोजान्धका महाराज शैनेयं पर्यवारयन्&#x9;029c&lt;br&gt;&#xA;तान्दृष्ट्वा पततस्तूर्णमभिक्रुद्धाञ्जनार्दनः&#x9;030a&lt;br&gt;&#xA;न चुक्रोध महातेजा जानन्कालस्य पर्ययम्&#x9;030c&lt;br&gt;&#xA;ते तु पानमदाविष्टाश्चोदिताश्चैव मन्युना&#x9;031a&lt;br&gt;&#xA;युयुधानमथाभ्यघ्नन्नुच्छिष्टैर्भाजनैस्तदा&#x9;031c&lt;br&gt;&#xA;हन्यमाने तु शैनेये क्रुद्धो रुक्मिणिनन्दनः&#x9;032a&lt;br&gt;&#xA;तदन्तरमुपाधावन्मोक्षयिष्यञ्शिनेः सुतम्&#x9;032c&lt;br&gt;&#xA;स भोजैः सह संयुक्तः सात्यकिश्चान्धकैः सह&#x9;033a&lt;br&gt;&#xA;बहुत्वान्निहतौ तत्र उभौ कृष्णस्य पश्यतः&#x9;033c&lt;br&gt;&#xA;हतं दृष्ट्वा तु शैनेयं पुत्रं च यदुनन्दनः&#x9;034a&lt;br&gt;&#xA;एरकाणां तदा मुष्टिं कोपाज्जग्राह केशवः&#x9;034c&lt;br&gt;&#xA;तदभून्मुसलं घोरं वज्रकल्पमयोमयम्&#x9;035a&lt;br&gt;&#xA;जघान तेन कृष्णस्तान्येऽस्य प्रमुखतोऽभवन्&#x9;035c&lt;br&gt;&#xA;ततोऽन्धकाश्च भोजाश्च शैनेया वृष्णयस्तथा&#x9;036a&lt;br&gt;&#xA;जघ्नुरन्योन्यमाक्रन्दे मुसलैः कालचोदिताः&#x9;036c&lt;br&gt;&#xA;यस्तेषामेरकां कश्चिज्जग्राह रुषितो नृप&#x9;037a&lt;br&gt;&#xA;वज्रभूतेव सा राजन्नदृश्यत तदा विभो&#x9;037c&lt;br&gt;&#xA;तृणं च मुसलीभूतमपि तत्र व्यदृश्यत&#x9;038a&lt;br&gt;&#xA;ब्रह्मदण्डकृतं सर्वमिति तद्विद्धि पार्थिव&#x9;038c&lt;br&gt;&#xA;आविध्याविध्य ते राजन्प्रक्षिपन्ति स्म यत्तृणम्&#x9;039a&lt;br&gt;&#xA;तद्वज्रभूतं मुसलं व्यदृश्यत तदा दृढम्&#x9;039c&lt;br&gt;&#xA;अवधीत्पितरं पुत्रः पिता पुत्रं च भारत&#x9;040a&lt;br&gt;&#xA;मत्ताः परिपतन्ति स्म पोथयन्तः परस्परम्&#x9;040c&lt;br&gt;&#xA;पतङ्गा इव चाग्नौ ते न्यपतन्कुकुरान्धकाः&#x9;041a&lt;br&gt;&#xA;नासीत्पलायने बुद्धिर्वध्यमानस्य कस्यचित्&#x9;041c&lt;br&gt;&#xA;तं तु पश्यन्महाबाहुर्जानन्कालस्य पर्ययम्&#x9;042a&lt;br&gt;&#xA;मुसलं समवष्टभ्य तस्थौ स मधुसूदनः&#x9;042c&lt;br&gt;&#xA;साम्बं च निहतं दृष्ट्वा चारुदेष्णं च माधवः&#x9;043a&lt;br&gt;&#xA;प्रद्युम्नं चानिरुद्धं च ततश्चुक्रोध भारत&#x9;043c&lt;br&gt;&#xA;गदं वीक्ष्य शयानं च भृशं कोपसमन्वितः&#x9;044a&lt;br&gt;&#xA;स निःशेषं तदा चक्रे शार्ङ्गचक्रगदाधरः&#x9;044c&lt;br&gt;&#xA;तं निघ्नन्तं महातेजा बभ्रुः परपुरञ्जयः&#x9;045a&lt;br&gt;&#xA;दारुकश्चैव दाशार्हमूचतुर्यन्निबोध तत्&#x9;045c&lt;br&gt;&#xA;भगवन्संहृतं सर्वं त्वया भूयिष्ठमच्युत&#x9;046a&lt;br&gt;&#xA;रामस्य पदमन्विच्छ तत्र गच्छाम यत्र सः&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/005/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;ततो ययुर्दारुकः केशवश्च बभ्रुश्च रामस्य पदं पतन्तः&#x9;001a&lt;br&gt;&#xA;अथापश्यन्राममनन्तवीर्यं वृक्षे स्थितं चिन्तयानं विविक्ते&#x9;001c&lt;br&gt;&#xA;ततः समासाद्य महानुभावः कृष्णस्तदा दारुकमन्वशासत्&#x9;002a&lt;br&gt;&#xA;गत्वा कुरूञ्शीघ्रमिमं महान्तं पार्थाय शंसस्व वधं यदूनाम्&#x9;002c&lt;br&gt;&#xA;ततोऽर्जुनः क्षिप्रमिहोपयातु श्रुत्वा मृतान्यादवान्ब्रह्मशापात्&#x9;003a&lt;br&gt;&#xA;इत्येवमुक्तः स ययौ रथेन कुरूंस्तदा दारुको नष्टचेताः&#x9;003c&lt;br&gt;&#xA;ततो गते दारुके केशवोऽथ दृष्ट्वाऽन्तिके बभ्रुमुवाच वाक्यम्&#x9;004a&lt;br&gt;&#xA;स्त्रियो भवान्रक्षतु यातु शीघ्रं नैता हिंस्युर्दस्यवो वित्तलोभात्&#x9;004c&lt;br&gt;&#xA;स प्रस्थितः केशवेनानुशिष्टो मदातुरो ज्ञातिवधार्दितश्च&#x9;005a&lt;br&gt;&#xA;तं वै यान्तं सन्निधौ केशवस्य त्वरन्तमेकं सहसैव बभ्रुम्&#x9;005c&lt;br&gt;&#xA;ब्रह्मानुशप्तमवधीन्महद्वै कूटोन्मुक्तं मुसलं लुब्धकस्य&#x9;005e&lt;br&gt;&#xA;ततो दृष्ट्वा निहतं बभ्रुमाह कृष्णो वाक्यं भ्रातरमग्रजं तु&#x9;006a&lt;br&gt;&#xA;इहैव त्वं मां प्रतीक्षस्व राम यावत्स्त्रियो ज्ञातिवशाः करोमि&#x9;006c&lt;br&gt;&#xA;ततः पुरीं द्वारवतीं प्रविश्य जनार्दनः पितरं प्राह वाक्यम्&#x9;007a&lt;br&gt;&#xA;स्त्रियो भवान्रक्षतु नः समग्रा धनञ्जयस्यागमनं प्रतीक्षन्&#x9;007c&lt;br&gt;&#xA;रामो वनान्ते प्रतिपालयन्मा मास्तेऽद्याहं तेन समागमिष्ये&#x9;007e&lt;br&gt;&#xA;दृष्टं मयेदं निधनं यदूनां राज्ञां च पूर्वं कुरुपुङ्गवानाम्&#x9;008a&lt;br&gt;&#xA;नाहं विना यदुभिर्यादवानां पुरीमिमां द्रष्टुमिहाद्य शक्तः&#x9;008c&lt;br&gt;&#xA;तपश्चरिष्यामि निबोध तन्मे रामेण सार्धं वनमभ्युपेत्य&#x9;009a&lt;br&gt;&#xA;इतीदमुक्त्वा शिरसाऽस्य पादौ संस्पृश्य कृष्णस्त्वरितो जगाम&#x9;009c&lt;br&gt;&#xA;ततो महान्निनदः प्रादुरासीत्सस्त्रीकुमारस्य पुरस्य तस्य&#x9;010a&lt;br&gt;&#xA;अथाब्रवीत्केशवः सन्निवर्त्य शब्दं श्रुत्वा योषितां क्रोशतीनाम्&#x9;010c&lt;br&gt;&#xA;पुरीमिमामेष्यति सव्यसाची स वो दुःखान्मोचयिता नराग्र्यः&#x9;011a&lt;br&gt;&#xA;ततो गत्वा केशवस्तं ददर्श रामं वने स्थितमेकं विविक्ते&#x9;011c&lt;br&gt;&#xA;अथापश्यद्योगयुक्तस्य तस्य नागं मुखान्निःसरन्तं महान्तम्&#x9;012a&lt;br&gt;&#xA;श्वेतं ययौ स ततः प्रेक्ष्यमाणो महार्णवो येन महानुभावः&#x9;012c&lt;br&gt;&#xA;सहस्रशीर्षः पर्वताभोगवर्ष्मा रक्ताननः स्वां तनुं तां विमुच्य&#x9;013a&lt;br&gt;&#xA;सम्यक्च तं सागरः प्रत्यगृह्णान्नागा दिव्याः सरितश्चैव पुण्याः&#x9;013c&lt;br&gt;&#xA;कर्कोटको वासुकिस्तक्षकश्च पृथुश्रवा वरुणः कुञ्जरश्च&#x9;014a&lt;br&gt;&#xA;मिश्री शङ्खः कुमुदः पुण्डरीकस्तथा नागो धृतराष्ट्रो महात्मा&#x9;014c&lt;br&gt;&#xA;ह्रादः क्राथः शितिकण्ठोऽग्रतेजास्तथा नागौ चक्रमन्दातिषण्डौ&#x9;015a&lt;br&gt;&#xA;नागश्रेष्ठो दुर्मुखश्चाम्बरीषः स्वयं राजा वरुणश्चापि राजन्&#x9;015c&lt;br&gt;&#xA;प्रत्युद्गम्य स्वागतेनाभ्यनन्दंस्तेऽपूजयंश्चार्घ्यपाद्यक्रियाभिः&#x9;015e&lt;br&gt;&#xA;ततो गते भ्रातरि वासुदेवो जानन्सर्वा गतयो दिव्यदृष्टिः&#x9;016a&lt;br&gt;&#xA;वने शून्ये विचरंश्चिन्तयानो भूमौ ततः संविवेशाग्र्यतेजाः&#x9;016c&lt;br&gt;&#xA;सर्वं हि तेन प्राक्तदा वित्तमासीद्गान्धार्या यद्वाक्यमुक्तः स पूर्वम्&#x9;017a&lt;br&gt;&#xA;दुर्वाससा पायसोच्छिष्टलिप्ते यच्चाप्युक्तं तच्च सस्मार कृष्णः&#x9;017c&lt;br&gt;&#xA;स चिन्तयानोऽन्धकवृष्णिनाशं कुरुक्षयं चैव महानुभावः&#x9;018a&lt;br&gt;&#xA;मेने ततः सङ्क्रमणस्य कालं ततश्चकारेन्द्रियसन्निरोधम्&#x9;018c&lt;br&gt;&#xA;स सन्निरुद्धेन्द्रियवाङ्मनास्तु शिश्ये महायोगमुपेत्य कृष्णः&#x9;019a&lt;br&gt;&#xA;जराथ तं देशमुपाजगाम लुब्धस्तदानीं मृगलिप्सुरुग्रः&#x9;019c&lt;br&gt;&#xA;स केशवं योगयुक्तं शयानं मृगाशङ्की लुब्धकः सायकेन&#x9;020a&lt;br&gt;&#xA;जराऽविध्यत्पादतले त्वरावांस्तं चाभितस्तज्जिघृक्षुर्जगाम&#x9;020c&lt;br&gt;&#xA;अथापश्यत्पुरुषं योगयुक्तं पीताम्बरं लुब्धकोऽनेकबाहुम्&#x9;020e&lt;br&gt;&#xA;मत्वाऽऽत्मानमपराद्धं स तस्य जग्राह पादौ शिरसा चार्तरूपः&#x9;021a&lt;br&gt;&#xA;आश्वासयत्तं महात्मा तदानीं गच्छन्नूर्ध्वं रोदसी व्याप्य लक्ष्म्या&#x9;021c&lt;br&gt;&#xA;दिवं प्राप्तं वासवोऽथाश्विनौ च रुद्रादित्या वसवश्चाथ विश्वे&#x9;022a&lt;br&gt;&#xA;प्रत्युद्ययुर्मुनयश्चापि सिद्धा गन्धर्वमुख्याश्च सहाप्सरोभिः&#x9;022c&lt;br&gt;&#xA;ततो राजन्भगवानुग्रतेजा नारायणः प्रभवश्चाव्ययश्च&#x9;023a&lt;br&gt;&#xA;योगाचार्यो रोदसी व्याप्य लक्ष्म्या स्थानं प्राप स्वं महात्माऽप्रमेयम्&#x9;023c&lt;br&gt;&#xA;ततो देवैर्ऋषिभिश्चापि कृष्णः समागतश्चारणैश्चैव राजन्&#x9;024a&lt;br&gt;&#xA;गन्धर्वाग्र्यैरप्सरोभिर्वराभिः सिद्धैः साध्यैश्चानतैः पूज्यमानः&#x9;024c&lt;br&gt;&#xA;ते वै देवाः प्रत्यनन्दन्त राजन्मुनिश्रेष्ठा वाग्भिरानर्चुरीशम्&#x9;025a&lt;br&gt;&#xA;गन्धर्वाश्चाप्युपतस्थुः स्तुवन्तः प्रीत्या चैनं पुरुहूतोऽभ्यनन्दत्&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/006/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;दारुकोऽपि कुरून्गत्वा दृष्ट्वा पार्थान्महारथान्&#x9;001a&lt;br&gt;&#xA;आचष्ट मौसले वृष्णीनन्योन्येनोपसंहृतान्&#x9;001c&lt;br&gt;&#xA;श्रुत्वा विनष्टान्वार्ष्णेयान्सभोजकुकुरान्धकान्&#x9;002a&lt;br&gt;&#xA;पाण्डवाः शोकसन्तप्ता वित्रस्तमनसोऽभवन्&#x9;002c&lt;br&gt;&#xA;ततोऽर्जुनस्तानामन्त्र्य केशवस्य प्रियः सखा&#x9;003a&lt;br&gt;&#xA;प्रययौ मातुलं द्रष्टुं नेदमस्तीति चाब्रवीत्&#x9;003c&lt;br&gt;&#xA;स वृष्णिनिलयं गत्वा दारुकेण सह प्रभो&#x9;004a&lt;br&gt;&#xA;ददर्श द्वारकां वीरो मृतनाथामिव स्त्रियम्&#x9;004c&lt;br&gt;&#xA;याः स्म ता लोकनाथेन नाथवत्यः पुराऽभवन्&#x9;005a&lt;br&gt;&#xA;तास्त्वनाथास्तदा नाथं पार्थं दृष्ट्वा विचुक्रुशुः&#x9;005c&lt;br&gt;&#xA;षोडशस्त्रीसहस्राणि वासुदेवपरिग्रहः&#x9;006a&lt;br&gt;&#xA;तासामासीन्महान्नादो दृष्ट्वैवार्जुनमागतम्&#x9;006c&lt;br&gt;&#xA;तास्तु दृष्ट्वैव कौरव्यो बाष्पेण पिहितोऽर्जुनः&#x9;007a&lt;br&gt;&#xA;हीनाः कृष्णेन पुत्रैश्च नाशकत्सोऽभिवीक्षितुम्&#x9;007c&lt;br&gt;&#xA;तां स वृष्ण्यन्धकजलां हयमीनां रथोडुपाम्&#x9;008a&lt;br&gt;&#xA;वादित्ररथघोषौघां वेश्मतीर्थमहाग्रहाम्&#x9;008c&lt;br&gt;&#xA;रत्नशैवलसङ्घाटां वज्रप्राकारमालिनीम्&#x9;009a&lt;br&gt;&#xA;रथ्यास्रोतोजलावर्तां चत्वरस्तिमितह्रदाम्&#x9;009c&lt;br&gt;&#xA;रामकृष्णमहाग्राहां द्वारकासरितं तदा&#x9;010a&lt;br&gt;&#xA;कालपाशग्रहां घोरां नदीं वैतरणीमिव&#x9;010c&lt;br&gt;&#xA;तां ददर्शार्जुनो धीमान्विहीनां वृष्णिपुङ्गवैः&#x9;011a&lt;br&gt;&#xA;गतश्रियं निरानन्दां पद्मिनीं शिशिरे यथा&#x9;011c&lt;br&gt;&#xA;तां दृष्ट्वा द्वारकां पार्थस्ताश्च कृष्णस्य योषितः&#x9;012a&lt;br&gt;&#xA;सस्वनं बाष्पमुत्सृज्य निपपात महीतले&#x9;012c&lt;br&gt;&#xA;सात्राजिती ततः सत्या रुक्मिणी च विशां पते&#x9;013a&lt;br&gt;&#xA;अभिपत्य प्ररुरुदुः परिवार्य धनञ्जयम्&#x9;013c&lt;br&gt;&#xA;ततस्ताः काञ्चने पीठे समुत्थायोपवेश्य च&#x9;014a&lt;br&gt;&#xA;अब्रुवन्त्यो महात्मानं परिवार्योपतस्थिरे&#x9;014c&lt;br&gt;&#xA;ततः संस्तूय गोविन्दं कथयित्वा च पाण्डवः&#x9;015a&lt;br&gt;&#xA;आश्वास्य ताः स्त्रियश्चापि मातुलं द्रष्टुमभ्यगात्&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/007/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;तं शयानं महात्मानं वीरमानकदुन्दुभिम्&#x9;001a&lt;br&gt;&#xA;पुत्रशोकाभिसन्तप्तं ददर्श कुरुपुङ्गवः&#x9;001c&lt;br&gt;&#xA;तस्याश्रुपरिपूर्णाक्षो व्यूढोरस्को महाभुजः&#x9;002a&lt;br&gt;&#xA;आर्तस्यार्ततरः पार्थः पादौ जग्राह भारत&#x9;002c&lt;br&gt;&#xA;समालिङ्ग्यार्जुनं वृद्धः स भुजाभ्यां महाभुजः&#x9;003a&lt;br&gt;&#xA;रुदन्पुत्रान्स्मरन्सर्वान्विललाप सुविह्वलः&#x9;003c&lt;br&gt;&#xA;भ्रातॄन्पुत्रांश्च पौत्रांश्च दौहित्रांश्च सखीनपि&#x9;003e&lt;br&gt;&#xA;वसुदेव उवाच&#x9;004&lt;br&gt;&#xA;यैर्जिता भूमिपालाश्च दैत्याश्च शतशोऽर्जुन&#x9;004a&lt;br&gt;&#xA;तान्दृष्ट्वा नेह पश्यामि जीवाम्यर्जुन दुर्मरः&#x9;004c&lt;br&gt;&#xA;यौ तावर्जुन शिष्यौ ते प्रियौ बहुमतौ सदा&#x9;005a&lt;br&gt;&#xA;तयोरपनयात्पार्थ वृष्णयो निधनं गताः&#x9;005c&lt;br&gt;&#xA;यौ तौ वृष्णिप्रवीराणां द्वावेवातिरथौ मतौ&#x9;006a&lt;br&gt;&#xA;प्रद्युम्नो युयुधानश्च कथयन्कत्थसे च यौ&#x9;006c&lt;br&gt;&#xA;नित्यं त्वं कुरुशार्दूल कृष्णश्च मम पुत्रकः&#x9;007a&lt;br&gt;&#xA;तावुभौ वृष्णिनाशस्य मुखमास्तां धनञ्जय&#x9;007c&lt;br&gt;&#xA;न तु गर्हामि शैनेयं हार्दिक्यं चाहमर्जुन&#x9;008a&lt;br&gt;&#xA;अक्रूरं रौक्मिणेयं च शापो ह्येवात्र कारणम्&#x9;008c&lt;br&gt;&#xA;केशिनं यस्तु कंसं च विक्रम्य जगतः प्रभुः&#x9;009a&lt;br&gt;&#xA;विदेहावकरोत्पार्थ चैद्यं च बलगर्वितम्&#x9;009c&lt;br&gt;&#xA;नैषादिमेकलव्यं च चक्रे कालिङ्गमागधान्&#x9;010a&lt;br&gt;&#xA;गान्धारान्काशिराजं च मरुभूमौ च पार्थिवान्&#x9;010c&lt;br&gt;&#xA;प्राच्यांश्च दाक्षिणात्यांश्च पार्वतीयांस्तथा नृपान्&#x9;011a&lt;br&gt;&#xA;सोऽभ्युपेक्षितवानेतमनयं मधुसूदनः&#x9;011c&lt;br&gt;&#xA;ततः पुत्रांश्च पौत्रांश्च भ्रातॄनथ सखीनपि&#x9;012a&lt;br&gt;&#xA;शयानान्निहतान्दृष्ट्वा ततो मामब्रवीदिदम्&#x9;012c&lt;br&gt;&#xA;सम्प्राप्तोऽद्यायमस्यान्तः कुलस्य पुरुषर्षभ&#x9;013a&lt;br&gt;&#xA;आगमिष्यति बीभत्सुरिमां द्वारवतीं पुरीम्&#x9;013c&lt;br&gt;&#xA;आख्येयं तस्य यद्वृत्तं वृष्णीनां वैशसं महत्&#x9;014a&lt;br&gt;&#xA;स तु श्रुत्वा महातेजा यदूनामनयं प्रभो&#x9;014c&lt;br&gt;&#xA;आगन्ता क्षिप्रमेवेह न मेऽत्रास्ति विचारणा&#x9;014e&lt;br&gt;&#xA;योऽहं तमर्जुनं विद्धि योऽर्जुनः सोऽहमेव तु&#x9;015a&lt;br&gt;&#xA;यद्ब्रूयात्तत्तथा कार्यमिति बुध्यस्व माधव&#x9;015c&lt;br&gt;&#xA;स स्त्रीषु प्राप्तकालं वः पाण्डवो बालकेषु च&#x9;016a&lt;br&gt;&#xA;प्रतिपत्स्यति बीभत्सुर्भवतश्चौर्ध्वदेहिकम्&#x9;016c&lt;br&gt;&#xA;इमां च नगरीं सद्यः प्रतियाते धनञ्जये&#x9;017a&lt;br&gt;&#xA;प्राकाराट्टालकोपेतां समुद्रः प्लावयिष्यति&#x9;017c&lt;br&gt;&#xA;अहं हि देशे कस्मिंश्चित्पुण्ये नियममास्थितः&#x9;018a&lt;br&gt;&#xA;कालं कर्ता सद्य एव रामेण सह धीमता&#x9;018c&lt;br&gt;&#xA;एवमुक्त्वा हृषीकेशो मामचिन्त्यपराक्रमः&#x9;019a&lt;br&gt;&#xA;हित्वा मां बालकैः सार्धं दिशं कामप्यगात्प्रभुः&#x9;019c&lt;br&gt;&#xA;सोऽहं तौ च महात्मानौ चिन्तयन्भ्रातरौ तव&#x9;020a&lt;br&gt;&#xA;घोरं ज्ञातिवधं चैव न भुञ्जे शोककर्शितः&#x9;020c&lt;br&gt;&#xA;न च भोक्ष्ये न जीविष्ये दिष्ट्या प्राप्तोऽसि पाण्डव&#x9;021a&lt;br&gt;&#xA;यदुक्तं पार्थ कृष्णेन तत्सर्वमखिलं कुरु&#x9;021c&lt;br&gt;&#xA;एतत्ते पार्थ राज्यं च स्त्रियो रत्नानि चैव ह&#x9;022a&lt;br&gt;&#xA;इष्टान्प्राणानहं हीमांस्त्यक्ष्यामि रिपुसूदन&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/008/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;एवमुक्तः स बीभत्सुर्मातुलेन परन्तपः&#x9;001a&lt;br&gt;&#xA;दुर्मना दीनमनसं वसुदेवमुवाच ह&#x9;001c&lt;br&gt;&#xA;नाहं वृष्णिप्रवीरेण मधुभिश्चैव मातुल&#x9;002a&lt;br&gt;&#xA;विहीनां पृथिवीं द्रष्टुं शक्तश्चिरमिह प्रभो&#x9;002c&lt;br&gt;&#xA;राजा च भीमसेनश्च सहदेवश्च पाण्डवः&#x9;003a&lt;br&gt;&#xA;नकुलो याज्ञसेनी च षडेकमनसो वयम्&#x9;003c&lt;br&gt;&#xA;राज्ञः सङ्क्रमणे चापि कालोऽयं वर्तते ध्रुवम्&#x9;004a&lt;br&gt;&#xA;तमिमं विद्धि सम्प्राप्तं कालं कालविदां वर&#x9;004c&lt;br&gt;&#xA;सर्वथा वृष्णिदारांस्तु बालवृद्धांस्तथैव च&#x9;005a&lt;br&gt;&#xA;नयिष्ये परिगृह्याहमिन्द्रप्रस्थमरिन्दम&#x9;005c&lt;br&gt;&#xA;इत्युक्त्वा दारुकमिदं वाक्यमाह धनञ्जयः&#x9;006a&lt;br&gt;&#xA;अमात्यान्वृष्णिवीराणां द्रष्टुमिच्छामि माचिरम्&#x9;006c&lt;br&gt;&#xA;इत्येवमुक्त्वा वचनं सुधर्मां यादवीं सभाम्&#x9;007a&lt;br&gt;&#xA;प्रविवेशार्जुनः शूरः शोचमानो महारथान्&#x9;007c&lt;br&gt;&#xA;तमासनगतं तत्र सर्वाः प्रकृतयस्तथा&#x9;008a&lt;br&gt;&#xA;ब्राह्मणा नैगमाश्चैव परिवार्योपतस्थिरे&#x9;008c&lt;br&gt;&#xA;तान्दीनमनसः सर्वान्निभृतान्गतचेतसः&#x9;009a&lt;br&gt;&#xA;उवाचेदं वचः पार्थः स्वयं दीनतरस्तदा&#x9;009c&lt;br&gt;&#xA;शक्रप्रस्थमहं नेष्ये वृष्ण्यन्धकजनं स्वयम्&#x9;010a&lt;br&gt;&#xA;इदं तु नगरं सर्वं समुद्रः प्लावयिष्यति&#x9;010c&lt;br&gt;&#xA;सज्जीकुरुत यानानि रत्नानि विविधानि च&#x9;011a&lt;br&gt;&#xA;वज्रोऽयं भवतां राजा शक्रप्रस्थे भविष्यति&#x9;011c&lt;br&gt;&#xA;सप्तमे दिवसे चैव रवौ विमल उद्गते&#x9;012a&lt;br&gt;&#xA;बहिर्वत्स्यामहे सर्वे सज्जीभवत माचिरम्&#x9;012c&lt;br&gt;&#xA;इत्युक्तास्तेन ते पौराः पार्थेनाक्लिष्टकर्मणा&#x9;013a&lt;br&gt;&#xA;सज्जमाशु ततश्चक्रुः स्वसिद्ध्यर्थं समुत्सुकाः&#x9;013c&lt;br&gt;&#xA;तां रात्रिमवसत्पार्थः केशवस्य निवेशने&#x9;014a&lt;br&gt;&#xA;महता शोकमोहेन सहसाऽभिपरिप्लुतः&#x9;014c&lt;br&gt;&#xA;श्वोभूतेऽथ ततः शौरिर्वसुदेवः प्रतापवान्&#x9;015a&lt;br&gt;&#xA;युक्त्वाऽऽत्मानं महातेजा जगाम गतिमुत्तमाम्&#x9;015c&lt;br&gt;&#xA;ततः शब्दो महानासीद्वसुदेवस्य वेश्मनि&#x9;016a&lt;br&gt;&#xA;दारुणः क्रोशतीनां च रुदतीनां च योषिताम्&#x9;016c&lt;br&gt;&#xA;प्रकीर्णमूर्धजाः सर्वा विमुक्ताभरणस्रजः&#x9;017a&lt;br&gt;&#xA;उरांसि पाणिभिर्घ्नन्त्यो व्यलपन्करुणं स्त्रियः&#x9;017c&lt;br&gt;&#xA;तं देवकी च भद्रा च रोहिणी मदिरा तथा&#x9;018a&lt;br&gt;&#xA;अन्वारोढुं व्यवसिता भर्तारं योषितां वराः&#x9;018c&lt;br&gt;&#xA;ततः शौरिं नृयुक्तेन बहुमाल्येन भारत&#x9;019a&lt;br&gt;&#xA;यानेन महता पार्थो बहिर्निष्क्रामयत्तदा&#x9;019c&lt;br&gt;&#xA;तमन्वयुस्तत्र तत्र दुःखशोकसमाहताः&#x9;020a&lt;br&gt;&#xA;द्वारकावासिनः पौराः सर्व एव नरर्षभ&#x9;020c&lt;br&gt;&#xA;तस्याश्वमेधिकं छत्रं दीप्यमानाश्च पावकाः&#x9;021a&lt;br&gt;&#xA;पुरस्तात्तस्य यानस्य याजकाश्च ततो ययुः&#x9;021c&lt;br&gt;&#xA;अनुजग्मुश्च तं वीरं देव्यस्ता वै स्वलङ्कृताः&#x9;022a&lt;br&gt;&#xA;स्त्रीसहस्रैः परिवृता वधूभिश्च सहस्रशः&#x9;022c&lt;br&gt;&#xA;यस्तु देशः प्रियस्तस्य जीवतोऽभून्महात्मनः&#x9;023a&lt;br&gt;&#xA;तत्रैनमुपसङ्कल्प्य पितृमेधं प्रचक्रिरे&#x9;023c&lt;br&gt;&#xA;तं चिताग्निगतं वीरं शूरपुत्रं वराङ्गनाः&#x9;024a&lt;br&gt;&#xA;ततोऽन्वारुरुहुः पत्न्यश्चतस्रः पतिलोकगाः&#x9;024c&lt;br&gt;&#xA;तं वै चतसृभिः स्त्रीभिरन्वितं पाण्डुनन्दनः&#x9;025a&lt;br&gt;&#xA;अदाहयच्चन्दनैश्च गन्धैरुच्चावचैरपि&#x9;025c&lt;br&gt;&#xA;ततः प्रादुरभूच्छब्दः समिद्धस्य विभावसोः&#x9;026a&lt;br&gt;&#xA;सामगानां च निर्घोषो नराणां रुदतामपि&#x9;026c&lt;br&gt;&#xA;ततो वज्रप्रधानास्ते वृष्णिवीरकुमारकाः&#x9;027a&lt;br&gt;&#xA;सर्व एवोदकं चक्रुः स्त्रियश्चैव महात्मनः&#x9;027c&lt;br&gt;&#xA;अलुप्तधर्मस्तं धर्मं कारयित्वा स फल्गुनः&#x9;028a&lt;br&gt;&#xA;जगाम वृष्णयो यत्र विनष्टा भरतर्षभ&#x9;028c&lt;br&gt;&#xA;स तान्दृष्ट्वा निपतितान्कदने भृशदुःखितः&#x9;029a&lt;br&gt;&#xA;बभूवातीव कौरव्यः प्राप्तकालं चकार च&#x9;029c&lt;br&gt;&#xA;यथाप्रधानतश्चैव चक्रे सर्वाः क्रियास्तदा&#x9;030a&lt;br&gt;&#xA;ये हता ब्रह्मशापेन मुसलैरेरकोद्भवैः&#x9;030c&lt;br&gt;&#xA;ततः शरीरे रामस्य वासुदेवस्य चोभयोः&#x9;031a&lt;br&gt;&#xA;अन्विष्य दाहयामास पुरुषैराप्तकारिभिः&#x9;031c&lt;br&gt;&#xA;स तेषां विधिवत्कृत्वा प्रेतकार्याणि पाण्डवः&#x9;032a&lt;br&gt;&#xA;सप्तमे दिवसे प्रायाद्रथमारुह्य सत्वरः&#x9;032c&lt;br&gt;&#xA;अश्वयुक्तै रथैश्चापि गोखरोष्ट्रयुतैरपि&#x9;032e&lt;br&gt;&#xA;स्त्रियस्ता वृष्णिवीराणां रुदत्यः शोककर्शिताः&#x9;033a&lt;br&gt;&#xA;अनुजग्मुर्महात्मानं पाण्डुपुत्रं धनञ्जयम्&#x9;033c&lt;br&gt;&#xA;भृत्यास्त्वन्धकवृष्णीनां सादिनो रथिनश्च ये&#x9;034a&lt;br&gt;&#xA;वीरहीनं वृद्धबालं पौरजानपदास्तथा&#x9;034c&lt;br&gt;&#xA;ययुस्ते परिवार्याथ कलत्रं पार्थशासनात्&#x9;034e&lt;br&gt;&#xA;कुञ्जरैश्च गजारोहा ययुः शैलनिभैस्तथा&#x9;035a&lt;br&gt;&#xA;सपादरक्षैः संयुक्ताः सोत्तरायुधिका ययुः&#x9;035c&lt;br&gt;&#xA;पुत्राश्चान्धकवृष्णीनां सर्वे पार्थमनुव्रताः&#x9;036a&lt;br&gt;&#xA;ब्राह्मणाः क्षत्रिया वैश्याः शूद्राश्चैव महाधनाः&#x9;036c&lt;br&gt;&#xA;दश षट्च सहस्राणि वासुदेवावरोधनम्&#x9;037a&lt;br&gt;&#xA;पुरस्कृत्य ययुर्वज्रं पौत्रं कृष्णस्य धीमतः&#x9;037c&lt;br&gt;&#xA;बहूनि च सहस्राणि प्रयुतान्यर्बुदानि च&#x9;038a&lt;br&gt;&#xA;भोजवृष्ण्यन्धकस्त्रीणां हतनाथानि निर्ययुः&#x9;038c&lt;br&gt;&#xA;तत्सागरसमप्रख्यं वृष्णिचक्रं महर्द्धिमत्&#x9;039a&lt;br&gt;&#xA;उवाह रथिनां श्रेष्ठः पार्थः परपुरञ्जयः&#x9;039c&lt;br&gt;&#xA;निर्याते तु जने तस्मिन्सागरो मकरालयः&#x9;040a&lt;br&gt;&#xA;द्वारकां रत्नसम्पूर्णां जलेनाप्लावयत्तदा&#x9;040c&lt;br&gt;&#xA;तदद्भुतमभिप्रेक्ष्य द्वारकावासिनो जनाः&#x9;041a&lt;br&gt;&#xA;तूर्णात्तूर्णतरं जग्मुरहो दैवमिति ब्रुवन्&#x9;041c&lt;br&gt;&#xA;काननेषु च रम्येषु पर्वतेषु नदीषु च&#x9;042a&lt;br&gt;&#xA;निवसन्नानयामास वृष्णिदारान्धनञ्जयः&#x9;042c&lt;br&gt;&#xA;स पञ्चनदमासाद्य धीमानतिसमृद्धिमत्&#x9;043a&lt;br&gt;&#xA;देशे गोपशुधान्याढ्ये निवासमकरोत्प्रभुः&#x9;043c&lt;br&gt;&#xA;ततो लोभः समभवद्दस्यूनां निहतेश्वराः&#x9;044a&lt;br&gt;&#xA;दृष्ट्वा स्त्रियो नीयमानाः पार्थेनैकेन भारत&#x9;044c&lt;br&gt;&#xA;ततस्ते पापकर्माणो लोभोपहतचेतसः&#x9;045a&lt;br&gt;&#xA;आभीरा मन्त्रयामासुः समेत्याशुभदर्शनाः&#x9;045c&lt;br&gt;&#xA;अयमेकोऽर्जुनो योद्धा वृद्धबालं हतेश्वरम्&#x9;046a&lt;br&gt;&#xA;नयत्यस्मानतिक्रम्य योधाश्चेमे हतौजसः&#x9;046c&lt;br&gt;&#xA;ततो यष्टिप्रहरणा दस्यवस्ते सहस्रशः&#x9;047a&lt;br&gt;&#xA;अभ्यधावन्त वृष्णीनां तं जनं लोप्त्रहारिणः&#x9;047c&lt;br&gt;&#xA;महता सिंहनादेन द्रावयन्तः पृथग्जनम्&#x9;048a&lt;br&gt;&#xA;अभिपेतुर्धनार्थं ते कालपर्यायचोदिताः&#x9;048c&lt;br&gt;&#xA;ततो निवृत्तः कौन्तेयः सहसा सपदानुगः&#x9;049a&lt;br&gt;&#xA;उवाच तान्महाबाहुरर्जुनः प्रहसन्निव&#x9;049c&lt;br&gt;&#xA;निवर्तध्वमधर्मज्ञा यदि स्थ न मुमूर्षवः&#x9;050a&lt;br&gt;&#xA;नेदानीं शरनिर्भिन्नाः शोचध्वं निहता मया&#x9;050c&lt;br&gt;&#xA;तथोक्तास्तेन वीरेण कदर्थीकृत्य तद्वचः&#x9;051a&lt;br&gt;&#xA;अभिपेतुर्जनं मूढा वार्यमाणाः पुनः पुनः&#x9;051c&lt;br&gt;&#xA;ततोऽर्जुनो धनुर्दिव्यं गाण्डीवमजरं महत्&#x9;052a&lt;br&gt;&#xA;आरोपयितुमारेभे यत्नादिव कथञ्चन&#x9;052c&lt;br&gt;&#xA;चकार सज्यं कृच्छ्रेण सम्भ्रमे तुमुले सति&#x9;053a&lt;br&gt;&#xA;चिन्तयामास चास्त्राणि न च सस्मार तान्यपि&#x9;053c&lt;br&gt;&#xA;वैकृत्यं तन्महद्दृष्ट्वा भुजवीर्ये तथा युधि&#x9;054a&lt;br&gt;&#xA;दिव्यानां च महास्त्राणां विनाशाद्व्रीडितोऽभवत्&#x9;054c&lt;br&gt;&#xA;वृष्णियोधाश्च ते सर्वे गजाश्वरथयायिनः&#x9;055a&lt;br&gt;&#xA;न शेकुरावर्तयितुं ह्रियमाणं च तं जनम्&#x9;055c&lt;br&gt;&#xA;कलत्रस्य बहुत्वात्तु सम्पतत्सु ततस्ततः&#x9;056a&lt;br&gt;&#xA;प्रयत्नमकरोत्पार्थो जनस्य परिरक्षणे&#x9;056c&lt;br&gt;&#xA;मिषतां सर्वयोधानां ततस्ताः प्रमदोत्तमाः&#x9;057a&lt;br&gt;&#xA;समन्ततोऽवकृष्यन्त कामाच्चान्याः प्रवव्रजुः&#x9;057c&lt;br&gt;&#xA;ततो गाण्डीवनिर्मुक्तैः शरैः पार्थो धनञ्जयः&#x9;058a&lt;br&gt;&#xA;जघान दस्यून्सोद्वेगो वृष्णिभृत्यैः सह प्रभुः&#x9;058c&lt;br&gt;&#xA;क्षणेन तस्य ते राजन्क्षयं जग्मुरजिह्मगाः&#x9;059a&lt;br&gt;&#xA;अक्षया हि पुरा भूत्वा क्षीणाः क्षतजभोजनाः&#x9;059c&lt;br&gt;&#xA;स शरक्षयमासाद्य दुःखशोकसमाहतः&#x9;060a&lt;br&gt;&#xA;धनुष्कोट्या तदा दस्यूनवधीत्पाकशासनिः&#x9;060c&lt;br&gt;&#xA;प्रेक्षतस्त्वेव पार्थस्य वृष्ण्यन्धकवरस्त्रियः&#x9;061a&lt;br&gt;&#xA;जग्मुरादाय ते म्लेच्छाः समन्ताज्जनमेजय&#x9;061c&lt;br&gt;&#xA;धनञ्जयस्तु दैवं तन्मनसाऽचिन्तयत्प्रभुः&#x9;062a&lt;br&gt;&#xA;दुःखशोकसमाविष्टो निःश्वासपरमोऽभवत्&#x9;062c&lt;br&gt;&#xA;अस्त्राणां च प्रणाशेन बाहुवीर्यस्य सङ्क्षयात्&#x9;063a&lt;br&gt;&#xA;धनुषश्चाविधेयत्वाच्छराणां सङ्क्षयेण च&#x9;063c&lt;br&gt;&#xA;बभूव विमनाः पार्थो दैवमित्यनुचिन्तयन्&#x9;064a&lt;br&gt;&#xA;न्यवर्तत ततो राजन्नेदमस्तीति चाब्रवीत्&#x9;064c&lt;br&gt;&#xA;ततः स शेषमादाय कलत्रस्य महामतिः&#x9;065a&lt;br&gt;&#xA;हृतभूयिष्ठरत्नस्य कुरुक्षेत्रमवातरत्&#x9;065c&lt;br&gt;&#xA;एवं कलत्रमानीय वृष्णीनां हृतशेषितम्&#x9;066a&lt;br&gt;&#xA;न्यवेशयत कौरव्यस्तत्र तत्र धनञ्जयः&#x9;066c&lt;br&gt;&#xA;हार्दिक्यतनयं पार्थो नगरं मार्तिकावतम्&#x9;067a&lt;br&gt;&#xA;भोजराजकलत्रं च हृतशेषं नरोत्तमः&#x9;067c&lt;br&gt;&#xA;ततो वृद्धांश्च बालांश्च स्त्रियश्चादाय पाण्डवः&#x9;068a&lt;br&gt;&#xA;वीरैर्विहीनान्सर्वांस्ताञ्शक्रप्रस्थे न्यवेशयत्&#x9;068c&lt;br&gt;&#xA;यौयुधानिं सरस्वत्यां पुत्रं सात्यकिनः प्रियम्&#x9;069a&lt;br&gt;&#xA;न्यवेशयत धर्मात्मा वृद्धबालपुरस्कृतम्&#x9;069c&lt;br&gt;&#xA;इन्द्रप्रस्थे ददौ राज्यं वज्राय परवीरहा&#x9;070a&lt;br&gt;&#xA;वज्रेणाक्रूरदारास्तु वार्यमाणाः प्रवव्रजुः&#x9;070c&lt;br&gt;&#xA;रुक्मिणी त्वथ गान्धारी शैब्या हैमवतीत्यपि&#x9;071a&lt;br&gt;&#xA;देवी जाम्बवती चैव विविशुर्जातवेदसम्&#x9;071c&lt;br&gt;&#xA;सत्यभामा तथैवान्या देव्यः कृष्णस्य सम्मताः&#x9;072a&lt;br&gt;&#xA;वनं प्रविविशू राजंस्तापस्ये कृतनिश्चयाः&#x9;072c&lt;br&gt;&#xA;द्वारकावासिनो ये तु पुरुषाः पार्थमन्वयुः&#x9;073a&lt;br&gt;&#xA;यथार्हं संविभज्यैनान्वज्रे पर्यददज्जयः&#x9;073c&lt;br&gt;&#xA;स तत्कृत्वा प्राप्तकालं बाष्पेणापिहितोऽर्जुनः&#x9;074a&lt;br&gt;&#xA;कृष्णद्वैपायनं राजन्ददर्शाऽऽसीनमाश्रमे&#x9;074c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/16/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/16/009/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;प्रविशन्नर्जुनो राजन्नाश्रमं सत्यवादिनः&#x9;001a&lt;br&gt;&#xA;ददर्शासीनमेकान्ते मुनिं सत्यवतीसुतम्&#x9;001c&lt;br&gt;&#xA;स तमासाद्य धर्मज्ञमुपतस्थे महाव्रतम्&#x9;002a&lt;br&gt;&#xA;अर्जुनोऽस्मीति नामास्मै निवेद्याभ्यवदत्ततः&#x9;002c&lt;br&gt;&#xA;स्वागतं तेऽस्त्विति प्राह मुनिः सत्यवतीसुतः&#x9;003a&lt;br&gt;&#xA;आस्यतामिति चोवाच प्रसन्नात्मा महामुनिः&#x9;003c&lt;br&gt;&#xA;तमप्रतीतमनसं निःश्वसन्तं पुनः पुनः&#x9;004a&lt;br&gt;&#xA;निर्विण्णमनसं दृष्ट्वा पार्थं व्यासोऽब्रवीदिदम्&#x9;004c&lt;br&gt;&#xA;अवीरजोऽभिघातस्ते ब्राह्मणो वा हतस्त्वया&#x9;005a&lt;br&gt;&#xA;युद्धे पराजितो वाऽसि गतश्रीरिव लक्ष्यसे&#x9;005c&lt;br&gt;&#xA;न त्वा प्रत्यभिजानामि किमिदं भरतर्षभ&#x9;006a&lt;br&gt;&#xA;श्रोतव्यं चेन्मया पार्थ क्षिप्रमाख्यातुमर्हसि&#x9;006c&lt;br&gt;&#xA;अर्जुन उवाच&#x9;007&lt;br&gt;&#xA;यः स मेघवपुः श्रीमान्बृहत्पङ्कजलोचनः&#x9;007a&lt;br&gt;&#xA;स कृष्णः सह रामेण त्यक्त्वा देहं दिवं गतः&#x9;007c&lt;br&gt;&#xA;मौसले वृष्णिवीराणां विनाशो ब्रह्मशापजः&#x9;008a&lt;br&gt;&#xA;बभूव वीरान्तकरः प्रभासे रोमहर्षणः&#x9;008c&lt;br&gt;&#xA;ये ते शूरा महात्मानः सिंहदर्पा महाबलाः&#x9;009a&lt;br&gt;&#xA;भोजवृष्ण्यन्धका ब्रह्मन्नन्योन्यं तैर्हतं युधि&#x9;009c&lt;br&gt;&#xA;गदापरिघशक्तीनां सहाः परिघबाहवः&#x9;010a&lt;br&gt;&#xA;त एरकाभिर्निहताः पश्य कालस्य पर्ययम्&#x9;010c&lt;br&gt;&#xA;हतं पञ्चशतं तेषां सहस्रं बाहुशालिनाम्&#x9;011a&lt;br&gt;&#xA;निधनं समनुप्राप्तं समासाद्येतरेतरम्&#x9;011c&lt;br&gt;&#xA;पुनः पुनर्न मृष्यामि विनाशममितौजसाम्&#x9;012a&lt;br&gt;&#xA;चिन्तयानो यदूनां च कृष्णस्य च यशस्विनः&#x9;012c&lt;br&gt;&#xA;शोषणं सागरस्येव पर्वतस्येव चालनम्&#x9;013a&lt;br&gt;&#xA;नभसः पतनं चैव शैत्यमग्नेस्तथैव च&#x9;013c&lt;br&gt;&#xA;अश्रद्धेयमहं मन्ये विनाशं शार्ङ्गधन्वनः&#x9;014a&lt;br&gt;&#xA;न चेह स्थातुमिच्छामि लोके कृष्णविनाकृतः&#x9;014c&lt;br&gt;&#xA;इतः कष्टतरं चान्यच्छृणु तद्वै तपोधन&#x9;015a&lt;br&gt;&#xA;मनो मे दीर्यते येन चिन्तयानस्य वै मुहुः&#x9;015c&lt;br&gt;&#xA;पश्यतो वृष्णिदाराश्च मम ब्रह्मन्सहस्रशः&#x9;016a&lt;br&gt;&#xA;आभीरैरनुसृत्याजौ हृताः पञ्चनदालयैः&#x9;016c&lt;br&gt;&#xA;धनुरादाय तत्राहं नाशकं तस्य पूरणे&#x9;017a&lt;br&gt;&#xA;यथा पुरा च मे वीर्यं भुजयोर्न तथाऽभवत्&#x9;017c&lt;br&gt;&#xA;अस्त्राणि मे प्रनष्टानि विविधानि महामुने&#x9;018a&lt;br&gt;&#xA;शराश्च क्षयमापन्नाः क्षणेनैव समन्ततः&#x9;018c&lt;br&gt;&#xA;पुरुषश्चाप्रमेयात्मा शङ्खचक्रगदाधरः&#x9;019a&lt;br&gt;&#xA;चतुर्भुजः पीतवासा श्यामः पद्मायतेक्षणः&#x9;019c&lt;br&gt;&#xA;यः स याति पुरस्तान्मे रथस्य सुमहाद्युतिः&#x9;020a&lt;br&gt;&#xA;प्रदहन्रिपुसैन्यानि न पश्याम्यहमद्य तम्&#x9;020c&lt;br&gt;&#xA;येन पूर्वं प्रदग्धानि शत्रुसैन्यानि तेजसा&#x9;021a&lt;br&gt;&#xA;शरैर्गाण्डीवनिर्मुक्तैरहं पश्चाद्व्यनाशयम्&#x9;021c&lt;br&gt;&#xA;तमपश्यन्विषीदामि घूर्णामीव च सत्तम&#x9;022a&lt;br&gt;&#xA;परिनिर्विण्णचेताश्च शान्तिं नोपलभेऽपि च&#x9;022c&lt;br&gt;&#xA;विना जनार्दनं वीरं नाहं जीवितुमुत्सहे&#x9;023a&lt;br&gt;&#xA;श्रुत्वैव हि गतं विष्णुं ममापि मुमुहुर्दिशः&#x9;023c&lt;br&gt;&#xA;प्रनष्टज्ञातिवीर्यस्य शून्यस्य परिधावतः&#x9;024a&lt;br&gt;&#xA;उपदेष्टुं मम श्रेयो भवानर्हति सत्तम&#x9;024c&lt;br&gt;&#xA;व्यास उवाच&#x9;025&lt;br&gt;&#xA;ब्रह्मशापविनिर्दग्धा वृष्ण्यन्धकमहारथाः&#x9;025a&lt;br&gt;&#xA;विनष्टाः कुरुशार्दूल न ताञ्शोचितुमर्हसि&#x9;025c&lt;br&gt;&#xA;भवितव्यं तथा तद्धि दिष्टमेतन्महात्मनाम्&#x9;026a&lt;br&gt;&#xA;उपेक्षितं च कृष्णेन शक्तेनापि व्यपोहितुम्&#x9;026c&lt;br&gt;&#xA;त्रैलोक्यमपि कृष्णो हि कृत्स्नं स्थावरजङ्गमम्&#x9;027a&lt;br&gt;&#xA;प्रसहेदन्यथा कर्तुं किमु शापं मनीषिणाम्&#x9;027c&lt;br&gt;&#xA;रथस्य पुरतो याति यः स चक्रगदाधरः&#x9;028a&lt;br&gt;&#xA;तव स्नेहात्पुराणर्षिर्वासुदेवश्चतुर्भुजः&#x9;028c&lt;br&gt;&#xA;कृत्वा भारावतरणं पृथिव्याः पृथुलोचनः&#x9;029a&lt;br&gt;&#xA;मोक्षयित्वा जगत्सर्वं गतः स्वस्थानमुत्तमम्&#x9;029c&lt;br&gt;&#xA;त्वया त्विह महत्कर्म देवानां पुरुषर्षभ&#x9;030a&lt;br&gt;&#xA;कृतं भीमसहायेन यमाभ्यां च महाभुज&#x9;030c&lt;br&gt;&#xA;कृतकृत्यांश्च वो मन्ये संसिद्धान्कुरुपुङ्गव&#x9;031a&lt;br&gt;&#xA;गमनं प्राप्तकालं च तद्धि श्रेयो मतं मम&#x9;031c&lt;br&gt;&#xA;बलं बुद्धिश्च तेजश्च प्रतिपत्तिश्च भारत&#x9;032a&lt;br&gt;&#xA;भवन्ति भवकालेषु विपद्यन्ते विपर्यये&#x9;032c&lt;br&gt;&#xA;कालमूलमिदं सर्वं जगद्बीजं धनञ्जय&#x9;033a&lt;br&gt;&#xA;काल एव समादत्ते पुनरेव यदृच्छया&#x9;033c&lt;br&gt;&#xA;स एव बलवान्भूत्वा पुनर्भवति दुर्बलः&#x9;034a&lt;br&gt;&#xA;स एवेशश्च भूत्वेह परैराज्ञाप्यते पुनः&#x9;034c&lt;br&gt;&#xA;कृतकृत्यानि चास्त्राणि गतान्यद्य यथागतम्&#x9;035a&lt;br&gt;&#xA;पुनरेष्यन्ति ते हस्तं यदा कालो भविष्यति&#x9;035c&lt;br&gt;&#xA;कालो गन्तुं गतिं मुख्यां भवतामपि भारत&#x9;036a&lt;br&gt;&#xA;एतच्छ्रेयो हि वो मन्ये परमं भरतर्षभ&#x9;036c&lt;br&gt;&#xA;एतद्वचनमाज्ञाय व्यासस्यामिततेजसः&#x9;037a&lt;br&gt;&#xA;अनुज्ञातो ययौ पार्थो नगरं नागसाह्वयम्&#x9;037c&lt;br&gt;&#xA;प्रविश्य च पुरीं वीरः समासाद्य युधिष्ठिरम्&#x9;038a&lt;br&gt;&#xA;आचष्ट तद्यथावृत्तं वृष्ण्यन्धकजनं प्रति&#x9;038c&lt;/p&gt;</description>
    </item>
  </channel>
</rss>
