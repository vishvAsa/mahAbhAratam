<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/sukthankarAdi-pAThaH/10/</link>
    <description>Recent content in &#43;१० on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/sukthankarAdi-pAThaH/10/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/001/</guid>
      <description>&lt;p&gt;सञ्जय उवाच&#x9;001&lt;br&gt;&#xA;ततस्ते सहिता वीराः प्रयाता दक्षिणामुखाः&#x9;001a&lt;br&gt;&#xA;उपास्तमयवेलायां शिबिराभ्याशमागताः&#x9;001c&lt;br&gt;&#xA;विमुच्य वाहांस्त्वरिता भीताः समभवंस्तदा&#x9;002a&lt;br&gt;&#xA;गहनं देशमासाद्य प्रच्छन्ना न्यविशन्त ते&#x9;002c&lt;br&gt;&#xA;सेनानिवेशमभितो नातिदूरमवस्थिताः&#x9;003a&lt;br&gt;&#xA;निकृत्ता निशितैः शस्त्रैः समन्तात्क्षतविक्षताः&#x9;003c&lt;br&gt;&#xA;दीर्घमुष्णं च निःश्वस्य पाण्डवानन्वचिन्तयन्&#x9;004a&lt;br&gt;&#xA;श्रुत्वा च निनदं घोरं पाण्डवानां जयैषिणाम्&#x9;004c&lt;br&gt;&#xA;अनुसारभयाद्भीताः प्राङ्मुखाः प्राद्रवन्पुनः&#x9;005a&lt;br&gt;&#xA;ते मुहूर्तं ततो गत्वा श्रान्तवाहाः पिपासिताः&#x9;005c&lt;br&gt;&#xA;नामृष्यन्त महेष्वासाः क्रोधामर्षवशं गताः&#x9;006a&lt;br&gt;&#xA;राज्ञो वधेन सन्तप्ता मुहूर्तं समवस्थिताः&#x9;006c&lt;br&gt;&#xA;धृतराष्ट्र उवाच&#x9;007&lt;br&gt;&#xA;अश्रद्धेयमिदं कर्म कृतं भीमेन सञ्जय&#x9;007a&lt;br&gt;&#xA;यत्स नागायुतप्राणः पुत्रो मम निपातितः&#x9;007c&lt;br&gt;&#xA;अवध्यः सर्वभूतानां वज्रसंहननो युवा&#x9;008a&lt;br&gt;&#xA;पाण्डवैः समरे पुत्रो निहतो मम सञ्जय&#x9;008c&lt;br&gt;&#xA;न दिष्टमभ्यतिक्रान्तुं शक्यं गावल्गणे नरैः&#x9;009a&lt;br&gt;&#xA;यत्समेत्य रणे पार्थैः पुत्रो मम निपातितः&#x9;009c&lt;br&gt;&#xA;अद्रिसारमयं नूनं हृदयं मम सञ्जय&#x9;010a&lt;br&gt;&#xA;हतं पुत्रशतं श्रुत्वा यन्न दीर्णं सहस्रधा&#x9;010c&lt;br&gt;&#xA;कथं हि वृद्धमिथुनं हतपुत्रं भविष्यति&#x9;011a&lt;br&gt;&#xA;न ह्यहं पाण्डवेयस्य विषये वस्तुमुत्सहे&#x9;011c&lt;br&gt;&#xA;कथं राज्ञः पिता भूत्वा स्वयं राजा च सञ्जय&#x9;012a&lt;br&gt;&#xA;प्रेष्यभूतः प्रवर्तेयं पाण्डवेयस्य शासनात्&#x9;012c&lt;br&gt;&#xA;आज्ञाप्य पृथिवीं सर्वां स्थित्वा मूर्ध्नि च सञ्जय&#x9;013a&lt;br&gt;&#xA;कथमद्य भविष्यामि प्रेष्यभूतो दुरन्तकृत्&#x9;013c&lt;br&gt;&#xA;कथं भीमस्य वाक्यानि श्रोतुं शक्ष्यामि सञ्जय&#x9;014a&lt;br&gt;&#xA;येन पुत्रशतं पूर्णमेकेन निहतं मम&#x9;014c&lt;br&gt;&#xA;कृतं सत्यं वचस्तस्य विदुरस्य महात्मनः&#x9;015a&lt;br&gt;&#xA;अकुर्वता वचस्तेन मम पुत्रेण सञ्जय&#x9;015c&lt;br&gt;&#xA;अधर्मेण हते तात पुत्रे दुर्योधने मम&#x9;016a&lt;br&gt;&#xA;कृतवर्मा कृपो द्रौणिः किमकुर्वत सञ्जय&#x9;016c&lt;br&gt;&#xA;सञ्जय उवाच&#x9;017&lt;br&gt;&#xA;गत्वा तु तावका राजन्नातिदूरमवस्थिताः&#x9;017a&lt;br&gt;&#xA;अपश्यन्त वनं घोरं नानाद्रुमलताकुलम्&#x9;017c&lt;br&gt;&#xA;ते मुहूर्तं तु विश्रम्य लब्धतोयैर्हयोत्तमैः&#x9;018a&lt;br&gt;&#xA;सूर्यास्तमयवेलायामासेदुः सुमहद्वनम्&#x9;018c&lt;br&gt;&#xA;नानामृगगणैर्जुष्टं नानापक्षिसमाकुलम्&#x9;019a&lt;br&gt;&#xA;नानाद्रुमलताच्छन्नं नानाव्यालनिषेवितम्&#x9;019c&lt;br&gt;&#xA;नानातोयसमाकीर्णं तडागैरुपशोभितम्&#x9;020a&lt;br&gt;&#xA;पद्मिनीशतसञ्छन्नं नीलोत्पलसमायुतम्&#x9;020c&lt;br&gt;&#xA;प्रविश्य तद्वनं घोरं वीक्षमाणाः समन्ततः&#x9;021a&lt;br&gt;&#xA;शाखासहस्रसञ्छन्नं न्यग्रोधं ददृशुस्ततः&#x9;021c&lt;br&gt;&#xA;उपेत्य तु तदा राजन्न्यग्रोधं ते महारथाः&#x9;022a&lt;br&gt;&#xA;ददृशुर्द्विपदां श्रेष्ठाः श्रेष्ठं तं वै वनस्पतिम्&#x9;022c&lt;br&gt;&#xA;तेऽवतीर्य रथेभ्यस्तु विप्रमुच्य च वाजिनः&#x9;023a&lt;br&gt;&#xA;उपस्पृश्य यथान्यायं सन्ध्यामन्वासत प्रभो&#x9;023c&lt;br&gt;&#xA;ततोऽस्तं पर्वतश्रेष्ठमनुप्राप्ते दिवाकरे&#x9;024a&lt;br&gt;&#xA;सर्वस्य जगतो धात्री शर्वरी समपद्यत&#x9;024c&lt;br&gt;&#xA;ग्रहनक्षत्रताराभिः प्रकीर्णाभिरलङ्कृतम्&#x9;025a&lt;br&gt;&#xA;नभोंऽशुकमिवाभाति प्रेक्षणीयं समन्ततः&#x9;025c&lt;br&gt;&#xA;ईषच्चापि प्रवल्गन्ति ये सत्त्वा रात्रिचारिणः&#x9;026a&lt;br&gt;&#xA;दिवाचराश्च ये सत्त्वास्ते निद्रावशमागताः&#x9;026c&lt;br&gt;&#xA;रात्रिञ्चराणां सत्त्वानां निनादोऽभूत्सुदारुणः&#x9;027a&lt;br&gt;&#xA;क्रव्यादाश्च प्रमुदिता घोरा प्राप्ता च शर्वरी&#x9;027c&lt;br&gt;&#xA;तस्मिन्रात्रिमुखे घोरे दुःखशोकसमन्विताः&#x9;028a&lt;br&gt;&#xA;कृतवर्मा कृपो द्रौणिरुपोपविविशुः समम्&#x9;028c&lt;br&gt;&#xA;तत्रोपविष्टाः शोचन्तो न्यग्रोधस्य समन्ततः&#x9;029a&lt;br&gt;&#xA;तमेवार्थमतिक्रान्तं कुरुपाण्डवयोः क्षयम्&#x9;029c&lt;br&gt;&#xA;निद्रया च परीताङ्गा निषेदुर्धरणीतले&#x9;030a&lt;br&gt;&#xA;श्रमेण सुदृढं युक्ता विक्षता विविधैः शरैः&#x9;030c&lt;br&gt;&#xA;ततो निद्रावशं प्राप्तौ कृपभोजौ महारथौ&#x9;031a&lt;br&gt;&#xA;सुखोचितावदुःखार्हौ निषण्णौ धरणीतले&#x9;031c&lt;br&gt;&#xA;तौ तु सुप्तौ महाराज श्रमशोकसमन्वितौ&#x9;031e&lt;br&gt;&#xA;क्रोधामर्षवशं प्राप्तो द्रोणपुत्रस्तु भारत&#x9;032a&lt;br&gt;&#xA;नैव स्म स जगामाथ निद्रां सर्प इव श्वसन्&#x9;032c&lt;br&gt;&#xA;न लेभे स तु निद्रां वै दह्यमानोऽतिमन्युना&#x9;033a&lt;br&gt;&#xA;वीक्षां चक्रे महाबाहुस्तद्वनं घोरदर्शनम्&#x9;033c&lt;br&gt;&#xA;वीक्षमाणो वनोद्देशं नानासत्त्वैर्निषेवितम्&#x9;034a&lt;br&gt;&#xA;अपश्यत महाबाहुर्न्यग्रोधं वायसायुतम्&#x9;034c&lt;br&gt;&#xA;तत्र काकसहस्राणि तां निशां पर्यणामयन्&#x9;035a&lt;br&gt;&#xA;सुखं स्वपन्तः कौरव्य पृथक्पृथगपाश्रयाः&#x9;035c&lt;br&gt;&#xA;सुप्तेषु तेषु काकेषु विस्रब्धेषु समन्ततः&#x9;036a&lt;br&gt;&#xA;सोऽपश्यत्सहसायान्तमुलूकं घोरदर्शनम्&#x9;036c&lt;br&gt;&#xA;महास्वनं महाकायं हर्यक्षं बभ्रुपिङ्गलम्&#x9;037a&lt;br&gt;&#xA;सुदीर्घघोणानखरं सुपर्णमिव वेगिनम्&#x9;037c&lt;br&gt;&#xA;सोऽथ शब्दं मृदुं कृत्वा लीयमान इवाण्डजः&#x9;038a&lt;br&gt;&#xA;न्यग्रोधस्य ततः शाखां प्रार्थयामास भारत&#x9;038c&lt;br&gt;&#xA;सन्निपत्य तु शाखायां न्यग्रोधस्य विहङ्गमः&#x9;039a&lt;br&gt;&#xA;सुप्ताञ्जघान सुबहून्वायसान्वायसान्तकः&#x9;039c&lt;br&gt;&#xA;केषाञ्चिदच्छिनत्पक्षाञ्शिरांसि च चकर्त ह&#x9;040a&lt;br&gt;&#xA;चरणांश्चैव केषाञ्चिद्बभञ्ज चरणायुधः&#x9;040c&lt;br&gt;&#xA;क्षणेनाहन्स बलवान्येऽस्य दृष्टिपथे स्थिताः&#x9;041a&lt;br&gt;&#xA;तेषां शरीरावयवैः शरीरैश्च विशां पते&#x9;041c&lt;br&gt;&#xA;न्यग्रोधमण्डलं सर्वं सञ्छन्नं सर्वतोऽभवत्&#x9;041e&lt;br&gt;&#xA;तांस्तु हत्वा ततः काकान्कौशिको मुदितोऽभवत्&#x9;042a&lt;br&gt;&#xA;प्रतिकृत्य यथाकामं शत्रूणां शत्रुसूदनः&#x9;042c&lt;br&gt;&#xA;तद्दृष्ट्वा सोपधं कर्म कौशिकेन कृतं निशि&#x9;043a&lt;br&gt;&#xA;तद्भावकृतसङ्कल्पो द्रौणिरेको व्यचिन्तयत्&#x9;043c&lt;br&gt;&#xA;उपदेशः कृतोऽनेन पक्षिणा मम संयुगे&#x9;044a&lt;br&gt;&#xA;शत्रूणां क्षपणे युक्तः प्राप्तकालश्च मे मतः&#x9;044c&lt;br&gt;&#xA;नाद्य शक्या मया हन्तुं पाण्डवा जितकाशिनः&#x9;045a&lt;br&gt;&#xA;बलवन्तः कृतोत्साहा लब्धलक्षाः प्रहारिणः&#x9;045c&lt;br&gt;&#xA;राज्ञः सकाशे तेषां च प्रतिज्ञातो वधो मया&#x9;045e&lt;br&gt;&#xA;पतङ्गाग्निसमां वृत्तिमास्थायात्मविनाशिनीम्&#x9;046a&lt;br&gt;&#xA;न्यायतो युध्यमानस्य प्राणत्यागो न संशयः&#x9;046c&lt;br&gt;&#xA;छद्मना तु भवेत्सिद्धिः शत्रूणां च क्षयो महान्&#x9;046e&lt;br&gt;&#xA;तत्र संशयितादर्थाद्योऽर्थो निःसंशयो भवेत्&#x9;047a&lt;br&gt;&#xA;तं जना बहु मन्यन्ते येऽर्थशास्त्रविशारदाः&#x9;047c&lt;br&gt;&#xA;यच्चाप्यत्र भवेद्वाच्यं गर्हितं लोकनिन्दितम्&#x9;048a&lt;br&gt;&#xA;कर्तव्यं तन्मनुष्येण क्षत्रधर्मेण वर्तता&#x9;048c&lt;br&gt;&#xA;निन्दितानि च सर्वाणि कुत्सितानि पदे पदे&#x9;049a&lt;br&gt;&#xA;सोपधानि कृतान्येव पाण्डवैरकृतात्मभिः&#x9;049c&lt;br&gt;&#xA;अस्मिन्नर्थे पुरा गीतौ श्रूयेते धर्मचिन्तकैः&#x9;050a&lt;br&gt;&#xA;श्लोकौ न्यायमवेक्षद्भिस्तत्त्वार्थं तत्त्वदर्शिभिः&#x9;050c&lt;br&gt;&#xA;परिश्रान्ते विदीर्णे च भुञ्जाने चापि शत्रुभिः&#x9;051a&lt;br&gt;&#xA;प्रस्थाने च प्रवेशे च प्रहर्तव्यं रिपोर्बलम्&#x9;051c&lt;br&gt;&#xA;निद्रार्तमर्धरात्रे च तथा नष्टप्रणायकम्&#x9;052a&lt;br&gt;&#xA;भिन्नयोधं बलं यच्च द्विधा युक्तं च यद्भवेत्&#x9;052c&lt;br&gt;&#xA;इत्येवं निश्चयं चक्रे सुप्तानां युधि मारणे&#x9;053a&lt;br&gt;&#xA;पाण्डूनां सह पाञ्चालैर्द्रोणपुत्रः प्रतापवान्&#x9;053c&lt;br&gt;&#xA;स क्रूरां मतिमास्थाय विनिश्चित्य मुहुर्मुहुः&#x9;054a&lt;br&gt;&#xA;सुप्तौ प्राबोधयत्तौ तु मातुलं भोजमेव च&#x9;054c&lt;br&gt;&#xA;नोत्तरं प्रतिपेदे च तत्र युक्तं ह्रिया वृतः&#x9;055a&lt;br&gt;&#xA;स मुहूर्तमिव ध्यात्वा बाष्पविह्वलमब्रवीत्&#x9;055c&lt;br&gt;&#xA;हतो दुर्योधनो राजा एकवीरो महाबलः&#x9;056a&lt;br&gt;&#xA;यस्यार्थे वैरमस्माभिरासक्तं पाण्डवैः सह&#x9;056c&lt;br&gt;&#xA;एकाकी बहुभिः क्षुद्रैराहवे शुद्धविक्रमः&#x9;057a&lt;br&gt;&#xA;पातितो भीमसेनेन एकादशचमूपतिः&#x9;057c&lt;br&gt;&#xA;वृकोदरेण क्षुद्रेण सुनृशंसमिदं कृतम्&#x9;058a&lt;br&gt;&#xA;मूर्धाभिषिक्तस्य शिरः पादेन परिमृद्नता&#x9;058c&lt;br&gt;&#xA;विनर्दन्ति स्म पाञ्चालाः क्ष्वेडन्ति च हसन्ति च&#x9;059a&lt;br&gt;&#xA;धमन्ति शङ्खाञ्शतशो हृष्टा घ्नन्ति च दुन्दुभीन्&#x9;059c&lt;br&gt;&#xA;वादित्रघोषस्तुमुलो विमिश्रः शङ्खनिस्वनैः&#x9;060a&lt;br&gt;&#xA;अनिलेनेरितो घोरो दिशः पूरयतीव हि&#x9;060c&lt;br&gt;&#xA;अश्वानां हेषमाणानां गजानां चैव बृंहताम्&#x9;061a&lt;br&gt;&#xA;सिंहनादश्च शूराणां श्रूयते सुमहानयम्&#x9;061c&lt;br&gt;&#xA;दिशं प्राचीं समाश्रित्य हृष्टानां गर्जतां भृशम्&#x9;062a&lt;br&gt;&#xA;रथनेमिस्वनाश्चैव श्रूयन्ते लोमहर्षणाः&#x9;062c&lt;br&gt;&#xA;पाण्डवैर्धार्तराष्ट्राणां यदिदं कदनं कृतम्&#x9;063a&lt;br&gt;&#xA;वयमेव त्रयः शिष्टास्तस्मिन्महति वैशसे&#x9;063c&lt;br&gt;&#xA;केचिन्नागशतप्राणाः केचित्सर्वास्त्रकोविदाः&#x9;064a&lt;br&gt;&#xA;निहताः पाण्डवेयैः स्म मन्ये कालस्य पर्ययम्&#x9;064c&lt;br&gt;&#xA;एवमेतेन भाव्यं हि नूनं कार्येण तत्त्वतः&#x9;065a&lt;br&gt;&#xA;यथा ह्यस्येदृशी निष्ठा कृते कार्येऽपि दुष्करे&#x9;065c&lt;br&gt;&#xA;भवतोस्तु यदि प्रज्ञा न मोहादपचीयते&#x9;066a&lt;br&gt;&#xA;व्यापन्नेऽस्मिन्महत्यर्थे यन्नः श्रेयस्तदुच्यताम्&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/002/</guid>
      <description>&lt;p&gt;कृप उवाच&#x9;001&lt;br&gt;&#xA;श्रुतं ते वचनं सर्वं हेतुयुक्तं मया विभो&#x9;001a&lt;br&gt;&#xA;ममापि तु वचः किञ्चिच्छृणुष्वाद्य महाभुज&#x9;001c&lt;br&gt;&#xA;आबद्धा मानुषाः सर्वे निर्बन्धाः कर्मणोर्द्वयोः&#x9;002a&lt;br&gt;&#xA;दैवे पुरुषकारे च परं ताभ्यां न विद्यते&#x9;002c&lt;br&gt;&#xA;न हि दैवेन सिध्यन्ति कर्माण्येकेन सत्तम&#x9;003a&lt;br&gt;&#xA;न चापि कर्मणैकेन द्वाभ्यां सिद्धिस्तु योगतः&#x9;003c&lt;br&gt;&#xA;ताभ्यामुभाभ्यां सर्वार्था निबद्धा ह्यधमोत्तमाः&#x9;004a&lt;br&gt;&#xA;प्रवृत्ताश्चैव दृश्यन्ते निवृत्ताश्चैव सर्वशः&#x9;004c&lt;br&gt;&#xA;पर्जन्यः पर्वते वर्षन्किं नु साधयते फलम्&#x9;005a&lt;br&gt;&#xA;कृष्टे क्षेत्रे तथावर्षन्किं नु साधयते फलम्&#x9;005c&lt;br&gt;&#xA;उत्थानं चाप्यदैवस्य ह्यनुत्थानस्य दैवतम्&#x9;006a&lt;br&gt;&#xA;व्यर्थं भवति सर्वत्र पूर्वं कस्तत्र निश्चयः&#x9;006c&lt;br&gt;&#xA;प्रवृष्टे च यथा देवे सम्यक्क्षेत्रे च कर्षिते&#x9;007a&lt;br&gt;&#xA;बीजं महागुणं भूयात्तथा सिद्धिर्हि मानुषी&#x9;007c&lt;br&gt;&#xA;तयोर्दैवं विनिश्चित्य स्ववशेनैव वर्तते&#x9;008a&lt;br&gt;&#xA;प्राज्ञाः पुरुषकारं तु घटन्ते दाक्ष्यमास्थिताः&#x9;008c&lt;br&gt;&#xA;ताभ्यां सर्वे हि कार्यार्था मनुष्याणां नरर्षभ&#x9;009a&lt;br&gt;&#xA;विचेष्टन्तश्च दृश्यन्ते निवृत्ताश्च तथैव हि&#x9;009c&lt;br&gt;&#xA;कृतः पुरुषकारः सन्सोऽपि दैवेन सिध्यति&#x9;010a&lt;br&gt;&#xA;तथास्य कर्मणः कर्तुरभिनिर्वर्तते फलम्&#x9;010c&lt;br&gt;&#xA;उत्थानं तु मनुष्याणां दक्षाणां दैववर्जितम्&#x9;011a&lt;br&gt;&#xA;अफलं दृश्यते लोके सम्यगप्युपपादितम्&#x9;011c&lt;br&gt;&#xA;तत्रालसा मनुष्याणां ये भवन्त्यमनस्विनः&#x9;012a&lt;br&gt;&#xA;उत्थानं ते विगर्हन्ति प्राज्ञानां तन्न रोचते&#x9;012c&lt;br&gt;&#xA;प्रायशो हि कृतं कर्म अफलं दृश्यते भुवि&#x9;013a&lt;br&gt;&#xA;अकृत्वा च पुनर्दुःखं कर्म दृश्येन्महाफलम्&#x9;013c&lt;br&gt;&#xA;चेष्टामकुर्वल्ँलभते यदि किञ्चिद्यदृच्छया&#x9;014a&lt;br&gt;&#xA;यो वा न लभते कृत्वा दुर्दशौ तावुभावपि&#x9;014c&lt;br&gt;&#xA;शक्नोति जीवितुं दक्षो नालसः सुखमेधते&#x9;015a&lt;br&gt;&#xA;दृश्यन्ते जीवलोकेऽस्मिन्दक्षाः प्रायो हितैषिणः&#x9;015c&lt;br&gt;&#xA;यदि दक्षः समारम्भात्कर्मणां नाश्नुते फलम्&#x9;016a&lt;br&gt;&#xA;नास्य वाच्यं भवेत्किञ्चित्तत्त्वं चाप्यधिगच्छति&#x9;016c&lt;br&gt;&#xA;अकृत्वा कर्म यो लोके फलं विन्दति विष्टितः&#x9;017a&lt;br&gt;&#xA;स तु वक्तव्यतां याति द्वेष्यो भवति प्रायशः&#x9;017c&lt;br&gt;&#xA;एवमेतदनादृत्य वर्तते यस्त्वतोऽन्यथा&#x9;018a&lt;br&gt;&#xA;स करोत्यात्मनोऽनर्थान्नैष बुद्धिमतां नयः&#x9;018c&lt;br&gt;&#xA;हीनं पुरुषकारेण यदा दैवेन वा पुनः&#x9;019a&lt;br&gt;&#xA;कारणाभ्यामथैताभ्यामुत्थानमफलं भवेत्&#x9;019c&lt;br&gt;&#xA;हीनं पुरुषकारेण कर्म त्विह न सिध्यति&#x9;019e&lt;br&gt;&#xA;दैवतेभ्यो नमस्कृत्य यस्त्वर्थान्सम्यगीहते&#x9;020a&lt;br&gt;&#xA;दक्षो दाक्षिण्यसम्पन्नो न स मोघं विहन्यते&#x9;020c&lt;br&gt;&#xA;सम्यगीहा पुनरियं यो वृद्धानुपसेवते&#x9;021a&lt;br&gt;&#xA;आपृच्छति च यच्छ्रेयः करोति च हितं वचः&#x9;021c&lt;br&gt;&#xA;उत्थायोत्थाय हि सदा प्रष्टव्या वृद्धसम्मताः&#x9;022a&lt;br&gt;&#xA;तेऽस्य योगे परं मूलं तन्मूला सिद्धिरुच्यते&#x9;022c&lt;br&gt;&#xA;वृद्धानां वचनं श्रुत्वा यो ह्युत्थानं प्रयोजयेत्&#x9;023a&lt;br&gt;&#xA;उत्थानस्य फलं सम्यक्तदा स लभतेऽचिरात्&#x9;023c&lt;br&gt;&#xA;रागात्क्रोधाद्भयाल्लोभाद्योऽर्थानीहेत मानवः&#x9;024a&lt;br&gt;&#xA;अनीशश्चावमानी च स शीघ्रं भ्रश्यते श्रियः&#x9;024c&lt;br&gt;&#xA;सोऽयं दुर्योधनेनार्थो लुब्धेनादीर्घदर्शिना&#x9;025a&lt;br&gt;&#xA;असमर्थ्य समारब्धो मूढत्वादविचिन्तितः&#x9;025c&lt;br&gt;&#xA;हितबुद्धीननादृत्य सम्मन्त्र्यासाधुभिः सह&#x9;026a&lt;br&gt;&#xA;वार्यमाणोऽकरोद्वैरं पाण्डवैर्गुणवत्तरैः&#x9;026c&lt;br&gt;&#xA;पूर्वमप्यतिदुःशीलो न दैन्यं कर्तुमर्हति&#x9;027a&lt;br&gt;&#xA;तपत्यर्थे विपन्ने हि मित्राणामकृतं वचः&#x9;027c&lt;br&gt;&#xA;अन्वावर्तामहि वयं यत्तु तं पापपूरुषम्&#x9;028a&lt;br&gt;&#xA;अस्मानप्यनयस्तस्मात्प्राप्तोऽयं दारुणो महान्&#x9;028c&lt;br&gt;&#xA;अनेन तु ममाद्यापि व्यसनेनोपतापिता&#x9;029a&lt;br&gt;&#xA;बुद्धिश्चिन्तयतः किञ्चित्स्वं श्रेयो नावबुध्यते&#x9;029c&lt;br&gt;&#xA;मुह्यता तु मनुष्येण प्रष्टव्याः सुहृदो बुधाः&#x9;030a&lt;br&gt;&#xA;ते च पृष्टा यथा ब्रूयुस्तत्कर्तव्यं तथा भवेत्&#x9;030c&lt;br&gt;&#xA;ते वयं धृतराष्ट्रं च गान्धारीं च समेत्य ह&#x9;031a&lt;br&gt;&#xA;उपपृच्छामहे गत्वा विदुरं च महामतिम्&#x9;031c&lt;br&gt;&#xA;ते पृष्टाश्च वदेयुर्यच्छ्रेयो नः समनन्तरम्&#x9;032a&lt;br&gt;&#xA;तदस्माभिः पुनः कार्यमिति मे नैष्ठिकी मतिः&#x9;032c&lt;br&gt;&#xA;अनारम्भात्तु कार्याणां नार्थः सम्पद्यते क्वचित्&#x9;033a&lt;br&gt;&#xA;कृते पुरुषकारे च येषां कार्यं न सिध्यति&#x9;033c&lt;br&gt;&#xA;दैवेनोपहतास्ते तु नात्र कार्या विचारणा&#x9;033e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/003/</guid>
      <description>&lt;p&gt;सञ्जय उवाच&#x9;001&lt;br&gt;&#xA;कृपस्य वचनं श्रुत्वा धर्मार्थसहितं शुभम्&#x9;001a&lt;br&gt;&#xA;अश्वत्थामा महाराज दुःखशोकसमन्वितः&#x9;001c&lt;br&gt;&#xA;दह्यमानस्तु शोकेन प्रदीप्तेनाग्निना यथा&#x9;002a&lt;br&gt;&#xA;क्रूरं मनस्ततः कृत्वा तावुभौ प्रत्यभाषत&#x9;002c&lt;br&gt;&#xA;पुरुषे पुरुषे बुद्धिः सा सा भवति शोभना&#x9;003a&lt;br&gt;&#xA;तुष्यन्ति च पृथक्सर्वे प्रज्ञया ते स्वया स्वया&#x9;003c&lt;br&gt;&#xA;सर्वो हि मन्यते लोक आत्मानं बुद्धिमत्तरम्&#x9;004a&lt;br&gt;&#xA;सर्वस्यात्मा बहुमतः सर्वात्मानं प्रशंसति&#x9;004c&lt;br&gt;&#xA;सर्वस्य हि स्वका प्रज्ञा साधुवादे प्रतिष्ठिता&#x9;005a&lt;br&gt;&#xA;परबुद्धिं च निन्दन्ति स्वां प्रशंसन्ति चासकृत्&#x9;005c&lt;br&gt;&#xA;कारणान्तरयोगेन योगे येषां समा मतिः&#x9;006a&lt;br&gt;&#xA;तेऽन्योन्येन च तुष्यन्ति बहु मन्यन्ति चासकृत्&#x9;006c&lt;br&gt;&#xA;तस्यैव तु मनुष्यस्य सा सा बुद्धिस्तदा तदा&#x9;007a&lt;br&gt;&#xA;कालयोगविपर्यासं प्राप्यान्योन्यं विपद्यते&#x9;007c&lt;br&gt;&#xA;अचिन्त्यत्वाद्धि चित्तानां मनुष्याणां विशेषतः&#x9;008a&lt;br&gt;&#xA;चित्तवैकल्यमासाद्य सा सा बुद्धिः प्रजायते&#x9;008c&lt;br&gt;&#xA;यथा हि वैद्यः कुशलो ज्ञात्वा व्याधिं यथाविधि&#x9;009a&lt;br&gt;&#xA;भेषजं कुरुते योगात्प्रशमार्थमिहाभिभो&#x9;009c&lt;br&gt;&#xA;एवं कार्यस्य योगार्थं बुद्धिं कुर्वन्ति मानवाः&#x9;010a&lt;br&gt;&#xA;प्रज्ञया हि स्वया युक्तास्तां च निन्दन्ति मानवाः&#x9;010c&lt;br&gt;&#xA;अन्यया यौवने मर्त्यो बुद्ध्या भवति मोहितः&#x9;011a&lt;br&gt;&#xA;मध्येऽन्यया जरायां तु सोऽन्यां रोचयते मतिम्&#x9;011c&lt;br&gt;&#xA;व्यसनं वा पुनर्घोरं समृद्धिं वापि तादृशीम्&#x9;012a&lt;br&gt;&#xA;अवाप्य पुरुषो भोज कुरुते बुद्धिवैकृतम्&#x9;012c&lt;br&gt;&#xA;एकस्मिन्नेव पुरुषे सा सा बुद्धिस्तदा तदा&#x9;013a&lt;br&gt;&#xA;भवत्यनित्यप्रज्ञत्वात्सा तस्यैव न रोचते&#x9;013c&lt;br&gt;&#xA;निश्चित्य तु यथाप्रज्ञं यां मतिं साधु पश्यति&#x9;014a&lt;br&gt;&#xA;तस्यां प्रकुरुते भावं सा तस्योद्योगकारिका&#x9;014c&lt;br&gt;&#xA;सर्वो हि पुरुषो भोज साध्वेतदिति निश्चितः&#x9;015a&lt;br&gt;&#xA;कर्तुमारभते प्रीतो मरणादिषु कर्मसु&#x9;015c&lt;br&gt;&#xA;सर्वे हि युक्तिं विज्ञाय प्रज्ञां चापि स्वकां नराः&#x9;016a&lt;br&gt;&#xA;चेष्टन्ते विविधाश्चेष्टा हितमित्येव जानते&#x9;016c&lt;br&gt;&#xA;उपजाता व्यसनजा येयमद्य मतिर्मम&#x9;017a&lt;br&gt;&#xA;युवयोस्तां प्रवक्ष्यामि मम शोकविनाशिनीम्&#x9;017c&lt;br&gt;&#xA;प्रजापतिः प्रजाः सृष्ट्वा कर्म तासु विधाय च&#x9;018a&lt;br&gt;&#xA;वर्णे वर्णे समाधत्त एकैकं गुणवत्तरम्&#x9;018c&lt;br&gt;&#xA;ब्राह्मणे दममव्यग्रं क्षत्रिये तेज उत्तमम्&#x9;019a&lt;br&gt;&#xA;दाक्ष्यं वैश्ये च शूद्रे च सर्ववर्णानुकूलताम्&#x9;019c&lt;br&gt;&#xA;अदान्तो ब्राह्मणोऽसाधुर्निस्तेजाः क्षत्रियोऽधमः&#x9;020a&lt;br&gt;&#xA;अदक्षो निन्द्यते वैश्यः शूद्रश्च प्रतिकूलवान्&#x9;020c&lt;br&gt;&#xA;सोऽस्मि जातः कुले श्रेष्ठे ब्राह्मणानां सुपूजिते&#x9;021a&lt;br&gt;&#xA;मन्दभाग्यतयास्म्येतं क्षत्रधर्ममनुष्ठितः&#x9;021c&lt;br&gt;&#xA;क्षत्रधर्मं विदित्वाहं यदि ब्राह्मण्यसंश्रितम्&#x9;022a&lt;br&gt;&#xA;प्रकुर्यां सुमहत्कर्म न मे तत्साधु सम्मतम्&#x9;022c&lt;br&gt;&#xA;धारयित्वा धनुर्दिव्यं दिव्यान्यस्त्राणि चाहवे&#x9;023a&lt;br&gt;&#xA;पितरं निहतं दृष्ट्वा किं नु वक्ष्यामि संसदि&#x9;023c&lt;br&gt;&#xA;सोऽहमद्य यथाकामं क्षत्रधर्ममुपास्य तम्&#x9;024a&lt;br&gt;&#xA;गन्तास्मि पदवीं राज्ञः पितुश्चापि महाद्युतेः&#x9;024c&lt;br&gt;&#xA;अद्य स्वप्स्यन्ति पाञ्चाला विश्वस्ता जितकाशिनः&#x9;025a&lt;br&gt;&#xA;विमुक्तयुग्यकवचा हर्षेण च समन्विताः&#x9;025c&lt;br&gt;&#xA;वयं जिता मताश्चैषां श्रान्ता व्यायमनेन च&#x9;025e&lt;br&gt;&#xA;तेषां निशि प्रसुप्तानां स्वस्थानां शिबिरे स्वके&#x9;026a&lt;br&gt;&#xA;अवस्कन्दं करिष्यामि शिबिरस्याद्य दुष्करम्&#x9;026c&lt;br&gt;&#xA;तानवस्कन्द्य शिबिरे प्रेतभूतान्विचेतसः&#x9;027a&lt;br&gt;&#xA;सूदयिष्यामि विक्रम्य मघवानिव दानवान्&#x9;027c&lt;br&gt;&#xA;अद्य तान्सहितान्सर्वान्धृष्टद्युम्नपुरोगमान्&#x9;028a&lt;br&gt;&#xA;सूदयिष्यामि विक्रम्य कक्षं दीप्त इवानलः&#x9;028c&lt;br&gt;&#xA;निहत्य चैव पाञ्चालाञ्शान्तिं लब्धास्मि सत्तम&#x9;028e&lt;br&gt;&#xA;पाञ्चालेषु चरिष्यामि सूदयन्नद्य संयुगे&#x9;029a&lt;br&gt;&#xA;पिनाकपाणिः सङ्क्रुद्धः स्वयं रुद्रः पशुष्विव&#x9;029c&lt;br&gt;&#xA;अद्याहं सर्वपाञ्चालान्निहत्य च निकृत्य च&#x9;030a&lt;br&gt;&#xA;अर्दयिष्यामि सङ्क्रुद्धो रणे पाण्डुसुतांस्तथा&#x9;030c&lt;br&gt;&#xA;अद्याहं सर्वपाञ्चालैः कृत्वा भूमिं शरीरिणीम्&#x9;031a&lt;br&gt;&#xA;प्रहृत्यैकैकशस्तेभ्यो भविष्याम्यनृणः पितुः&#x9;031c&lt;br&gt;&#xA;दुर्योधनस्य कर्णस्य भीष्मसैन्धवयोरपि&#x9;032a&lt;br&gt;&#xA;गमयिष्यामि पाञ्चालान्पदवीमद्य दुर्गमाम्&#x9;032c&lt;br&gt;&#xA;अद्य पाञ्चालराजस्य धृष्टद्युम्नस्य वै निशि&#x9;033a&lt;br&gt;&#xA;विरात्रे प्रमथिष्यामि पशोरिव शिरो बलात्&#x9;033c&lt;br&gt;&#xA;अद्य पाञ्चालपाण्डूनां शयितानात्मजान्निशि&#x9;034a&lt;br&gt;&#xA;खड्गेन निशितेनाजौ प्रमथिष्यामि गौतम&#x9;034c&lt;br&gt;&#xA;अद्य पाञ्चालसेनां तां निहत्य निशि सौप्तिके&#x9;035a&lt;br&gt;&#xA;कृतकृत्यः सुखी चैव भविष्यामि महामते&#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/004/</guid>
      <description>&lt;p&gt;कृप उवाच&#x9;001&lt;br&gt;&#xA;दिष्ट्या ते प्रतिकर्तव्ये मतिर्जातेयमच्युत&#x9;001a&lt;br&gt;&#xA;न त्वा वारयितुं शक्तो वज्रपाणिरपि स्वयम्&#x9;001c&lt;br&gt;&#xA;अनुयास्यावहे त्वां तु प्रभाते सहितावुभौ&#x9;002a&lt;br&gt;&#xA;अद्य रात्रौ विश्रमस्व विमुक्तकवचध्वजः&#x9;002c&lt;br&gt;&#xA;अहं त्वामनुयास्यामि कृतवर्मा च सात्वतः&#x9;003a&lt;br&gt;&#xA;परानभिमुखं यान्तं रथावास्थाय दंशितौ&#x9;003c&lt;br&gt;&#xA;आवाभ्यां सहितः शत्रूञ्श्वोऽसि हन्ता समागमे&#x9;004a&lt;br&gt;&#xA;विक्रम्य रथिनां श्रेष्ठ पाञ्चालान्सपदानुगान्&#x9;004c&lt;br&gt;&#xA;शक्तस्त्वमसि विक्रान्तुं विश्रमस्व निशामिमाम्&#x9;005a&lt;br&gt;&#xA;चिरं ते जाग्रतस्तात स्वप तावन्निशामिमाम्&#x9;005c&lt;br&gt;&#xA;विश्रान्तश्च विनिद्रश्च स्वस्थचित्तश्च मानद&#x9;006a&lt;br&gt;&#xA;समेत्य समरे शत्रून्वधिष्यसि न संशयः&#x9;006c&lt;br&gt;&#xA;न हि त्वा रथिनां श्रेष्ठ प्रगृहीतवरायुधम्&#x9;007a&lt;br&gt;&#xA;जेतुमुत्सहते कश्चिदपि देवेषु पावकिः&#x9;007c&lt;br&gt;&#xA;कृपेण सहितं यान्तं युक्तं च कृतवर्मणा&#x9;008a&lt;br&gt;&#xA;को द्रौणिं युधि संरब्धं योधयेदपि देवराट्&#x9;008c&lt;br&gt;&#xA;ते वयं परिविश्रान्ता विनिद्रा विगतज्वराः&#x9;009a&lt;br&gt;&#xA;प्रभातायां रजन्यां वै निहनिष्याम शात्रवान्&#x9;009c&lt;br&gt;&#xA;तव ह्यस्त्राणि दिव्यानि मम चैव न संशयः&#x9;010a&lt;br&gt;&#xA;सात्वतोऽपि महेष्वासो नित्यं युद्धेषु कोविदः&#x9;010c&lt;br&gt;&#xA;ते वयं सहितास्तात सर्वाञ्शत्रून्समागतान्&#x9;011a&lt;br&gt;&#xA;प्रसह्य समरे हत्वा प्रीतिं प्राप्स्याम पुष्कलाम्&#x9;011c&lt;br&gt;&#xA;विश्रमस्व त्वमव्यग्रः स्वप चेमां निशां सुखम्&#x9;011e&lt;br&gt;&#xA;अहं च कृतवर्मा च प्रयान्तं त्वां नरोत्तम&#x9;012a&lt;br&gt;&#xA;अनुयास्याव सहितौ धन्विनौ परतापिनौ&#x9;012c&lt;br&gt;&#xA;रथिनं त्वरया यान्तं रथावास्थाय दंशितौ&#x9;012e&lt;br&gt;&#xA;स गत्वा शिबिरं तेषां नाम विश्राव्य चाहवे&#x9;013a&lt;br&gt;&#xA;ततः कर्तासि शत्रूणां युध्यतां कदनं महत्&#x9;013c&lt;br&gt;&#xA;कृत्वा च कदनं तेषां प्रभाते विमलेऽहनि&#x9;014a&lt;br&gt;&#xA;विहरस्व यथा शक्रः सूदयित्वा महासुरान्&#x9;014c&lt;br&gt;&#xA;त्वं हि शक्तो रणे जेतुं पाञ्चालानां वरूथिनीम्&#x9;015a&lt;br&gt;&#xA;दैत्यसेनामिव क्रुद्धः सर्वदानवसूदनः&#x9;015c&lt;br&gt;&#xA;मया त्वां सहितं सङ्ख्ये गुप्तं च कृतवर्मणा&#x9;016a&lt;br&gt;&#xA;न सहेत विभुः साक्षाद्वज्रपाणिरपि स्वयम्&#x9;016c&lt;br&gt;&#xA;न चाहं समरे तात कृतवर्मा तथैव च&#x9;017a&lt;br&gt;&#xA;अनिर्जित्य रणे पाण्डून्व्यपयास्याव कर्हिचित्&#x9;017c&lt;br&gt;&#xA;हत्वा च समरे क्षुद्रान्पाञ्चालान्पाण्डुभिः सह&#x9;018a&lt;br&gt;&#xA;निवर्तिष्यामहे सर्वे हता वा स्वर्गगा वयम्&#x9;018c&lt;br&gt;&#xA;सर्वोपायैः सहायास्ते प्रभाते वयमेव हि&#x9;019a&lt;br&gt;&#xA;सत्यमेतन्महाबाहो प्रब्रवीमि तवानघ&#x9;019c&lt;br&gt;&#xA;एवमुक्तस्ततो द्रौणिर्मातुलेन हितं वचः&#x9;020a&lt;br&gt;&#xA;अब्रवीन्मातुलं राजन्क्रोधादुद्वृत्य लोचने&#x9;020c&lt;br&gt;&#xA;आतुरस्य कुतो निद्रा नरस्यामर्षितस्य च&#x9;021a&lt;br&gt;&#xA;अर्थांश्चिन्तयतश्चापि कामयानस्य वा पुनः&#x9;021c&lt;br&gt;&#xA;तदिदं समनुप्राप्तं पश्य मेऽद्य चतुष्टयम्&#x9;022a&lt;br&gt;&#xA;यस्य भागश्चतुर्थो मे स्वप्नमह्नाय नाशयेत्&#x9;022c&lt;br&gt;&#xA;किं नाम दुःखं लोकेऽस्मिन्पितुर्वधमनुस्मरन्&#x9;023a&lt;br&gt;&#xA;हृदयं निर्दहन्मेऽद्य रात्र्यहानि न शाम्यति&#x9;023c&lt;br&gt;&#xA;यथा च निहतः पापैः पिता मम विशेषतः&#x9;024a&lt;br&gt;&#xA;प्रत्यक्षमपि ते सर्वं तन्मे मर्माणि कृन्तति&#x9;024c&lt;br&gt;&#xA;कथं हि मादृशो लोके मुहूर्तमपि जीवति&#x9;025a&lt;br&gt;&#xA;द्रोणो हतेति यद्वाचः पाञ्चालानां शृणोम्यहम्&#x9;025c&lt;br&gt;&#xA;धृष्टद्युम्नमहत्वाजौ नाहं जीवितुमुत्सहे&#x9;026a&lt;br&gt;&#xA;स मे पितृवधाद्वध्यः पाञ्चाला ये च सङ्गताः&#x9;026c&lt;br&gt;&#xA;विलापो भग्नसक्थस्य यस्तु राज्ञो मया श्रुतः&#x9;027a&lt;br&gt;&#xA;स पुनर्हृदयं कस्य क्रूरस्यापि न निर्दहेत्&#x9;027c&lt;br&gt;&#xA;कस्य ह्यकरुणस्यापि नेत्राभ्यामश्रु नाव्रजेत्&#x9;028a&lt;br&gt;&#xA;नृपतेर्भग्नसक्थस्य श्रुत्वा तादृग्वचः पुनः&#x9;028c&lt;br&gt;&#xA;यश्चायं मित्रपक्षो मे मयि जीवति निर्जितः&#x9;029a&lt;br&gt;&#xA;शोकं मे वर्धयत्येष वारिवेग इवार्णवम्&#x9;029c&lt;br&gt;&#xA;एकाग्रमनसो मेऽद्य कुतो निद्रा कुतः सुखम्&#x9;029e&lt;br&gt;&#xA;वासुदेवार्जुनाभ्यां हि तानहं परिरक्षितान्&#x9;030a&lt;br&gt;&#xA;अविषह्यतमान्मन्ये महेन्द्रेणापि मातुल&#x9;030c&lt;br&gt;&#xA;न चास्मि शक्यः संयन्तुमस्मात्कार्यात्कथञ्चन&#x9;031a&lt;br&gt;&#xA;न तं पश्यामि लोकेऽस्मिन्यो मां कार्यान्निवर्तयेत्&#x9;031c&lt;br&gt;&#xA;इति मे निश्चिता बुद्धिरेषा साधुमता च मे&#x9;031e&lt;br&gt;&#xA;वार्त्तिकैः कथ्यमानस्तु मित्राणां मे पराभवः&#x9;032a&lt;br&gt;&#xA;पाण्डवानां च विजयो हृदयं दहतीव मे&#x9;032c&lt;br&gt;&#xA;अहं तु कदनं कृत्वा शत्रूणामद्य सौप्तिके&#x9;033a&lt;br&gt;&#xA;ततो विश्रमिता चैव स्वप्ता च विगतज्वरः&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/005/</guid>
      <description>&lt;p&gt;कृप उवाच&#x9;001&lt;br&gt;&#xA;शुश्रूषुरपि दुर्मेधाः पुरुषोऽनियतेन्द्रियः&#x9;001a&lt;br&gt;&#xA;नालं वेदयितुं कृत्स्नौ धर्मार्थाविति मे मतिः&#x9;001c&lt;br&gt;&#xA;तथैव तावन्मेधावी विनयं यो न शिक्षति&#x9;002a&lt;br&gt;&#xA;न च किञ्चन जानाति सोऽपि धर्मार्थनिश्चयम्&#x9;002c&lt;br&gt;&#xA;शुश्रूषुस्त्वेव मेधावी पुरुषो नियतेन्द्रियः&#x9;003a&lt;br&gt;&#xA;जानीयादागमान्सर्वान्ग्राह्यं च न विरोधयेत्&#x9;003c&lt;br&gt;&#xA;अनेयस्त्ववमानी यो दुरात्मा पापपूरुषः&#x9;004a&lt;br&gt;&#xA;दिष्टमुत्सृज्य कल्याणं करोति बहुपापकम्&#x9;004c&lt;br&gt;&#xA;नाथवन्तं तु सुहृदः प्रतिषेधन्ति पातकात्&#x9;005a&lt;br&gt;&#xA;निवर्तते तु लक्ष्मीवान्नालक्ष्मीवान्निवर्तते&#x9;005c&lt;br&gt;&#xA;यथा ह्युच्चावचैर्वाक्यैः क्षिप्तचित्तो नियम्यते&#x9;006a&lt;br&gt;&#xA;तथैव सुहृदा शक्यो नशक्यस्त्ववसीदति&#x9;006c&lt;br&gt;&#xA;तथैव सुहृदं प्राज्ञं कुर्वाणं कर्म पापकम्&#x9;007a&lt;br&gt;&#xA;प्राज्ञाः सम्प्रतिषेधन्ते यथाशक्ति पुनः पुनः&#x9;007c&lt;br&gt;&#xA;स कल्याणे मतिं कृत्वा नियम्यात्मानमात्मना&#x9;008a&lt;br&gt;&#xA;कुरु मे वचनं तात येन पश्चान्न तप्यसे&#x9;008c&lt;br&gt;&#xA;न वधः पूज्यते लोके सुप्तानामिह धर्मतः&#x9;009a&lt;br&gt;&#xA;तथैव न्यस्तशस्त्राणां विमुक्तरथवाजिनाम्&#x9;009c&lt;br&gt;&#xA;ये च ब्रूयुस्तवास्मीति ये च स्युः शरणागताः&#x9;010a&lt;br&gt;&#xA;विमुक्तमूर्धजा ये च ये चापि हतवाहनाः&#x9;010c&lt;br&gt;&#xA;अद्य स्वप्स्यन्ति पाञ्चाला विमुक्तकवचा विभो&#x9;011a&lt;br&gt;&#xA;विश्वस्ता रजनीं सर्वे प्रेता इव विचेतसः&#x9;011c&lt;br&gt;&#xA;यस्तेषां तदवस्थानां द्रुह्येत पुरुषोऽनृजुः&#x9;012a&lt;br&gt;&#xA;व्यक्तं स नरके मज्जेदगाधे विपुलेऽप्लवे&#x9;012c&lt;br&gt;&#xA;सर्वास्त्रविदुषां लोके श्रेष्ठस्त्वमसि विश्रुतः&#x9;013a&lt;br&gt;&#xA;न च ते जातु लोकेऽस्मिन्सुसूक्ष्ममपि किल्बिषम्&#x9;013c&lt;br&gt;&#xA;त्वं पुनः सूर्यसङ्काशः श्वोभूत उदिते रवौ&#x9;014a&lt;br&gt;&#xA;प्रकाशे सर्वभूतानां विजेता युधि शात्रवान्&#x9;014c&lt;br&gt;&#xA;असम्भावितरूपं हि त्वयि कर्म विगर्हितम्&#x9;015a&lt;br&gt;&#xA;शुक्ले रक्तमिव न्यस्तं भवेदिति मतिर्मम&#x9;015c&lt;br&gt;&#xA;अश्वत्थामोवाच&#x9;016&lt;br&gt;&#xA;एवमेतद्यथात्थ त्वमनुशास्मीह मातुल&#x9;016a&lt;br&gt;&#xA;तैस्तु पूर्वमयं सेतुः शतधा विदलीकृतः&#x9;016c&lt;br&gt;&#xA;प्रत्यक्षं भूमिपालानां भवतां चापि सन्निधौ&#x9;017a&lt;br&gt;&#xA;न्यस्तशस्त्रो मम पिता धृष्टद्युम्नेन पातितः&#x9;017c&lt;br&gt;&#xA;कर्णश्च पतिते चक्रे रथस्य रथिनां वरः&#x9;018a&lt;br&gt;&#xA;उत्तमे व्यसने सन्नो हतो गाण्डीवधन्वना&#x9;018c&lt;br&gt;&#xA;तथा शान्तनवो भीष्मो न्यस्तशस्त्रो निरायुधः&#x9;019a&lt;br&gt;&#xA;शिखण्डिनं पुरस्कृत्य हतो गाण्डीवधन्वना&#x9;019c&lt;br&gt;&#xA;भूरिश्रवा महेष्वासस्तथा प्रायगतो रणे&#x9;020a&lt;br&gt;&#xA;क्रोशतां भूमिपालानां युयुधानेन पातितः&#x9;020c&lt;br&gt;&#xA;दुर्योधनश्च भीमेन समेत्य गदया मृधे&#x9;021a&lt;br&gt;&#xA;पश्यतां भूमिपालानामधर्मेण निपातितः&#x9;021c&lt;br&gt;&#xA;एकाकी बहुभिस्तत्र परिवार्य महारथैः&#x9;022a&lt;br&gt;&#xA;अधर्मेण नरव्याघ्रो भीमसेनेन पातितः&#x9;022c&lt;br&gt;&#xA;विलापो भग्नसक्थस्य यो मे राज्ञः परिश्रुतः&#x9;023a&lt;br&gt;&#xA;वार्त्तिकानां कथयतां स मे मर्माणि कृन्तति&#x9;023c&lt;br&gt;&#xA;एवमधार्मिकाः पापाः पाञ्चाला भिन्नसेतवः&#x9;024a&lt;br&gt;&#xA;तानेवं भिन्नमर्यादान्किं भवान्न विगर्हति&#x9;024c&lt;br&gt;&#xA;पितृहन्तॄनहं हत्वा पाञ्चालान्निशि सौप्तिके&#x9;025a&lt;br&gt;&#xA;कामं कीटः पतङ्गो वा जन्म प्राप्य भवामि वै&#x9;025c&lt;br&gt;&#xA;त्वरे चाहमनेनाद्य यदिदं मे चिकीर्षितम्&#x9;026a&lt;br&gt;&#xA;तस्य मे त्वरमाणस्य कुतो निद्रा कुतः सुखम्&#x9;026c&lt;br&gt;&#xA;न स जातः पुमाल्ँलोके कश्चिन्न च भविष्यति&#x9;027a&lt;br&gt;&#xA;यो मे व्यावर्तयेदेतां वधे तेषां कृतां मतिम्&#x9;027c&lt;br&gt;&#xA;सञ्जय उवाच&#x9;028&lt;br&gt;&#xA;एवमुक्त्वा महाराज द्रोणपुत्रः प्रतापवान्&#x9;028a&lt;br&gt;&#xA;एकान्ते योजयित्वाश्वान्प्रायादभिमुखः परान्&#x9;028c&lt;br&gt;&#xA;तमब्रूतां महात्मानौ भोजशारद्वतावुभौ&#x9;029a&lt;br&gt;&#xA;किमयं स्यन्दनो युक्तः किं च कार्यं चिकीर्षितम्&#x9;029c&lt;br&gt;&#xA;एकसार्थं प्रयातौ स्वस्त्वया सह नरर्षभ&#x9;030a&lt;br&gt;&#xA;समदुःखसुखौ चैव नावां शङ्कितुमर्हसि&#x9;030c&lt;br&gt;&#xA;अश्वत्थामा तु सङ्क्रुद्धः पितुर्वधमनुस्मरन्&#x9;031a&lt;br&gt;&#xA;ताभ्यां तथ्यं तदाचख्यौ यदस्यात्मचिकीर्षितम्&#x9;031c&lt;br&gt;&#xA;हत्वा शतसहस्राणि योधानां निशितैः शरैः&#x9;032a&lt;br&gt;&#xA;न्यस्तशस्त्रो मम पिता धृष्टद्युम्नेन पातितः&#x9;032c&lt;br&gt;&#xA;तं तथैव हनिष्यामि न्यस्तवर्माणमद्य वै&#x9;033a&lt;br&gt;&#xA;पुत्रं पाञ्चालराजस्य पापं पापेन कर्मणा&#x9;033c&lt;br&gt;&#xA;कथं च निहतः पापः पाञ्चालः पशुवन्मया&#x9;034a&lt;br&gt;&#xA;शस्त्राहवजितां लोकान्प्राप्नुयादिति मे मतिः&#x9;034c&lt;br&gt;&#xA;क्षिप्रं सन्नद्धकवचौ सखड्गावात्तकार्मुकौ&#x9;035a&lt;br&gt;&#xA;समास्थाय प्रतीक्षेतां रथवर्यौ परन्तपौ&#x9;035c&lt;br&gt;&#xA;इत्युक्त्वा रथमास्थाय प्रायादभिमुखः परान्&#x9;036a&lt;br&gt;&#xA;तमन्वगात्कृपो राजन्कृतवर्मा च सात्वतः&#x9;036c&lt;br&gt;&#xA;ते प्रयाता व्यरोचन्त परानभिमुखास्त्रयः&#x9;037a&lt;br&gt;&#xA;हूयमाना यथा यज्ञे समिद्धा हव्यवाहनाः&#x9;037c&lt;br&gt;&#xA;ययुश्च शिबिरं तेषां सम्प्रसुप्तजनं विभो&#x9;038a&lt;br&gt;&#xA;द्वारदेशं तु सम्प्राप्य द्रौणिस्तस्थौ रथोत्तमे&#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/006/</guid>
      <description>&lt;p&gt;धृतराष्ट्र उवाच&#x9;001&lt;br&gt;&#xA;द्वारदेशे ततो द्रौणिमवस्थितमवेक्ष्य तौ&#x9;001a&lt;br&gt;&#xA;अकुर्वतां भोजकृपौ किं सञ्जय वदस्व मे&#x9;001c&lt;br&gt;&#xA;सञ्जय उवाच&#x9;002&lt;br&gt;&#xA;कृतवर्माणमामन्त्र्य कृपं च स महारथम्&#x9;002a&lt;br&gt;&#xA;द्रौणिर्मन्युपरीतात्मा शिबिरद्वारमासदत्&#x9;002c&lt;br&gt;&#xA;तत्र भूतं महाकायं चन्द्रार्कसदृशद्युतिम्&#x9;003a&lt;br&gt;&#xA;सोऽपश्यद्द्वारमावृत्य तिष्ठन्तं लोमहर्षणम्&#x9;003c&lt;br&gt;&#xA;वसानं चर्म वैयाघ्रं महारुधिरविस्रवम्&#x9;004a&lt;br&gt;&#xA;कृष्णाजिनोत्तरासङ्गं नागयज्ञोपवीतिनम्&#x9;004c&lt;br&gt;&#xA;बाहुभिः स्वायतैः पीनैर्नानाप्रहरणोद्यतैः&#x9;005a&lt;br&gt;&#xA;बद्धाङ्गदमहासर्पं ज्वालामालाकुलाननम्&#x9;005c&lt;br&gt;&#xA;दंष्ट्राकरालवदनं व्यादितास्यं भयावहम्&#x9;006a&lt;br&gt;&#xA;नयनानां सहस्रैश्च विचित्रैरभिभूषितम्&#x9;006c&lt;br&gt;&#xA;नैव तस्य वपुः शक्यं प्रवक्तुं वेष एव वा&#x9;007a&lt;br&gt;&#xA;सर्वथा तु तदालक्ष्य स्फुटेयुरपि पर्वताः&#x9;007c&lt;br&gt;&#xA;तस्यास्यान्नासिकाभ्यां च श्रवणाभ्यां च सर्वशः&#x9;008a&lt;br&gt;&#xA;तेभ्यश्चाक्षिसहस्रेभ्यः प्रादुरासन्महार्चिषः&#x9;008c&lt;br&gt;&#xA;तथा तेजोमरीचिभ्यः शङ्खचक्रगदाधराः&#x9;009a&lt;br&gt;&#xA;प्रादुरासन्हृषीकेशाः शतशोऽथ सहस्रशः&#x9;009c&lt;br&gt;&#xA;तदत्यद्भुतमालोक्य भूतं लोकभयङ्करम्&#x9;010a&lt;br&gt;&#xA;द्रौणिरव्यथितो दिव्यैरस्त्रवर्षैरवाकिरत्&#x9;010c&lt;br&gt;&#xA;द्रौणिमुक्ताञ्शरांस्तांस्तु तद्भूतं महदग्रसत्&#x9;011a&lt;br&gt;&#xA;उदधेरिव वार्योघान्पावको वडवामुखः&#x9;011c&lt;br&gt;&#xA;अश्वत्थामा तु सम्प्रेक्ष्य ताञ्शरौघान्निरर्थकान्&#x9;012a&lt;br&gt;&#xA;रथशक्तिं मुमोचास्मै दीप्तामग्निशिखामिव&#x9;012c&lt;br&gt;&#xA;सा तदाहत्य दीप्ताग्रा रथशक्तिरशीर्यत&#x9;013a&lt;br&gt;&#xA;युगान्ते सूर्यमाहत्य महोल्केव दिवश्च्युता&#x9;013c&lt;br&gt;&#xA;अथ हेमत्सरुं दिव्यं खड्गमाकाशवर्चसम्&#x9;014a&lt;br&gt;&#xA;कोशात्समुद्बबर्हाशु बिलाद्दीप्तमिवोरगम्&#x9;014c&lt;br&gt;&#xA;ततः खड्गवरं धीमान्भूताय प्राहिणोत्तदा&#x9;015a&lt;br&gt;&#xA;स तदासाद्य भूतं वै विलयं तूलवद्ययौ&#x9;015c&lt;br&gt;&#xA;ततः स कुपितो द्रौणिरिन्द्रकेतुनिभां गदाम्&#x9;016a&lt;br&gt;&#xA;ज्वलन्तीं प्राहिणोत्तस्मै भूतं तामपि चाग्रसत्&#x9;016c&lt;br&gt;&#xA;ततः सर्वायुधाभावे वीक्षमाणस्ततस्ततः&#x9;017a&lt;br&gt;&#xA;अपश्यत्कृतमाकाशमनाकाशं जनार्दनैः&#x9;017c&lt;br&gt;&#xA;तदद्भुततमं दृष्ट्वा द्रोणपुत्रो निरायुधः&#x9;018a&lt;br&gt;&#xA;अब्रवीदभिसन्तप्तः कृपवाक्यमनुस्मरन्&#x9;018c&lt;br&gt;&#xA;ब्रुवतामप्रियं पथ्यं सुहृदां न शृणोति यः&#x9;019a&lt;br&gt;&#xA;स शोचत्यापदं प्राप्य यथाहमतिवर्त्य तौ&#x9;019c&lt;br&gt;&#xA;शास्त्रदृष्टानवध्यान्यः समतीत्य जिघांसति&#x9;020a&lt;br&gt;&#xA;स पथः प्रच्युतो धर्म्यात्कुपथं प्रतिपद्यते&#x9;020c&lt;br&gt;&#xA;गोब्राह्मणनृपस्त्रीषु सख्युर्मातुर्गुरोस्तथा&#x9;021a&lt;br&gt;&#xA;वृद्धबालजडान्धेषु सुप्तभीतोत्थितेषु च&#x9;021c&lt;br&gt;&#xA;मत्तोन्मत्तप्रमत्तेषु न शस्त्राण्युपधारयेत्&#x9;022a&lt;br&gt;&#xA;इत्येवं गुरुभिः पूर्वमुपदिष्टं नृणां सदा&#x9;022c&lt;br&gt;&#xA;सोऽहमुत्क्रम्य पन्थानं शास्त्रदृष्टं सनातनम्&#x9;023a&lt;br&gt;&#xA;अमार्गेणैवमारभ्य घोरामापदमागतः&#x9;023c&lt;br&gt;&#xA;तां चापदं घोरतरां प्रवदन्ति मनीषिणः&#x9;024a&lt;br&gt;&#xA;यदुद्यम्य महत्कृत्यं भयादपि निवर्तते&#x9;024c&lt;br&gt;&#xA;अशक्यं चैव कः कर्तुं शक्तः शक्तिबलादिह&#x9;025a&lt;br&gt;&#xA;न हि दैवाद्गरीयो वै मानुषं कर्म कथ्यते&#x9;025c&lt;br&gt;&#xA;मानुषं कुर्वतः कर्म यदि दैवान्न सिध्यति&#x9;026a&lt;br&gt;&#xA;स पथः प्रच्युतो धर्म्याद्विपदं प्रतिपद्यते&#x9;026c&lt;br&gt;&#xA;प्रतिघातं ह्यविज्ञातं प्रवदन्ति मनीषिणः&#x9;027a&lt;br&gt;&#xA;यदारभ्य क्रियां काञ्चिद्भयादिह निवर्तते&#x9;027c&lt;br&gt;&#xA;तदिदं दुष्प्रणीतेन भयं मां समुपस्थितम्&#x9;028a&lt;br&gt;&#xA;न हि द्रोणसुतः सङ्ख्ये निवर्तेत कथञ्चन&#x9;028c&lt;br&gt;&#xA;इदं च सुमहद्भूतं दैवदण्डमिवोद्यतम्&#x9;029a&lt;br&gt;&#xA;न चैतदभिजानामि चिन्तयन्नपि सर्वथा&#x9;029c&lt;br&gt;&#xA;ध्रुवं येयमधर्मे मे प्रवृत्ता कलुषा मतिः&#x9;030a&lt;br&gt;&#xA;तस्याः फलमिदं घोरं प्रतिघाताय दृश्यते&#x9;030c&lt;br&gt;&#xA;तदिदं दैवविहितं मम सङ्ख्ये निवर्तनम्&#x9;031a&lt;br&gt;&#xA;नान्यत्र दैवादुद्यन्तुमिह शक्यं कथञ्चन&#x9;031c&lt;br&gt;&#xA;सोऽहमद्य महादेवं प्रपद्ये शरणं प्रभुम्&#x9;032a&lt;br&gt;&#xA;दैवदण्डमिमं घोरं स हि मे नाशयिष्यति&#x9;032c&lt;br&gt;&#xA;कपर्दिनं प्रपद्याथ देवदेवमुमापतिम्&#x9;033a&lt;br&gt;&#xA;कपालमालिनं रुद्रं भगनेत्रहरं हरम्&#x9;033c&lt;br&gt;&#xA;स हि देवोऽत्यगाद्देवांस्तपसा विक्रमेण च&#x9;034a&lt;br&gt;&#xA;तस्माच्छरणमभ्येष्ये गिरिशं शूलपाणिनम्&#x9;034c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/007/</guid>
      <description>&lt;p&gt;सञ्जय उवाच&#x9;001&lt;br&gt;&#xA;स एवं चिन्तयित्वा तु द्रोणपुत्रो विशां पते&#x9;001a&lt;br&gt;&#xA;अवतीर्य रथोपस्थाद्दध्यौ सम्प्रयतः स्थितः&#x9;001c&lt;br&gt;&#xA;द्रौणिरुवाच&#x9;002&lt;br&gt;&#xA;उग्रं स्थाणुं शिवं रुद्रं शर्वमीशानमीश्वरम्&#x9;002a&lt;br&gt;&#xA;गिरिशं वरदं देवं भवं भावनमव्ययम्&#x9;002c&lt;br&gt;&#xA;शितिकण्ठमजं शक्रं क्रथं क्रतुहरं हरम्&#x9;003a&lt;br&gt;&#xA;विश्वरूपं विरूपाक्षं बहुरूपमुमापतिम्&#x9;003c&lt;br&gt;&#xA;श्मशानवासिनं दृप्तं महागणपतिं प्रभुम्&#x9;004a&lt;br&gt;&#xA;खट्वाङ्गधारिणं मुण्डं जटिलं ब्रह्मचारिणम्&#x9;004c&lt;br&gt;&#xA;मनसाप्यसुचिन्त्येन दुष्करेणाल्पचेतसा&#x9;005a&lt;br&gt;&#xA;सोऽहमात्मोपहारेण यक्ष्ये त्रिपुरघातिनम्&#x9;005c&lt;br&gt;&#xA;स्तुतं स्तुत्यं स्तूयमानममोघं चर्मवाससम्&#x9;006a&lt;br&gt;&#xA;विलोहितं नीलकण्ठमपृक्तं दुर्निवारणम्&#x9;006c&lt;br&gt;&#xA;शुक्रं विश्वसृजं ब्रह्म ब्रह्मचारिणमेव च&#x9;007a&lt;br&gt;&#xA;व्रतवन्तं तपोनित्यमनन्तं तपतां गतिम्&#x9;007c&lt;br&gt;&#xA;बहुरूपं गणाध्यक्षं त्र्यक्षं पारिषदप्रियम्&#x9;008a&lt;br&gt;&#xA;गणाध्यक्षेक्षितमुखं गौरीहृदयवल्लभम्&#x9;008c&lt;br&gt;&#xA;कुमारपितरं पिङ्गं गोवृषोत्तमवाहनम्&#x9;009a&lt;br&gt;&#xA;तनुवाससमत्युग्रमुमाभूषणतत्परम्&#x9;009c&lt;br&gt;&#xA;परं परेभ्यः परमं परं यस्मान्न विद्यते&#x9;010a&lt;br&gt;&#xA;इष्वस्त्रोत्तमभर्तारं दिगन्तं चैव दक्षिणम्&#x9;010c&lt;br&gt;&#xA;हिरण्यकवचं देवं चन्द्रमौलिविभूषितम्&#x9;011a&lt;br&gt;&#xA;प्रपद्ये शरणं देवं परमेण समाधिना&#x9;011c&lt;br&gt;&#xA;इमां चाप्यापदं घोरां तराम्यद्य सुदुस्तराम्&#x9;012a&lt;br&gt;&#xA;सर्वभूतोपहारेण यक्ष्येऽहं शुचिना शुचिम्&#x9;012c&lt;br&gt;&#xA;इति तस्य व्यवसितं ज्ञात्वा त्यागात्मकं मनः&#x9;013a&lt;br&gt;&#xA;दीप्तास्यनयनाश्चात्र नैकपादशिरोभुजाः&#x9;015a&lt;br&gt;&#xA;द्विपशैलप्रतीकाशाः प्रादुरासन्महाननाः&#x9;015c&lt;br&gt;&#xA;श्ववराहोष्ट्ररूपाश्च हयगोमायुगोमुखाः&#x9;016a&lt;br&gt;&#xA;ऋक्षमार्जारवदना व्याघ्रद्वीपिमुखास्तथा&#x9;016c&lt;br&gt;&#xA;काकवक्त्राः प्लवमुखाः शुकवक्त्रास्तथैव च&#x9;017a&lt;br&gt;&#xA;महाजगरवक्त्राश्च हंसवक्त्राः सितप्रभाः&#x9;017c&lt;br&gt;&#xA;दार्वाघाटमुखाश्चैव चाषवक्त्राश्च भारत&#x9;018a&lt;br&gt;&#xA;कूर्मनक्रमुखाश्चैव शिशुमारमुखास्तथा&#x9;018c&lt;br&gt;&#xA;महामकरवक्त्राश्च तिमिवक्त्रास्तथैव च&#x9;019a&lt;br&gt;&#xA;हरिवक्त्राः क्रौञ्चमुखाः कपोतेभमुखास्तथा&#x9;019c&lt;br&gt;&#xA;पारावतमुखाश्चैव मद्गुवक्त्रास्तथैव च&#x9;020a&lt;br&gt;&#xA;पाणिकर्णाः सहस्राक्षास्तथैव च शतोदराः&#x9;020c&lt;br&gt;&#xA;निर्मांसाः कोकवक्त्राश्च श्येनवक्त्राश्च भारत&#x9;021a&lt;br&gt;&#xA;तथैवाशिरसो राजन्नृक्षवक्त्राश्च भीषणाः&#x9;021c&lt;br&gt;&#xA;प्रदीप्तनेत्रजिह्वाश्च ज्वालावक्त्रास्तथैव च&#x9;022a&lt;br&gt;&#xA;मेषवक्त्रास्तथैवान्ये तथा छागमुखा नृप&#x9;022c&lt;br&gt;&#xA;शङ्खाभाः शङ्खवक्त्राश्च शङ्खकर्णास्तथैव च&#x9;023a&lt;br&gt;&#xA;शङ्खमालापरिकराः शङ्खध्वनिसमस्वनाः&#x9;023c&lt;br&gt;&#xA;जटाधराः पञ्चशिखास्तथा मुण्डाः कृशोदराः&#x9;024a&lt;br&gt;&#xA;चतुर्दंष्ट्राश्चतुर्जिह्वाः शङ्कुकर्णाः किरीटिनः&#x9;024c&lt;br&gt;&#xA;मौलीधराश्च राजेन्द्र तथाकुञ्चितमूर्धजाः&#x9;025a&lt;br&gt;&#xA;उष्णीषिणो मुकुटिनश्चारुवक्त्राः स्वलङ्कृताः&#x9;025c&lt;br&gt;&#xA;पद्मोत्पलापीडधरास्तथा कुमुदधारिणः&#x9;026a&lt;br&gt;&#xA;माहात्म्येन च संयुक्ताः शतशोऽथ सहस्रशः&#x9;026c&lt;br&gt;&#xA;शतघ्नीचक्रहस्ताश्च तथा मुसलपाणयः&#x9;027a&lt;br&gt;&#xA;भुशुण्डीपाशहस्ताश्च गदाहस्ताश्च भारत&#x9;027c&lt;br&gt;&#xA;पृष्ठेषु बद्धेषुधयश्चित्रबाणा रणोत्कटाः&#x9;028a&lt;br&gt;&#xA;सध्वजाः सपताकाश्च सघण्टाः सपरश्वधाः&#x9;028c&lt;br&gt;&#xA;महापाशोद्यतकरास्तथा लगुडपाणयः&#x9;029a&lt;br&gt;&#xA;स्थूणाहस्ताः खड्गहस्ताः सर्पोच्छ्रितकिरीटिनः&#x9;029c&lt;br&gt;&#xA;महासर्पाङ्गदधराश्चित्राभरणधारिणः&#x9;029e&lt;br&gt;&#xA;रजोध्वस्ताः पङ्कदिग्धाः सर्वे शुक्लाम्बरस्रजः&#x9;030a&lt;br&gt;&#xA;नीलाङ्गाः कमलाङ्गाश्च मुण्डवक्त्रास्तथैव च&#x9;030c&lt;br&gt;&#xA;भेरीशङ्खमृदङ्गांस्ते झर्झरानकगोमुखान्&#x9;031a&lt;br&gt;&#xA;अवादयन्पारिषदाः प्रहृष्टाः कनकप्रभाः&#x9;031c&lt;br&gt;&#xA;गायमानास्तथैवान्ये नृत्यमानास्तथापरे&#x9;032a&lt;br&gt;&#xA;लङ्घयन्तः प्लवन्तश्च वल्गन्तश्च महाबलाः&#x9;032c&lt;br&gt;&#xA;धावन्तो जवनाश्चण्डाः पवनोद्धूतमूर्धजाः&#x9;033a&lt;br&gt;&#xA;मत्ता इव महानागा विनदन्तो मुहुर्मुहुः&#x9;033c&lt;br&gt;&#xA;सुभीमा घोररूपाश्च शूलपट्टिशपाणयः&#x9;034a&lt;br&gt;&#xA;नानाविरागवसनाश्चित्रमाल्यानुलेपनाः&#x9;034c&lt;br&gt;&#xA;रत्नचित्राङ्गदधराः समुद्यतकरास्तथा&#x9;035a&lt;br&gt;&#xA;हन्तारो द्विषतां शूराः प्रसह्यासह्यविक्रमाः&#x9;035c&lt;br&gt;&#xA;पातारोऽसृग्वसाद्यानां मांसान्त्रकृतभोजनाः&#x9;036a&lt;br&gt;&#xA;चूडालाः कर्णिकालाश्च प्रकृशाः पिठरोदराः&#x9;036c&lt;br&gt;&#xA;अतिह्रस्वातिदीर्घाश्च प्रबलाश्चातिभैरवाः&#x9;037a&lt;br&gt;&#xA;विकटाः काललम्बोष्ठा बृहच्छेफास्थिपिण्डिकाः&#x9;037c&lt;br&gt;&#xA;महार्हनानामुकुटा मुण्डाश्च जटिलाः परे&#x9;038a&lt;br&gt;&#xA;सार्केन्दुग्रहनक्षत्रां द्यां कुर्युर्ये महीतले&#x9;038c&lt;br&gt;&#xA;उत्सहेरंश्च ये हन्तुं भूतग्रामं चतुर्विधम्&#x9;039a&lt;br&gt;&#xA;ये च वीतभया नित्यं हरस्य भ्रुकुटीभटाः&#x9;039c&lt;br&gt;&#xA;कामकारकराः सिद्धास्त्रैलोक्यस्येश्वरेश्वराः&#x9;040a&lt;br&gt;&#xA;नित्यानन्दप्रमुदिता वागीशा वीतमत्सराः&#x9;040c&lt;br&gt;&#xA;प्राप्याष्टगुणमैश्वर्यं ये न यान्ति च विस्मयम्&#x9;041a&lt;br&gt;&#xA;येषां विस्मयते नित्यं भगवान्कर्मभिर्हरः&#x9;041c&lt;br&gt;&#xA;मनोवाक्कर्मभिर्भक्तैर्नित्यमाराधितश्च यैः&#x9;042a&lt;br&gt;&#xA;मनोवाक्कर्मभिर्भक्तान्पाति पुत्रानिवौरसान्&#x9;042c&lt;br&gt;&#xA;पिबन्तोऽसृग्वसास्त्वन्ये क्रुद्धा ब्रह्मद्विषां सदा&#x9;043a&lt;br&gt;&#xA;चतुर्विंशात्मकं सोमं ये पिबन्ति च नित्यदा&#x9;043c&lt;br&gt;&#xA;श्रुतेन ब्रह्मचर्येण तपसा च दमेन च&#x9;044a&lt;br&gt;&#xA;ये समाराध्य शूलाङ्कं भवसायुज्यमागताः&#x9;044c&lt;br&gt;&#xA;यैरात्मभूतैर्भगवान्पार्वत्या च महेश्वरः&#x9;045a&lt;br&gt;&#xA;सह भूतगणान्भुङ्क्ते भूतभव्यभवत्प्रभुः&#x9;045c&lt;br&gt;&#xA;नानाविचित्रहसितक्ष्वेडितोत्क्रुष्टगर्जितैः&#x9;046a&lt;br&gt;&#xA;सन्नादयन्तस्ते विश्वमश्वत्थामानमभ्ययुः&#x9;046c&lt;br&gt;&#xA;संस्तुवन्तो महादेवं भाः कुर्वाणाः सुवर्चसः&#x9;047a&lt;br&gt;&#xA;विवर्धयिषवो द्रौणेर्महिमानं महात्मनः&#x9;047c&lt;br&gt;&#xA;जिज्ञासमानास्तत्तेजः सौप्तिकं च दिदृक्षवः&#x9;048a&lt;br&gt;&#xA;भीमोग्रपरिघालातशूलपट्टिशपाणयः&#x9;048c&lt;br&gt;&#xA;घोररूपाः समाजग्मुर्भूतसङ्घाः समन्ततः&#x9;048e&lt;br&gt;&#xA;जनयेयुर्भयं ये स्म त्रैलोक्यस्यापि दर्शनात्&#x9;049a&lt;br&gt;&#xA;तान्प्रेक्षमाणोऽपि व्यथां न चकार महाबलः&#x9;049c&lt;br&gt;&#xA;अथ द्रौणिर्धनुष्पाणिर्बद्धगोधाङ्गुलित्रवान्&#x9;050a&lt;br&gt;&#xA;स्वयमेवात्मनात्मानमुपहारमुपाहरत्&#x9;050c&lt;br&gt;&#xA;धनूंषि समिधस्तत्र पवित्राणि शिताः शराः&#x9;051a&lt;br&gt;&#xA;हविरात्मवतश्चात्मा तस्मिन्भारत कर्मणि&#x9;051c&lt;br&gt;&#xA;ततः सौम्येन मन्त्रेण द्रोणपुत्रः प्रतापवान्&#x9;052a&lt;br&gt;&#xA;उपहारं महामन्युरथात्मानमुपाहरत्&#x9;052c&lt;br&gt;&#xA;तं रुद्रं रौद्रकर्माणं रौद्रैः कर्मभिरच्युतम्&#x9;053a&lt;br&gt;&#xA;अभिष्टुत्य महात्मानमित्युवाच कृताञ्जलिः&#x9;053c&lt;br&gt;&#xA;इममात्मानमद्याहं जातमाङ्गिरसे कुले&#x9;054a&lt;br&gt;&#xA;अग्नौ जुहोमि भगवन्प्रतिगृह्णीष्व मां बलिम्&#x9;054c&lt;br&gt;&#xA;भवद्भक्त्या महादेव परमेण समाधिना&#x9;055a&lt;br&gt;&#xA;अस्यामापदि विश्वात्मन्नुपाकुर्मि तवाग्रतः&#x9;055c&lt;br&gt;&#xA;त्वयि सर्वाणि भूतानि सर्वभूतेषु चासि वै&#x9;056a&lt;br&gt;&#xA;गुणानां हि प्रधानानामेकत्वं त्वयि तिष्ठति&#x9;056c&lt;br&gt;&#xA;सर्वभूताशय विभो हविर्भूतमुपस्थितम्&#x9;057a&lt;br&gt;&#xA;प्रतिगृहाण मां देव यद्यशक्याः परे मया&#x9;057c&lt;br&gt;&#xA;इत्युक्त्वा द्रौणिरास्थाय तां वेदीं दीप्तपावकाम्&#x9;058a&lt;br&gt;&#xA;सन्त्यक्तात्मा समारुह्य कृष्णवर्त्मन्युपाविशत्&#x9;058c&lt;br&gt;&#xA;तमूर्ध्वबाहुं निश्चेष्टं दृष्ट्वा हविरुपस्थितम्&#x9;059a&lt;br&gt;&#xA;अब्रवीद्भगवान्साक्षान्महादेवो हसन्निव&#x9;059c&lt;br&gt;&#xA;सत्यशौचार्जवत्यागैस्तपसा नियमेन च&#x9;060a&lt;br&gt;&#xA;क्षान्त्या भक्त्या च धृत्या च बुद्ध्या च वचसा तथा&#x9;060c&lt;br&gt;&#xA;यथावदहमाराद्धः कृष्णेनाक्लिष्टकर्मणा&#x9;061a&lt;br&gt;&#xA;तस्मादिष्टतमः कृष्णादन्यो मम न विद्यते&#x9;061c&lt;br&gt;&#xA;कुर्वता तस्य सम्मानं त्वां च जिज्ञासता मया&#x9;062a&lt;br&gt;&#xA;पाञ्चालाः सहसा गुप्ता मायाश्च बहुशः कृताः&#x9;062c&lt;br&gt;&#xA;कृतस्तस्यैष सम्मानः पाञ्चालान्रक्षता मया&#x9;063a&lt;br&gt;&#xA;अभिभूतास्तु कालेन नैषामद्यास्ति जीवितम्&#x9;063c&lt;br&gt;&#xA;एवमुक्त्वा महेष्वासं भगवानात्मनस्तनुम्&#x9;064a&lt;br&gt;&#xA;आविवेश ददौ चास्मै विमलं खड्गमुत्तमम्&#x9;064c&lt;br&gt;&#xA;अथाविष्टो भगवता भूयो जज्वाल तेजसा&#x9;065a&lt;br&gt;&#xA;वर्ष्मवांश्चाभवद्युद्धे देवसृष्टेन तेजसा&#x9;065c&lt;br&gt;&#xA;तमदृश्यानि भूतानि रक्षांसि च समाद्रवन्&#x9;066a&lt;br&gt;&#xA;अभितः शत्रुशिबिरं यान्तं साक्षादिवेश्वरम्&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/008/</guid>
      <description>&lt;p&gt;धृतराष्ट्र उवाच&#x9;001&lt;br&gt;&#xA;तथा प्रयाते शिबिरं द्रोणपुत्रे महारथे&#x9;001a&lt;br&gt;&#xA;कच्चित्कृपश्च भोजश्च भयार्तौ न न्यवर्तताम्&#x9;001c&lt;br&gt;&#xA;कच्चिन्न वारितौ क्षुद्रै रक्षिभिर्नोपलक्षितौ&#x9;002a&lt;br&gt;&#xA;असह्यमिति वा मत्वा न निवृत्तौ महारथौ&#x9;002c&lt;br&gt;&#xA;कच्चित्प्रमथ्य शिबिरं हत्वा सोमकपाण्डवान्&#x9;003a&lt;br&gt;&#xA;दुर्योधनस्य पदवीं गतौ परमिकां रणे&#x9;003c&lt;br&gt;&#xA;पाञ्चालैर्वा विनिहतौ कच्चिन्नास्वपतां क्षितौ&#x9;004a&lt;br&gt;&#xA;कच्चित्ताभ्यां कृतं कर्म तन्ममाचक्ष्व सञ्जय&#x9;004c&lt;br&gt;&#xA;सञ्जय उवाच&#x9;005&lt;br&gt;&#xA;तस्मिन्प्रयाते शिबिरं द्रोणपुत्रे महात्मनि&#x9;005a&lt;br&gt;&#xA;कृपश्च कृतवर्मा च शिबिरद्वार्यतिष्ठताम्&#x9;005c&lt;br&gt;&#xA;अश्वत्थामा तु तौ दृष्ट्वा यत्नवन्तौ महारथौ&#x9;006a&lt;br&gt;&#xA;प्रहृष्टः शनकै राजन्निदं वचनमब्रवीत्&#x9;006c&lt;br&gt;&#xA;यत्तौ भवन्तौ पर्याप्तौ सर्वक्षत्रस्य नाशने&#x9;007a&lt;br&gt;&#xA;किं पुनर्योधशेषस्य प्रसुप्तस्य विशेषतः&#x9;007c&lt;br&gt;&#xA;अहं प्रवेक्ष्ये शिबिरं चरिष्यामि च कालवत्&#x9;008a&lt;br&gt;&#xA;यथा न कश्चिदपि मे जीवन्मुच्येत मानवः&#x9;008c&lt;br&gt;&#xA;इत्युक्त्वा प्राविशद्द्रौणिः पार्थानां शिबिरं महत्&#x9;009a&lt;br&gt;&#xA;अद्वारेणाभ्यवस्कन्द्य विहाय भयमात्मनः&#x9;009c&lt;br&gt;&#xA;स प्रविश्य महाबाहुरुद्देशज्ञश्च तस्य ह&#x9;010a&lt;br&gt;&#xA;धृष्टद्युम्नस्य निलयं शनकैरभ्युपागमत्&#x9;010c&lt;br&gt;&#xA;ते तु कृत्वा महत्कर्म श्रान्ताश्च बलवद्रणे&#x9;011a&lt;br&gt;&#xA;प्रसुप्ता वै सुविश्वस्ताः स्वसैन्यपरिवारिताः&#x9;011c&lt;br&gt;&#xA;अथ प्रविश्य तद्वेश्म धृष्टद्युम्नस्य भारत&#x9;012a&lt;br&gt;&#xA;पाञ्चाल्यं शयने द्रौणिरपश्यत्सुप्तमन्तिकात्&#x9;012c&lt;br&gt;&#xA;क्षौमावदाते महति स्पर्ध्यास्तरणसंवृते&#x9;013a&lt;br&gt;&#xA;माल्यप्रवरसंयुक्ते धूपैश्चूर्णैश्च वासिते&#x9;013c&lt;br&gt;&#xA;तं शयानं महात्मानं विस्रब्धमकुतोभयम्&#x9;014a&lt;br&gt;&#xA;प्राबोधयत पादेन शयनस्थं महीपते&#x9;014c&lt;br&gt;&#xA;स बुद्ध्वा चरणस्पर्शमुत्थाय रणदुर्मदः&#x9;015a&lt;br&gt;&#xA;अभ्यजानदमेयात्मा द्रोणपुत्रं महारथम्&#x9;015c&lt;br&gt;&#xA;तमुत्पतन्तं शयनादश्वत्थामा महाबलः&#x9;016a&lt;br&gt;&#xA;केशेष्वालम्ब्य पाणिभ्यां निष्पिपेष महीतले&#x9;016c&lt;br&gt;&#xA;स बलात्तेन निष्पिष्टः साध्वसेन च भारत&#x9;017a&lt;br&gt;&#xA;निद्रया चैव पाञ्चाल्यो नाशकच्चेष्टितुं तदा&#x9;017c&lt;br&gt;&#xA;तमाक्रम्य तदा राजन्कण्ठे चोरसि चोभयोः&#x9;018a&lt;br&gt;&#xA;नदन्तं विस्फुरन्तं च पशुमारममारयत्&#x9;018c&lt;br&gt;&#xA;तुदन्नखैस्तु स द्रौणिं नातिव्यक्तमुदाहरत्&#x9;019a&lt;br&gt;&#xA;आचार्यपुत्र शस्त्रेण जहि मा मा चिरं कृथाः&#x9;019c&lt;br&gt;&#xA;त्वत्कृते सुकृताल्ँलोकान्गच्छेयं द्विपदां वर&#x9;019e&lt;br&gt;&#xA;तस्याव्यक्तां तु तां वाचं संश्रुत्य द्रौणिरब्रवीत्&#x9;020a&lt;br&gt;&#xA;आचार्यघातिनां लोका न सन्ति कुलपांसन&#x9;020c&lt;br&gt;&#xA;तस्माच्छस्त्रेण निधनं न त्वमर्हसि दुर्मते&#x9;020e&lt;br&gt;&#xA;एवं ब्रुवाणस्तं वीरं सिंहो मत्तमिव द्विपम्&#x9;021a&lt;br&gt;&#xA;मर्मस्वभ्यवधीत्क्रुद्धः पादाष्ठीलैः सुदारुणैः&#x9;021c&lt;br&gt;&#xA;तस्य वीरस्य शब्देन मार्यमाणस्य वेश्मनि&#x9;022a&lt;br&gt;&#xA;अबुध्यन्त महाराज स्त्रियो ये चास्य रक्षिणः&#x9;022c&lt;br&gt;&#xA;ते दृष्ट्वा वर्ष्मवन्तं तमतिमानुषविक्रमम्&#x9;023a&lt;br&gt;&#xA;भूतमेव व्यवस्यन्तो न स्म प्रव्याहरन्भयात्&#x9;023c&lt;br&gt;&#xA;तं तु तेनाभ्युपायेन गमयित्वा यमक्षयम्&#x9;024a&lt;br&gt;&#xA;अध्यतिष्ठत्स तेजस्वी रथं प्राप्य सुदर्शनम्&#x9;024c&lt;br&gt;&#xA;स तस्य भवनाद्राजन्निष्क्रम्यानादयन्दिशः&#x9;025a&lt;br&gt;&#xA;रथेन शिबिरं प्रायाज्जिघांसुर्द्विषतो बली&#x9;025c&lt;br&gt;&#xA;अपक्रान्ते ततस्तस्मिन्द्रोणपुत्रे महारथे&#x9;026a&lt;br&gt;&#xA;सह तै रक्षिभिः सर्वैः प्रणेदुर्योषितस्तदा&#x9;026c&lt;br&gt;&#xA;राजानं निहतं दृष्ट्वा भृशं शोकपरायणाः&#x9;027a&lt;br&gt;&#xA;व्याक्रोशन्क्षत्रियाः सर्वे धृष्टद्युम्नस्य भारत&#x9;027c&lt;br&gt;&#xA;तासां तु तेन शब्देन समीपे क्षत्रियर्षभाः&#x9;028a&lt;br&gt;&#xA;क्षिप्रं च समनह्यन्त किमेतदिति चाब्रुवन्&#x9;028c&lt;br&gt;&#xA;स्त्रियस्तु राजन्वित्रस्ता भारद्वाजं निरीक्ष्य तम्&#x9;029a&lt;br&gt;&#xA;अब्रुवन्दीनकण्ठेन क्षिप्रमाद्रवतेति वै&#x9;029c&lt;br&gt;&#xA;राक्षसो वा मनुष्यो वा नैनं जानीमहे वयम्&#x9;030a&lt;br&gt;&#xA;हत्वा पाञ्चालराजं यो रथमारुह्य तिष्ठति&#x9;030c&lt;br&gt;&#xA;ततस्ते योधमुख्यास्तं सहसा पर्यवारयन्&#x9;031a&lt;br&gt;&#xA;स तानापततः सर्वान्रुद्रास्त्रेण व्यपोथयत्&#x9;031c&lt;br&gt;&#xA;धृष्टद्युम्नं च हत्वा स तांश्चैवास्य पदानुगान्&#x9;032a&lt;br&gt;&#xA;अपश्यच्छयने सुप्तमुत्तमौजसमन्तिके&#x9;032c&lt;br&gt;&#xA;तमप्याक्रम्य पादेन कण्ठे चोरसि चौजसा&#x9;033a&lt;br&gt;&#xA;तथैव मारयामास विनर्दन्तमरिन्दमम्&#x9;033c&lt;br&gt;&#xA;युधामन्युस्तु सम्प्राप्तो मत्त्वा तं रक्षसा हतम्&#x9;034a&lt;br&gt;&#xA;गदामुद्यम्य वेगेन हृदि द्रौणिमताडयत्&#x9;034c&lt;br&gt;&#xA;तमभिद्रुत्य जग्राह क्षितौ चैनमपातयत्&#x9;035a&lt;br&gt;&#xA;विस्फुरन्तं च पशुवत्तथैवैनममारयत्&#x9;035c&lt;br&gt;&#xA;तथा स वीरो हत्वा तं ततोऽन्यान्समुपाद्रवत्&#x9;036a&lt;br&gt;&#xA;संसुप्तानेव राजेन्द्र तत्र तत्र महारथान्&#x9;036c&lt;br&gt;&#xA;स्फुरतो वेपमानांश्च शमितेव पशून्मखे&#x9;036e&lt;br&gt;&#xA;ततो निस्त्रिंशमादाय जघानान्यान्पृथग्जनान्&#x9;037a&lt;br&gt;&#xA;भागशो विचरन्मार्गानसियुद्धविशारदः&#x9;037c&lt;br&gt;&#xA;तथैव गुल्मे सम्प्रेक्ष्य शयानान्मध्यगौल्मिकान्&#x9;038a&lt;br&gt;&#xA;श्रान्तान्न्यस्तायुधान्सर्वान्क्षणेनैव व्यपोथयत्&#x9;038c&lt;br&gt;&#xA;योधानश्वान्द्विपांश्चैव प्राच्छिनत्स वरासिना&#x9;039a&lt;br&gt;&#xA;रुधिरोक्षितसर्वाङ्गः कालसृष्ट इवान्तकः&#x9;039c&lt;br&gt;&#xA;विस्फुरद्भिश्च तैर्द्रौणिर्निस्त्रिंशस्योद्यमेन च&#x9;040a&lt;br&gt;&#xA;आक्षेपेण तथैवासेस्त्रिधा रक्तोक्षितोऽभवत्&#x9;040c&lt;br&gt;&#xA;तस्य लोहितसिक्तस्य दीप्तखड्गस्य युध्यतः&#x9;041a&lt;br&gt;&#xA;अमानुष इवाकारो बभौ परमभीषणः&#x9;041c&lt;br&gt;&#xA;ये त्वजाग्रत कौरव्य तेऽपि शब्देन मोहिताः&#x9;042a&lt;br&gt;&#xA;निरीक्ष्यमाणा अन्योन्यं द्रौणिं दृष्ट्वा प्रविव्यथुः&#x9;042c&lt;br&gt;&#xA;तद्रूपं तस्य ते दृष्ट्वा क्षत्रियाः शत्रुकर्शनाः&#x9;043a&lt;br&gt;&#xA;राक्षसं मन्यमानास्तं नयनानि न्यमीलयन्&#x9;043c&lt;br&gt;&#xA;स घोररूपो व्यचरत्कालवच्छिबिरे ततः&#x9;044a&lt;br&gt;&#xA;अपश्यद्द्रौपदीपुत्रानवशिष्टांश्च सोमकान्&#x9;044c&lt;br&gt;&#xA;तेन शब्देन वित्रस्ता धनुर्हस्ता महारथाः&#x9;045a&lt;br&gt;&#xA;धृष्टद्युम्नं हतं श्रुत्वा द्रौपदेया विशां पते&#x9;045c&lt;br&gt;&#xA;अवाकिरञ्शरव्रातैर्भारद्वाजमभीतवत्&#x9;045e&lt;br&gt;&#xA;ततस्तेन निनादेन सम्प्रबुद्धाः प्रभद्रकाः&#x9;046a&lt;br&gt;&#xA;शिलीमुखैः शिखण्डी च द्रोणपुत्रं समार्दयन्&#x9;046c&lt;br&gt;&#xA;भारद्वाजस्तु तान्दृष्ट्वा शरवर्षाणि वर्षतः&#x9;047a&lt;br&gt;&#xA;ननाद बलवन्नादं जिघांसुस्तान्सुदुर्जयान्&#x9;047c&lt;br&gt;&#xA;ततः परमसङ्क्रुद्धः पितुर्वधमनुस्मरन्&#x9;048a&lt;br&gt;&#xA;अवरुह्य रथोपस्थात्त्वरमाणोऽभिदुद्रुवे&#x9;048c&lt;br&gt;&#xA;सहस्रचन्द्रं विपुलं गृहीत्वा चर्म संयुगे&#x9;049a&lt;br&gt;&#xA;खड्गं च विपुलं दिव्यं जातरूपपरिष्कृतम्&#x9;049c&lt;br&gt;&#xA;द्रौपदेयानभिद्रुत्य खड्गेन व्यचरद्बली&#x9;049e&lt;br&gt;&#xA;ततः स नरशार्दूलः प्रतिविन्ध्यं तमाहवे&#x9;050a&lt;br&gt;&#xA;कुक्षिदेशेऽवधीद्राजन्स हतो न्यपतद्भुवि&#x9;050c&lt;br&gt;&#xA;प्रासेन विद्ध्वा द्रौणिं तु सुतसोमः प्रतापवान्&#x9;051a&lt;br&gt;&#xA;पुनश्चासिं समुद्यम्य द्रोणपुत्रमुपाद्रवत्&#x9;051c&lt;br&gt;&#xA;सुतसोमस्य सासिं तु बाहुं छित्त्वा नरर्षभः&#x9;052a&lt;br&gt;&#xA;पुनरभ्यहनत्पार्श्वे स भिन्नहृदयोऽपतत्&#x9;052c&lt;br&gt;&#xA;नाकुलिस्तु शतानीको रथचक्रेण वीर्यवान्&#x9;053a&lt;br&gt;&#xA;दोर्भ्यामुत्क्षिप्य वेगेन वक्षस्येनमताडयत्&#x9;053c&lt;br&gt;&#xA;अताडयच्छतानीकं मुक्तचक्रं द्विजस्तु सः&#x9;054a&lt;br&gt;&#xA;स विह्वलो ययौ भूमिं ततोऽस्यापाहरच्छिरः&#x9;054c&lt;br&gt;&#xA;श्रुतकर्मा तु परिघं गृहीत्वा समताडयत्&#x9;055a&lt;br&gt;&#xA;अभिद्रुत्य ततो द्रौणिं सव्ये स फलके भृशम्&#x9;055c&lt;br&gt;&#xA;स तु तं श्रुतकर्माणमास्ये जघ्ने वरासिना&#x9;056a&lt;br&gt;&#xA;स हतो न्यपतद्भूमौ विमूढो विकृताननः&#x9;056c&lt;br&gt;&#xA;तेन शब्देन वीरस्तु श्रुतकीर्तिर्महाधनुः&#x9;057a&lt;br&gt;&#xA;अश्वत्थामानमासाद्य शरवर्षैरवाकिरत्&#x9;057c&lt;br&gt;&#xA;तस्यापि शरवर्षाणि चर्मणा प्रतिवार्य सः&#x9;058a&lt;br&gt;&#xA;सकुण्डलं शिरः कायाद्भ्राजमानमपाहरत्&#x9;058c&lt;br&gt;&#xA;ततो भीष्मनिहन्ता तं सह सर्वैः प्रभद्रकैः&#x9;059a&lt;br&gt;&#xA;अहनत्सर्वतो वीरं नानाप्रहरणैर्बली&#x9;059c&lt;br&gt;&#xA;शिलीमुखेन चाप्येनं भ्रुवोर्मध्ये समार्दयत्&#x9;059e&lt;br&gt;&#xA;स तु क्रोधसमाविष्टो द्रोणपुत्रो महाबलः&#x9;060a&lt;br&gt;&#xA;शिखण्डिनं समासाद्य द्विधा चिच्छेद सोऽसिना&#x9;060c&lt;br&gt;&#xA;शिखण्डिनं ततो हत्वा क्रोधाविष्टः परन्तपः&#x9;061a&lt;br&gt;&#xA;प्रभद्रकगणान्सर्वानभिदुद्राव वेगवान्&#x9;061c&lt;br&gt;&#xA;यच्च शिष्टं विराटस्य बलं तच्च समाद्रवत्&#x9;061e&lt;br&gt;&#xA;द्रुपदस्य च पुत्राणां पौत्राणां सुहृदामपि&#x9;062a&lt;br&gt;&#xA;चकार कदनं घोरं दृष्ट्वा दृष्ट्वा महाबलः&#x9;062c&lt;br&gt;&#xA;अन्यानन्यांश्च पुरुषानभिसृत्याभिसृत्य च&#x9;063a&lt;br&gt;&#xA;न्यकृन्तदसिना द्रौणिरसिमार्गविशारदः&#x9;063c&lt;br&gt;&#xA;कालीं रक्तास्यनयनां रक्तमाल्यानुलेपनाम्&#x9;064a&lt;br&gt;&#xA;रक्ताम्बरधरामेकां पाशहस्तां शिखण्डिनीम्&#x9;064c&lt;br&gt;&#xA;ददृशुः कालरात्रिं ते स्मयमानामवस्थिताम्&#x9;065a&lt;br&gt;&#xA;नराश्वकुञ्जरान्पाशैर्बद्ध्वा घोरैः प्रतस्थुषीम्&#x9;065c&lt;br&gt;&#xA;हरन्तीं विविधान्प्रेतान्पाशबद्धान्विमूर्धजान्&#x9;065e&lt;br&gt;&#xA;स्वप्ने सुप्तान्नयन्तीं तां रात्रिष्वन्यासु मारिष&#x9;066a&lt;br&gt;&#xA;ददृशुर्योधमुख्यास्ते घ्नन्तं द्रौणिं च नित्यदा&#x9;066c&lt;br&gt;&#xA;यतः प्रवृत्तः सङ्ग्रामः कुरुपाण्डवसेनयोः&#x9;067a&lt;br&gt;&#xA;ततः प्रभृति तां कृत्यामपश्यन्द्रौणिमेव च&#x9;067c&lt;br&gt;&#xA;तांस्तु दैवहतान्पूर्वं पश्चाद्द्रौणिर्न्यपातयत्&#x9;068a&lt;br&gt;&#xA;त्रासयन्सर्वभूतानि विनदन्भैरवान्रवान्&#x9;068c&lt;br&gt;&#xA;तदनुस्मृत्य ते वीरा दर्शनं पौर्वकालिकम्&#x9;069a&lt;br&gt;&#xA;इदं तदित्यमन्यन्त दैवेनोपनिपीडिताः&#x9;069c&lt;br&gt;&#xA;ततस्तेन निनादेन प्रत्यबुध्यन्त धन्विनः&#x9;070a&lt;br&gt;&#xA;शिबिरे पाण्डवेयानां शतशोऽथ सहस्रशः&#x9;070c&lt;br&gt;&#xA;सोऽच्छिनत्कस्यचित्पादौ जघनं चैव कस्यचित्&#x9;071a&lt;br&gt;&#xA;कांश्चिद्बिभेद पार्श्वेषु कालसृष्ट इवान्तकः&#x9;071c&lt;br&gt;&#xA;अत्युग्रप्रतिपिष्टैश्च नदद्भिश्च भृशातुरैः&#x9;072a&lt;br&gt;&#xA;गजाश्वमथितैश्चान्यैर्मही कीर्णाभवत्प्रभो&#x9;072c&lt;br&gt;&#xA;क्रोशतां किमिदं कोऽयं किं शब्दः किं नु किं कृतम्&#x9;073a&lt;br&gt;&#xA;एवं तेषां तदा द्रौणिरन्तकः समपद्यत&#x9;073c&lt;br&gt;&#xA;अपेतशस्त्रसन्नाहान्संरब्धान्पाण्डुसृञ्जयान्&#x9;074a&lt;br&gt;&#xA;प्राहिणोन्मृत्युलोकाय द्रौणिः प्रहरतां वरः&#x9;074c&lt;br&gt;&#xA;ततस्तच्छस्त्रवित्रस्ता उत्पतन्तो भयातुराः&#x9;075a&lt;br&gt;&#xA;निद्रान्धा नष्टसञ्ज्ञाश्च तत्र तत्र निलिल्यिरे&#x9;075c&lt;br&gt;&#xA;ऊरुस्तम्भगृहीताश्च कश्मलाभिहतौजसः&#x9;076a&lt;br&gt;&#xA;विनदन्तो भृशं त्रस्ताः सन्न्यपेषन्परस्परम्&#x9;076c&lt;br&gt;&#xA;ततो रथं पुनर्द्रौणिरास्थितो भीमनिस्वनम्&#x9;077a&lt;br&gt;&#xA;धनुष्पाणिः शरैरन्यान्प्रेषयद्वै यमक्षयम्&#x9;077c&lt;br&gt;&#xA;पुनरुत्पततः कांश्चिद्दूरादपि नरोत्तमान्&#x9;078a&lt;br&gt;&#xA;शूरान्सम्पततश्चान्यान्कालरात्र्यै न्यवेदयत्&#x9;078c&lt;br&gt;&#xA;तथैव स्यन्दनाग्रेण प्रमथन्स विधावति&#x9;079a&lt;br&gt;&#xA;शरवर्षैश्च विविधैरवर्षच्छात्रवांस्ततः&#x9;079c&lt;br&gt;&#xA;पुनश्च सुविचित्रेण शतचन्द्रेण चर्मणा&#x9;080a&lt;br&gt;&#xA;तेन चाकाशवर्णेन तदाचरत सोऽसिना&#x9;080c&lt;br&gt;&#xA;तथा स शिबिरं तेषां द्रौणिराहवदुर्मदः&#x9;081a&lt;br&gt;&#xA;व्यक्षोभयत राजेन्द्र महाह्रदमिव द्विपः&#x9;081c&lt;br&gt;&#xA;उत्पेतुस्तेन शब्देन योधा राजन्विचेतसः&#x9;082a&lt;br&gt;&#xA;निद्रार्ताश्च भयार्ताश्च व्यधावन्त ततस्ततः&#x9;082c&lt;br&gt;&#xA;विस्वरं चुक्रुशुश्चान्ये बह्वबद्धं तथावदन्&#x9;083a&lt;br&gt;&#xA;न च स्म प्रतिपद्यन्ते शस्त्राणि वसनानि च&#x9;083c&lt;br&gt;&#xA;विमुक्तकेशाश्चाप्यन्ये नाभ्यजानन्परस्परम्&#x9;084a&lt;br&gt;&#xA;उत्पतन्तः परे भीताः केचित्तत्र तथाभ्रमन्&#x9;084c&lt;br&gt;&#xA;पुरीषमसृजन्केचित्केचिन्मूत्रं प्रसुस्रुवुः&#x9;084e&lt;br&gt;&#xA;बन्धनानि च राजेन्द्र सञ्छिद्य तुरगा द्विपाः&#x9;085a&lt;br&gt;&#xA;समं पर्यपतंश्चान्ये कुर्वन्तो महदाकुलम्&#x9;085c&lt;br&gt;&#xA;तत्र केचिन्नरा भीता व्यलीयन्त महीतले&#x9;086a&lt;br&gt;&#xA;तथैव तान्निपतितानपिंषन्गजवाजिनः&#x9;086c&lt;br&gt;&#xA;तस्मिंस्तथा वर्तमाने रक्षांसि पुरुषर्षभ&#x9;087a&lt;br&gt;&#xA;तृप्तानि व्यनदन्नुच्चैर्मुदा भरतसत्तम&#x9;087c&lt;br&gt;&#xA;स शब्दः प्रेरितो राजन्भूतसङ्घैर्मुदा युतैः&#x9;088a&lt;br&gt;&#xA;अपूरयद्दिशः सर्वा दिवं चापि महास्वनः&#x9;088c&lt;br&gt;&#xA;तेषामार्तस्वरं श्रुत्वा वित्रस्ता गजवाजिनः&#x9;089a&lt;br&gt;&#xA;मुक्ताः पर्यपतन्राजन्मृद्नन्तः शिबिरे जनम्&#x9;089c&lt;br&gt;&#xA;तैस्तत्र परिधावद्भिश्चरणोदीरितं रजः&#x9;090a&lt;br&gt;&#xA;अकरोच्छिबिरे तेषां रजन्यां द्विगुणं तमः&#x9;090c&lt;br&gt;&#xA;तस्मिंस्तमसि सञ्जाते प्रमूढाः सर्वतो जनाः&#x9;091a&lt;br&gt;&#xA;नाजानन्पितरः पुत्रान्भ्रातॄन्भ्रातर एव च&#x9;091c&lt;br&gt;&#xA;गजा गजानतिक्रम्य निर्मनुष्या हया हयान्&#x9;092a&lt;br&gt;&#xA;अताडयंस्तथाभञ्जंस्तथामृद्नंश्च भारत&#x9;092c&lt;br&gt;&#xA;ते भग्नाः प्रपतन्तश्च निघ्नन्तश्च परस्परम्&#x9;093a&lt;br&gt;&#xA;न्यपातयन्त च परान्पातयित्वा तथापिषन्&#x9;093c&lt;br&gt;&#xA;विचेतसः सनिद्राश्च तमसा चावृता नराः&#x9;094a&lt;br&gt;&#xA;जघ्नुः स्वानेव तत्राथ कालेनाभिप्रचोदिताः&#x9;094c&lt;br&gt;&#xA;त्यक्त्वा द्वाराणि च द्वाःस्थास्तथा गुल्मांश्च गौल्मिकाः&#x9;095a&lt;br&gt;&#xA;प्राद्रवन्त यथाशक्ति कान्दिशीका विचेतसः&#x9;095c&lt;br&gt;&#xA;विप्रनष्टाश्च तेऽन्योन्यं नाजानन्त तदा विभो&#x9;096a&lt;br&gt;&#xA;क्रोशन्तस्तात पुत्रेति दैवोपहतचेतसः&#x9;096c&lt;br&gt;&#xA;पलायतां दिशस्तेषां स्वानप्युत्सृज्य बान्धवान्&#x9;097a&lt;br&gt;&#xA;गोत्रनामभिरन्योन्यमाक्रन्दन्त ततो जनाः&#x9;097c&lt;br&gt;&#xA;हाहाकारं च कुर्वाणाः पृथिव्यां शेरते परे&#x9;098a&lt;br&gt;&#xA;तान्बुद्ध्वा रणमत्तोऽसौ द्रोणपुत्रो व्यपोथयत्&#x9;098c&lt;br&gt;&#xA;तत्रापरे वध्यमाना मुहुर्मुहुरचेतसः&#x9;099a&lt;br&gt;&#xA;शिबिरान्निष्पतन्ति स्म क्षत्रिया भयपीडिताः&#x9;099c&lt;br&gt;&#xA;तांस्तु निष्पततस्त्रस्ताञ्शिबिराञ्जीवितैषिणः&#x9;100a&lt;br&gt;&#xA;कृतवर्मा कृपश्चैव द्वारदेशे निजघ्नतुः&#x9;100c&lt;br&gt;&#xA;विशस्त्रयन्त्रकवचान्मुक्तकेशान्कृताञ्जलीन्&#x9;101a&lt;br&gt;&#xA;वेपमानान्क्षितौ भीतान्नैव कांश्चिदमुञ्चताम्&#x9;101c&lt;br&gt;&#xA;नामुच्यत तयोः कश्चिन्निष्क्रान्तः शिबिराद्बहिः&#x9;102a&lt;br&gt;&#xA;कृपस्य च महाराज हार्दिक्यस्य च दुर्मतेः&#x9;102c&lt;br&gt;&#xA;भूयश्चैव चिकीर्षन्तौ द्रोणपुत्रस्य तौ प्रियम्&#x9;103a&lt;br&gt;&#xA;त्रिषु देशेषु ददतुः शिबिरस्य हुताशनम्&#x9;103c&lt;br&gt;&#xA;ततः प्रकाशे शिबिरे खड्गेन पितृनन्दनः&#x9;104a&lt;br&gt;&#xA;अश्वत्थामा महाराज व्यचरत्कृतहस्तवत्&#x9;104c&lt;br&gt;&#xA;कांश्चिदापततो वीरानपरांश्च प्रधावतः&#x9;105a&lt;br&gt;&#xA;व्ययोजयत खड्गेन प्राणैर्द्विजवरो नरान्&#x9;105c&lt;br&gt;&#xA;कांश्चिद्योधान्स खड्गेन मध्ये सञ्छिद्य वीर्यवान्&#x9;106a&lt;br&gt;&#xA;अपातयद्द्रोणसुतः संरब्धस्तिलकाण्डवत्&#x9;106c&lt;br&gt;&#xA;विनदद्भिर्भृशायस्तैर्नराश्वद्विरदोत्तमैः&#x9;107a&lt;br&gt;&#xA;पतितैरभवत्कीर्णा मेदिनी भरतर्षभ&#x9;107c&lt;br&gt;&#xA;मानुषाणां सहस्रेषु हतेषु पतितेषु च&#x9;108a&lt;br&gt;&#xA;उदतिष्ठन्कबन्धानि बहून्युत्थाय चापतन्&#x9;108c&lt;br&gt;&#xA;सायुधान्साङ्गदान्बाहून्निचकर्त शिरांसि च&#x9;109a&lt;br&gt;&#xA;हस्तिहस्तोपमानूरून्हस्तान्पादांश्च भारत&#x9;109c&lt;br&gt;&#xA;पृष्ठच्छिन्नाञ्शिरश्छिन्नान्पार्श्वच्छिन्नांस्तथापरान्&#x9;110a&lt;br&gt;&#xA;समासाद्याकरोद्द्रौणिः कांश्चिच्चापि पराङ्मुखान्&#x9;110c&lt;br&gt;&#xA;मध्यकायान्नरानन्यांश्चिच्छेदान्यांश्च कर्णतः&#x9;111a&lt;br&gt;&#xA;अंसदेशे निहत्यान्यान्काये प्रावेशयच्छिरः&#x9;111c&lt;br&gt;&#xA;एवं विचरतस्तस्य निघ्नतः सुबहून्नरान्&#x9;112a&lt;br&gt;&#xA;तमसा रजनी घोरा बभौ दारुणदर्शना&#x9;112c&lt;br&gt;&#xA;किञ्चित्प्राणैश्च पुरुषैर्हतैश्चान्यैः सहस्रशः&#x9;113a&lt;br&gt;&#xA;बहुना च गजाश्वेन भूरभूद्भीमदर्शना&#x9;113c&lt;br&gt;&#xA;यक्षरक्षःसमाकीर्णे रथाश्वद्विपदारुणे&#x9;114a&lt;br&gt;&#xA;क्रुद्धेन द्रोणपुत्रेण सञ्छिन्नाः प्रापतन्भुवि&#x9;114c&lt;br&gt;&#xA;मातॄरन्ये पितॄनन्ये भ्रातॄनन्ये विचुक्रुशुः&#x9;115a&lt;br&gt;&#xA;केचिदूचुर्न तत्क्रुद्धैर्धार्तराष्ट्रैः कृतं रणे&#x9;115c&lt;br&gt;&#xA;यत्कृतं नः प्रसुप्तानां रक्षोभिः क्रूरकर्मभिः&#x9;116a&lt;br&gt;&#xA;असान्निध्याद्धि पार्थानामिदं नः कदनं कृतम्&#x9;116c&lt;br&gt;&#xA;न देवासुरगन्धर्वैर्न यक्षैर्न च राक्षसैः&#x9;117a&lt;br&gt;&#xA;शक्यो विजेतुं कौन्तेयो गोप्ता यस्य जनार्दनः&#x9;117c&lt;br&gt;&#xA;ब्रह्मण्यः सत्यवाग्दान्तः सर्वभूतानुकम्पकः&#x9;118a&lt;br&gt;&#xA;न च सुप्तं प्रमत्तं वा न्यस्तशस्त्रं कृताञ्जलिम्&#x9;118c&lt;br&gt;&#xA;धावन्तं मुक्तकेशं वा हन्ति पार्थो धनञ्जयः&#x9;118e&lt;br&gt;&#xA;तदिदं नः कृतं घोरं रक्षोभिः क्रूरकर्मभिः&#x9;119a&lt;br&gt;&#xA;इति लालप्यमानाः स्म शेरते बहवो जनाः&#x9;119c&lt;br&gt;&#xA;स्तनतां च मनुष्याणामपरेषां च कूजताम्&#x9;120a&lt;br&gt;&#xA;ततो मुहूर्तात्प्राशाम्यत्स शब्दस्तुमुलो महान्&#x9;120c&lt;br&gt;&#xA;शोणितव्यतिषिक्तायां वसुधायां च भूमिप&#x9;121a&lt;br&gt;&#xA;तद्रजस्तुमुलं घोरं क्षणेनान्तरधीयत&#x9;121c&lt;br&gt;&#xA;संवेष्टमानानुद्विग्नान्निरुत्साहान्सहस्रशः&#x9;122a&lt;br&gt;&#xA;न्यपातयन्नरान्क्रुद्धः पशून्पशुपतिर्यथा&#x9;122c&lt;br&gt;&#xA;अन्योन्यं सम्परिष्वज्य शयानान्द्रवतोऽपरान्&#x9;123a&lt;br&gt;&#xA;संलीनान्युध्यमानांश्च सर्वान्द्रौणिरपोथयत्&#x9;123c&lt;br&gt;&#xA;दह्यमाना हुताशेन वध्यमानाश्च तेन ते&#x9;124a&lt;br&gt;&#xA;परस्परं तदा योधा अनयन्यमसादनम्&#x9;124c&lt;br&gt;&#xA;तस्या रजन्यास्त्वर्धेन पाण्डवानां महद्बलम्&#x9;125a&lt;br&gt;&#xA;गमयामास राजेन्द्र द्रौणिर्यमनिवेशनम्&#x9;125c&lt;br&gt;&#xA;निशाचराणां सत्त्वानां स रात्रिर्हर्षवर्धिनी&#x9;126a&lt;br&gt;&#xA;आसीन्नरगजाश्वानां रौद्री क्षयकरी भृशम्&#x9;126c&lt;br&gt;&#xA;तत्रादृश्यन्त रक्षांसि पिशाचाश्च पृथग्विधाः&#x9;127a&lt;br&gt;&#xA;खादन्तो नरमांसानि पिबन्तः शोणितानि च&#x9;127c&lt;br&gt;&#xA;करालाः पिङ्गला रौद्राः शैलदन्ता रजस्वलाः&#x9;128a&lt;br&gt;&#xA;जटिला दीर्घसक्थाश्च पञ्चपादा महोदराः&#x9;128c&lt;br&gt;&#xA;पश्चादङ्गुलयो रूक्षा विरूपा भैरवस्वनाः&#x9;129a&lt;br&gt;&#xA;घटजानवोऽतिह्रस्वाश्च नीलकण्ठा विभीषणाः&#x9;129c&lt;br&gt;&#xA;सपुत्रदाराः सुक्रूरा दुर्दर्शनसुनिर्घृणाः&#x9;130a&lt;br&gt;&#xA;विविधानि च रूपाणि तत्रादृश्यन्त रक्षसाम्&#x9;130c&lt;br&gt;&#xA;पीत्वा च शोणितं हृष्टाः प्रानृत्यन्गणशोऽपरे&#x9;131a&lt;br&gt;&#xA;इदं वरमिदं मेध्यमिदं स्वाद्विति चाब्रुवन्&#x9;131c&lt;br&gt;&#xA;मेदोमज्जास्थिरक्तानां वसानां च भृशाशिताः&#x9;132a&lt;br&gt;&#xA;परमांसानि खादन्तः क्रव्यादा मांसजीविनः&#x9;132c&lt;br&gt;&#xA;वसां चाप्यपरे पीत्वा पर्यधावन्विकुक्षिलाः&#x9;133a&lt;br&gt;&#xA;नानावक्त्रास्तथा रौद्राः क्रव्यादाः पिशिताशिनः&#x9;133c&lt;br&gt;&#xA;अयुतानि च तत्रासन्प्रयुतान्यर्बुदानि च&#x9;134a&lt;br&gt;&#xA;रक्षसां घोररूपाणां महतां क्रूरकर्मणाम्&#x9;134c&lt;br&gt;&#xA;मुदितानां वितृप्तानां तस्मिन्महति वैशसे&#x9;135a&lt;br&gt;&#xA;समेतानि बहून्यासन्भूतानि च जनाधिप&#x9;135c&lt;br&gt;&#xA;प्रत्यूषकाले शिबिरात्प्रतिगन्तुमियेष सः&#x9;136a&lt;br&gt;&#xA;नृशोणितावसिक्तस्य द्रौणेरासीदसित्सरुः&#x9;136c&lt;br&gt;&#xA;पाणिना सह संश्लिष्ट एकीभूत इव प्रभो&#x9;136e&lt;br&gt;&#xA;स निःशेषानरीन्कृत्वा विरराज जनक्षये&#x9;137a&lt;br&gt;&#xA;युगान्ते सर्वभूतानि भस्म कृत्वेव पावकः&#x9;137c&lt;br&gt;&#xA;यथाप्रतिज्ञं तत्कर्म कृत्वा द्रौणायनिः प्रभो&#x9;138a&lt;br&gt;&#xA;दुर्गमां पदवीं कृत्वा पितुरासीद्गतज्वरः&#x9;138c&lt;br&gt;&#xA;यथैव संसुप्तजने शिबिरे प्राविशन्निशि&#x9;139a&lt;br&gt;&#xA;तथैव हत्वा निःशब्दे निश्चक्राम नरर्षभः&#x9;139c&lt;br&gt;&#xA;निष्क्रम्य शिबिरात्तस्मात्ताभ्यां सङ्गम्य वीर्यवान्&#x9;140a&lt;br&gt;&#xA;आचख्यौ कर्म तत्सर्वं हृष्टः संहर्षयन्विभो&#x9;140c&lt;br&gt;&#xA;तावप्याचख्यतुस्तस्मै प्रियं प्रियकरौ तदा&#x9;141a&lt;br&gt;&#xA;पाञ्चालान्सृञ्जयांश्चैव विनिकृत्तान्सहस्रशः&#x9;141c&lt;br&gt;&#xA;प्रीत्या चोच्चैरुदक्रोशंस्तथैवास्फोटयंस्तलान्&#x9;141e&lt;br&gt;&#xA;एवंविधा हि सा रात्रिः सोमकानां जनक्षये&#x9;142a&lt;br&gt;&#xA;प्रसुप्तानां प्रमत्तानामासीत्सुभृशदारुणा&#x9;142c&lt;br&gt;&#xA;असंशयं हि कालस्य पर्यायो दुरतिक्रमः&#x9;143a&lt;br&gt;&#xA;तादृशा निहता यत्र कृत्वास्माकं जनक्षयम्&#x9;143c&lt;br&gt;&#xA;धृतराष्ट्र उवाच&#x9;144&lt;br&gt;&#xA;प्रागेव सुमहत्कर्म द्रौणिरेतन्महारथः&#x9;144a&lt;br&gt;&#xA;नाकरोदीदृशं कस्मान्मत्पुत्रविजये धृतः&#x9;144c&lt;br&gt;&#xA;अथ कस्माद्धते क्षत्रे कर्मेदं कृतवानसौ&#x9;145a&lt;br&gt;&#xA;द्रोणपुत्रो महेष्वासस्तन्मे शंसितुमर्हसि&#x9;145c&lt;br&gt;&#xA;सञ्जय उवाच&#x9;146&lt;br&gt;&#xA;तेषां नूनं भयान्नासौ कृतवान्कुरुनन्दन&#x9;146a&lt;br&gt;&#xA;असान्निध्याद्धि पार्थानां केशवस्य च धीमतः&#x9;146c&lt;br&gt;&#xA;सात्यकेश्चापि कर्मेदं द्रोणपुत्रेण साधितम्&#x9;147a&lt;br&gt;&#xA;न हि तेषां समक्षं तान्हन्यादपि मरुत्पतिः&#x9;147c&lt;br&gt;&#xA;एतदीदृशकं वृत्तं राजन्सुप्तजने विभो&#x9;148a&lt;br&gt;&#xA;ततो जनक्षयं कृत्वा पाण्डवानां महात्ययम्&#x9;148c&lt;br&gt;&#xA;दिष्ट्या दिष्ट्येति चान्योन्यं समेत्योचुर्महारथाः&#x9;148e&lt;br&gt;&#xA;पर्यष्वजत्ततो द्रौणिस्ताभ्यां च प्रतिनन्दितः&#x9;149a&lt;br&gt;&#xA;इदं हर्षाच्च सुमहदाददे वाक्यमुत्तमम्&#x9;149c&lt;br&gt;&#xA;पाञ्चाला निहताः सर्वे द्रौपदेयाश्च सर्वशः&#x9;150a&lt;br&gt;&#xA;सोमका मत्स्यशेषाश्च सर्वे विनिहता मया&#x9;150c&lt;br&gt;&#xA;इदानीं कृतकृत्याः स्म याम तत्रैव माचिरम्&#x9;151a&lt;br&gt;&#xA;यदि जीवति नो राजा तस्मै शंसामहे प्रियम्&#x9;151c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/009/</guid>
      <description>&lt;p&gt;सञ्जय उवाच&#x9;001&lt;br&gt;&#xA;ते हत्वा सर्वपाञ्चालान्द्रौपदेयांश्च सर्वशः&#x9;001a&lt;br&gt;&#xA;अगच्छन्सहितास्तत्र यत्र दुर्योधनो हतः&#x9;001c&lt;br&gt;&#xA;गत्वा चैनमपश्यंस्ते किञ्चित्प्राणं नराधिपम्&#x9;002a&lt;br&gt;&#xA;ततो रथेभ्यः प्रस्कन्द्य परिवव्रुस्तवात्मजम्&#x9;002c&lt;br&gt;&#xA;तं भग्नसक्थं राजेन्द्र कृच्छ्रप्राणमचेतसम्&#x9;003a&lt;br&gt;&#xA;वमन्तं रुधिरं वक्त्रादपश्यन्वसुधातले&#x9;003c&lt;br&gt;&#xA;वृतं समन्ताद्बहुभिः श्वापदैर्घोरदर्शनैः&#x9;004a&lt;br&gt;&#xA;शालावृकगणैश्चैव भक्षयिष्यद्भिरन्तिकात्&#x9;004c&lt;br&gt;&#xA;निवारयन्तं कृच्छ्रात्ताञ्श्वापदान्सञ्चिखादिषून्&#x9;005a&lt;br&gt;&#xA;विवेष्टमानं मह्यां च सुभृशं गाढवेदनम्&#x9;005c&lt;br&gt;&#xA;तं शयानं महात्मानं भूमौ स्वरुधिरोक्षितम्&#x9;006a&lt;br&gt;&#xA;हतशिष्टास्त्रयो वीराः शोकार्ताः पर्यवारयन्&#x9;006c&lt;br&gt;&#xA;अश्वत्थामा कृपश्चैव कृतवर्मा च सात्वतः&#x9;006e&lt;br&gt;&#xA;तैस्त्रिभिः शोणितादिग्धैर्निःश्वसद्भिर्महारथैः&#x9;007a&lt;br&gt;&#xA;शुशुभे संवृतो राजा वेदी त्रिभिरिवाग्निभिः&#x9;007c&lt;br&gt;&#xA;ते तं शयानं सम्प्रेक्ष्य राजानमतथोचितम्&#x9;008a&lt;br&gt;&#xA;अविषह्येन दुःखेन ततस्ते रुरुदुस्त्रयः&#x9;008c&lt;br&gt;&#xA;ततस्ते रुधिरं हस्तैर्मुखान्निर्मृज्य तस्य ह&#x9;009a&lt;br&gt;&#xA;रणे राज्ञः शयानस्य कृपणं पर्यदेवयन्&#x9;009c&lt;br&gt;&#xA;कृप उवाच&#x9;010&lt;br&gt;&#xA;न दैवस्यातिभारोऽस्ति यदयं रुधिरोक्षितः&#x9;010a&lt;br&gt;&#xA;एकादशचमूभर्ता शेते दुर्योधनो हतः&#x9;010c&lt;br&gt;&#xA;पश्य चामीकराभस्य चामीकरविभूषिताम्&#x9;011a&lt;br&gt;&#xA;गदां गदाप्रियस्येमां समीपे पतितां भुवि&#x9;011c&lt;br&gt;&#xA;इयमेनं गदा शूरं न जहाति रणे रणे&#x9;012a&lt;br&gt;&#xA;स्वर्गायापि व्रजन्तं हि न जहाति यशस्विनम्&#x9;012c&lt;br&gt;&#xA;पश्येमां सह वीरेण जाम्बूनदविभूषिताम्&#x9;013a&lt;br&gt;&#xA;शयानां शयने धर्मे भार्यां प्रीतिमतीमिव&#x9;013c&lt;br&gt;&#xA;यो वै मूर्धावसिक्तानामग्रे यातः परन्तपः&#x9;014a&lt;br&gt;&#xA;स हतो ग्रसते पांसून्पश्य कालस्य पर्ययम्&#x9;014c&lt;br&gt;&#xA;येनाजौ निहता भूमावशेरत पुरा द्विषः&#x9;015a&lt;br&gt;&#xA;स भूमौ निहतः शेते कुरुराजः परैरयम्&#x9;015c&lt;br&gt;&#xA;भयान्नमन्ति राजानो यस्य स्म शतसङ्घशः&#x9;016a&lt;br&gt;&#xA;स वीरशयने शेते क्रव्याद्भिः परिवारितः&#x9;016c&lt;br&gt;&#xA;उपासत नृपाः पूर्वमर्थहेतोर्यमीश्वरम्&#x9;017a&lt;br&gt;&#xA;धिक्सद्यो निहतः शेते पश्य कालस्य पर्ययम्&#x9;017c&lt;br&gt;&#xA;सञ्जय उवाच&#x9;018&lt;br&gt;&#xA;तं शयानं नृपश्रेष्ठं ततो भरतसत्तम&#x9;018a&lt;br&gt;&#xA;अश्वत्थामा समालोक्य करुणं पर्यदेवयत्&#x9;018c&lt;br&gt;&#xA;आहुस्त्वां राजशार्दूल मुख्यं सर्वधनुष्मताम्&#x9;019a&lt;br&gt;&#xA;धनाध्यक्षोपमं युद्धे शिष्यं सङ्कर्षणस्य ह&#x9;019c&lt;br&gt;&#xA;कथं विवरमद्राक्षीद्भीमसेनस्तवानघ&#x9;020a&lt;br&gt;&#xA;बलिनः कृतिनो नित्यं स च पापात्मवान्नृप&#x9;020c&lt;br&gt;&#xA;कालो नूनं महाराज लोकेऽस्मिन्बलवत्तरः&#x9;021a&lt;br&gt;&#xA;पश्यामो निहतं त्वां चेद्भीमसेनेन संयुगे&#x9;021c&lt;br&gt;&#xA;कथं त्वां सर्वधर्मज्ञं क्षुद्रः पापो वृकोदरः&#x9;022a&lt;br&gt;&#xA;निकृत्या हतवान्मन्दो नूनं कालो दुरत्ययः&#x9;022c&lt;br&gt;&#xA;धर्मयुद्धे ह्यधर्मेण समाहूयौजसा मृधे&#x9;023a&lt;br&gt;&#xA;गदया भीमसेनेन निर्भिन्ने सक्थिनी तव&#x9;023c&lt;br&gt;&#xA;अधर्मेण हतस्याजौ मृद्यमानं पदा शिरः&#x9;024a&lt;br&gt;&#xA;यदुपेक्षितवान्क्षुद्रो धिक्तमस्तु युधिष्ठिरम्&#x9;024c&lt;br&gt;&#xA;युद्धेष्वपवदिष्यन्ति योधा नूनं वृकोदरम्&#x9;025a&lt;br&gt;&#xA;यावत्स्थास्यन्ति भूतानि निकृत्या ह्यसि पातितः&#x9;025c&lt;br&gt;&#xA;ननु रामोऽब्रवीद्राजंस्त्वां सदा यदुनन्दनः&#x9;026a&lt;br&gt;&#xA;दुर्योधनसमो नास्ति गदया इति वीर्यवान्&#x9;026c&lt;br&gt;&#xA;श्लाघते त्वां हि वार्ष्णेयो राजन्संसत्सु भारत&#x9;027a&lt;br&gt;&#xA;सुशिष्यो मम कौरव्यो गदायुद्ध इति प्रभो&#x9;027c&lt;br&gt;&#xA;यां गतिं क्षत्रियस्याहुः प्रशस्तां परमर्षयः&#x9;028a&lt;br&gt;&#xA;हतस्याभिमुखस्याजौ प्राप्तस्त्वमसि तां गतिम्&#x9;028c&lt;br&gt;&#xA;दुर्योधन न शोचामि त्वामहं पुरुषर्षभ&#x9;029a&lt;br&gt;&#xA;हतपुत्रां तु शोचामि गान्धारीं पितरं च ते&#x9;029c&lt;br&gt;&#xA;भिक्षुकौ विचरिष्येते शोचन्तौ पृथिवीमिमाम्&#x9;029e&lt;br&gt;&#xA;धिगस्तु कृष्णं वार्ष्णेयमर्जुनं चापि दुर्मतिम्&#x9;030a&lt;br&gt;&#xA;धर्मज्ञमानिनौ यौ त्वां वध्यमानमुपेक्षताम्&#x9;030c&lt;br&gt;&#xA;पाण्डवाश्चापि ते सर्वे किं वक्ष्यन्ति नराधिपान्&#x9;031a&lt;br&gt;&#xA;कथं दुर्योधनोऽस्माभिर्हत इत्यनपत्रपाः&#x9;031c&lt;br&gt;&#xA;धन्यस्त्वमसि गान्धारे यस्त्वमायोधने हतः&#x9;032a&lt;br&gt;&#xA;प्रयातोऽभिमुखः शत्रून्धर्मेण पुरुषर्षभ&#x9;032c&lt;br&gt;&#xA;हतपुत्रा हि गान्धारी निहतज्ञातिबान्धवा&#x9;033a&lt;br&gt;&#xA;प्रज्ञाचक्षुश्च दुर्धर्षः कां गतिं प्रतिपत्स्यते&#x9;033c&lt;br&gt;&#xA;धिगस्तु कृतवर्माणं मां कृपं च महारथम्&#x9;034a&lt;br&gt;&#xA;ये वयं न गताः स्वर्गं त्वां पुरस्कृत्य पार्थिवम्&#x9;034c&lt;br&gt;&#xA;दातारं सर्वकामानां रक्षितारं प्रजाहितम्&#x9;035a&lt;br&gt;&#xA;यद्वयं नानुगच्छामस्त्वां धिगस्मान्नराधमान्&#x9;035c&lt;br&gt;&#xA;कृपस्य तव वीर्येण मम चैव पितुश्च मे&#x9;036a&lt;br&gt;&#xA;सभृत्यानां नरव्याघ्र रत्नवन्ति गृहाणि च&#x9;036c&lt;br&gt;&#xA;भवत्प्रसादादस्माभिः समित्रैः सहबान्धवैः&#x9;037a&lt;br&gt;&#xA;अवाप्ताः क्रतवो मुख्या बहवो भूरिदक्षिणाः&#x9;037c&lt;br&gt;&#xA;कुतश्चापीदृशं सार्थमुपलप्स्यामहे वयम्&#x9;038a&lt;br&gt;&#xA;यादृशेन पुरस्कृत्य त्वं गतः सर्वपार्थिवान्&#x9;038c&lt;br&gt;&#xA;वयमेव त्रयो राजन्गच्छन्तं परमां गतिम्&#x9;039a&lt;br&gt;&#xA;यद्वै त्वां नानुगच्छामस्तेन तप्स्यामहे वयम्&#x9;039c&lt;br&gt;&#xA;त्वत्स्वर्गहीना हीनार्थाः स्मरन्तः सुकृतस्य ते&#x9;040a&lt;br&gt;&#xA;किं नाम तद्भवेत्कर्म येन त्वानुव्रजेम वै&#x9;040c&lt;br&gt;&#xA;दुःखं नूनं कुरुश्रेष्ठ चरिष्यामो महीमिमाम्&#x9;041a&lt;br&gt;&#xA;हीनानां नस्त्वया राजन्कुतः शान्तिः कुतः सुखम्&#x9;041c&lt;br&gt;&#xA;गत्वैतांस्तु महाराज समेत्य त्वं महारथान्&#x9;042a&lt;br&gt;&#xA;यथाश्रेष्ठं यथाज्येष्ठं पूजयेर्वचनान्मम&#x9;042c&lt;br&gt;&#xA;आचार्यं पूजयित्वा च केतुं सर्वधनुष्मताम्&#x9;043a&lt;br&gt;&#xA;हतं मयाद्य शंसेथा धृष्टद्युम्नं नराधिप&#x9;043c&lt;br&gt;&#xA;परिष्वजेथा राजानं बाह्लिकं सुमहारथम्&#x9;044a&lt;br&gt;&#xA;सैन्धवं सोमदत्तं च भूरिश्रवसमेव च&#x9;044c&lt;br&gt;&#xA;तथा पूर्वगतानन्यान्स्वर्गं पार्थिवसत्तमान्&#x9;045a&lt;br&gt;&#xA;अस्मद्वाक्यात्परिष्वज्य पृच्छेथास्त्वमनामयम्&#x9;045c&lt;br&gt;&#xA;इत्येवमुक्त्वा राजानं भग्नसक्थमचेतसम्&#x9;046a&lt;br&gt;&#xA;अश्वत्थामा समुद्वीक्ष्य पुनर्वचनमब्रवीत्&#x9;046c&lt;br&gt;&#xA;दुर्योधन जीवसि चेद्वाचं श्रोत्रसुखां शृणु&#x9;047a&lt;br&gt;&#xA;सप्त पाण्डवतः शेषा धार्तराष्ट्रास्त्रयो वयम्&#x9;047c&lt;br&gt;&#xA;ते चैव भ्रातरः पञ्च वासुदेवोऽथ सात्यकिः&#x9;048a&lt;br&gt;&#xA;अहं च कृतवर्मा च कृपः शारद्वतस्तथा&#x9;048c&lt;br&gt;&#xA;द्रौपदेया हताः सर्वे धृष्टद्युम्नस्य चात्मजाः&#x9;049a&lt;br&gt;&#xA;पाञ्चाला निहताः सर्वे मत्स्यशेषं च भारत&#x9;049c&lt;br&gt;&#xA;कृते प्रतिकृतं पश्य हतपुत्रा हि पाण्डवाः&#x9;050a&lt;br&gt;&#xA;सौप्तिके शिबिरं तेषां हतं सनरवाहनम्&#x9;050c&lt;br&gt;&#xA;मया च पापकर्मासौ धृष्टद्युम्नो महीपते&#x9;051a&lt;br&gt;&#xA;प्रविश्य शिबिरं रात्रौ पशुमारेण मारितः&#x9;051c&lt;br&gt;&#xA;दुर्योधनस्तु तां वाचं निशम्य मनसः प्रियाम्&#x9;052a&lt;br&gt;&#xA;प्रतिलभ्य पुनश्चेत इदं वचनमब्रवीत्&#x9;052c&lt;br&gt;&#xA;न मेऽकरोत्तद्गाङ्गेयो न कर्णो न च ते पिता&#x9;053a&lt;br&gt;&#xA;यत्त्वया कृपभोजाभ्यां सहितेनाद्य मे कृतम्&#x9;053c&lt;br&gt;&#xA;स चेत्सेनापतिः क्षुद्रो हतः सार्धं शिखण्डिना&#x9;054a&lt;br&gt;&#xA;तेन मन्ये मघवता सममात्मानमद्य वै&#x9;054c&lt;br&gt;&#xA;स्वस्ति प्राप्नुत भद्रं वः स्वर्गे नः सङ्गमः पुनः&#x9;055a&lt;br&gt;&#xA;इत्येवमुक्त्वा तूष्णीं स कुरुराजो महामनाः&#x9;055c&lt;br&gt;&#xA;प्राणानुदसृजद्वीरः सुहृदां शोकमादधत्&#x9;055e&lt;br&gt;&#xA;तथेति ते परिष्वक्ताः परिष्वज्य च तं नृपम्&#x9;056a&lt;br&gt;&#xA;पुनः पुनः प्रेक्षमाणाः स्वकानारुरुहू रथान्&#x9;056c&lt;br&gt;&#xA;इत्येवं तव पुत्रस्य निशम्य करुणां गिरम्&#x9;057a&lt;br&gt;&#xA;प्रत्यूषकाले शोकार्तः प्राधावं नगरं प्रति&#x9;057c&lt;br&gt;&#xA;तव पुत्रे गते स्वर्गं शोकार्तस्य ममानघ&#x9;058a&lt;br&gt;&#xA;ऋषिदत्तं प्रनष्टं तद्दिव्यदर्शित्वमद्य वै&#x9;058c&lt;br&gt;&#xA;वैशम्पायन उवाच&#x9;059&lt;br&gt;&#xA;इति श्रुत्वा स नृपतिः पुत्रज्ञातिवधं तदा&#x9;059a&lt;br&gt;&#xA;निःश्वस्य दीर्घमुष्णं च ततश्चिन्तापरोऽभवत्&#x9;059c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/010/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;तस्यां रात्र्यां व्यतीतायां धृष्टद्युम्नस्य सारथिः&#x9;001a&lt;br&gt;&#xA;शशंस धर्मराजाय सौप्तिके कदनं कृतम्&#x9;001c&lt;br&gt;&#xA;द्रौपदेया महाराज द्रुपदस्यात्मजैः सह&#x9;002a&lt;br&gt;&#xA;प्रमत्ता निशि विश्वस्ताः स्वपन्तः शिबिरे स्वके&#x9;002c&lt;br&gt;&#xA;कृतवर्मणा नृशंसेन गौतमेन कृपेण च&#x9;003a&lt;br&gt;&#xA;अश्वत्थाम्ना च पापेन हतं वः शिबिरं निशि&#x9;003c&lt;br&gt;&#xA;एतैर्नरगजाश्वानां प्रासशक्तिपरश्वधैः&#x9;004a&lt;br&gt;&#xA;सहस्राणि निकृन्तद्भिर्निःशेषं ते बलं कृतम्&#x9;004c&lt;br&gt;&#xA;छिद्यमानस्य महतो वनस्येव परश्वधैः&#x9;005a&lt;br&gt;&#xA;शुश्रुवे सुमहाञ्शब्दो बलस्य तव भारत&#x9;005c&lt;br&gt;&#xA;अहमेकोऽवशिष्टस्तु तस्मात्सैन्यान्महीपते&#x9;006a&lt;br&gt;&#xA;मुक्तः कथञ्चिद्धर्मात्मन्व्यग्रस्य कृतवर्मणः&#x9;006c&lt;br&gt;&#xA;तच्छ्रुत्वा वाक्यमशिवं कुन्तीपुत्रो युधिष्ठिरः&#x9;007a&lt;br&gt;&#xA;पपात मह्यां दुर्धर्षः पुत्रशोकसमन्वितः&#x9;007c&lt;br&gt;&#xA;तं पतन्तमभिक्रम्य परिजग्राह सात्यकिः&#x9;008a&lt;br&gt;&#xA;भीमसेनोऽर्जुनश्चैव माद्रीपुत्रौ च पाण्डवौ&#x9;008c&lt;br&gt;&#xA;लब्धचेतास्तु कौन्तेयः शोकविह्वलया गिरा&#x9;009a&lt;br&gt;&#xA;जित्वा शत्रूञ्जितः पश्चात्पर्यदेवयदातुरः&#x9;009c&lt;br&gt;&#xA;दुर्विदा गतिरर्थानामपि ये दिव्यचक्षुषः&#x9;010a&lt;br&gt;&#xA;जीयमाना जयन्त्यन्ये जयमाना वयं जिताः&#x9;010c&lt;br&gt;&#xA;हत्वा भ्रातॄन्वयस्यांश्च पितॄन्पुत्रान्सुहृद्गणान्&#x9;011a&lt;br&gt;&#xA;बन्धूनमात्यान्पौत्रांश्च जित्वा सर्वाञ्जिता वयम्&#x9;011c&lt;br&gt;&#xA;अनर्थो ह्यर्थसङ्काशस्तथार्थोऽनर्थदर्शनः&#x9;012a&lt;br&gt;&#xA;जयोऽयमजयाकारो जयस्तस्मात्पराजयः&#x9;012c&lt;br&gt;&#xA;यं जित्वा तप्यते पश्चादापन्न इव दुर्मतिः&#x9;013a&lt;br&gt;&#xA;कथं मन्येत विजयं ततो जिततरः परैः&#x9;013c&lt;br&gt;&#xA;येषामर्थाय पापस्य धिग्जयस्य सुहृद्वधे&#x9;014a&lt;br&gt;&#xA;निर्जितैरप्रमत्तैर्हि विजिता जितकाशिनः&#x9;014c&lt;br&gt;&#xA;कर्णिनालीकदंष्ट्रस्य खड्गजिह्वस्य संयुगे&#x9;015a&lt;br&gt;&#xA;चापव्यात्तस्य रौद्रस्य ज्यातलस्वननादिनः&#x9;015c&lt;br&gt;&#xA;क्रुद्धस्य नरसिंहस्य सङ्ग्रामेष्वपलायिनः&#x9;016a&lt;br&gt;&#xA;ये व्यमुच्यन्त कर्णस्य प्रमादात्त इमे हताः&#x9;016c&lt;br&gt;&#xA;रथह्रदं शरवर्षोर्मिमन्तं रत्नाचितं वाहनराजियुक्तम्&#x9;017a&lt;br&gt;&#xA;शक्त्यृष्टिमीनध्वजनागनक्रं शरासनावर्तमहेषुफेनम्&#x9;017c&lt;br&gt;&#xA;सङ्ग्रामचन्द्रोदयवेगवेलं द्रोणार्णवं ज्यातलनेमिघोषम्&#x9;018a&lt;br&gt;&#xA;ये तेरुरुच्चावचशस्त्रनौभिस्ते राजपुत्रा निहताः प्रमादात्&#x9;018c&lt;br&gt;&#xA;न हि प्रमादात्परमोऽस्ति कश्चिद्वधो नराणामिह जीवलोके&#x9;019a&lt;br&gt;&#xA;प्रमत्तमर्था हि नरं समन्तात्त्यजन्त्यनर्थाश्च समाविशन्ति&#x9;019c&lt;br&gt;&#xA;ध्वजोत्तमाग्रोच्छ्रितधूमकेतुं शरार्चिषं कोपमहासमीरम्&#x9;020a&lt;br&gt;&#xA;महाधनुर्ज्यातलनेमिघोषं तनुत्रनानाविधशस्त्रहोमम्&#x9;020c&lt;br&gt;&#xA;महाचमूकक्षवराभिपन्नं महाहवे भीष्ममहादवाग्निम्&#x9;021a&lt;br&gt;&#xA;ये सेहुरात्तायतशस्त्रवेगं ते राजपुत्रा निहताः प्रमादात्&#x9;021c&lt;br&gt;&#xA;न हि प्रमत्तेन नरेण लभ्या विद्या तपः श्रीर्विपुलं यशो वा&#x9;022a&lt;br&gt;&#xA;पश्याप्रमादेन निहत्य शत्रून्सर्वान्महेन्द्रं सुखमेधमानम्&#x9;022c&lt;br&gt;&#xA;इन्द्रोपमान्पार्थिवपुत्रपौत्रान्पश्याविशेषेण हतान्प्रमादात्&#x9;023a&lt;br&gt;&#xA;तीर्त्वा समुद्रं वणिजः समृद्धाः सन्नाः कुनद्यामिव हेलमानाः&#x9;023c&lt;br&gt;&#xA;अमर्षितैर्ये निहताः शयाना निःसंशयं ते त्रिदिवं प्रपन्नाः&#x9;023e&lt;br&gt;&#xA;कृष्णां नु शोचामि कथं न साध्वीं शोकार्णवे साद्य विनङ्क्ष्यतीति&#x9;024a&lt;br&gt;&#xA;भ्रातॄंश्च पुत्रांश्च हतान्निशम्य पाञ्चालराजं पितरं च वृद्धम्&#x9;024c&lt;br&gt;&#xA;ध्रुवं विसञ्ज्ञा पतिता पृथिव्यां सा शेष्यते शोककृशाङ्गयष्टिः&#x9;024e&lt;br&gt;&#xA;तच्छोकजं दुःखमपारयन्ती कथं भविष्यत्युचिता सुखानाम्&#x9;025a&lt;br&gt;&#xA;पुत्रक्षयभ्रातृवधप्रणुन्ना प्रदह्यमानेव हुताशनेन&#x9;025c&lt;br&gt;&#xA;इत्येवमार्तः परिदेवयन्स राजा कुरूणां नकुलं बभाषे&#x9;026a&lt;br&gt;&#xA;गच्छानयैनामिह मन्दभाग्यां समातृपक्षामिति राजपुत्रीम्&#x9;026c&lt;br&gt;&#xA;माद्रीसुतस्तत्परिगृह्य वाक्यं धर्मेण धर्मप्रतिमस्य राज्ञः&#x9;027a&lt;br&gt;&#xA;ययौ रथेनालयमाशु देव्याः पाञ्चालराजस्य च यत्र दाराः&#x9;027c&lt;br&gt;&#xA;प्रस्थाप्य माद्रीसुतमाजमीढः शोकार्दितस्तैः सहितः सुहृद्भिः&#x9;028a&lt;br&gt;&#xA;रोरूयमाणः प्रययौ सुतानामायोधनं भूतगणानुकीर्णम्&#x9;028c&lt;br&gt;&#xA;स तत्प्रविश्याशिवमुग्ररूपं ददर्श पुत्रान्सुहृदः सखींश्च&#x9;029a&lt;br&gt;&#xA;भूमौ शयानान्रुधिरार्द्रगात्रान्विभिन्नभग्नापहृतोत्तमाङ्गान्&#x9;029c&lt;br&gt;&#xA;स तांस्तु दृष्ट्वा भृशमार्तरूपो युधिष्ठिरो धर्मभृतां वरिष्ठः&#x9;030a&lt;br&gt;&#xA;उच्चैः प्रचुक्रोश च कौरवाग्र्यः पपात चोर्व्यां सगणो विसञ्ज्ञः&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/011/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;स दृष्ट्वा निहतान्सङ्ख्ये पुत्रान्भ्रातॄन्सखींस्तथा&#x9;001a&lt;br&gt;&#xA;महादुःखपरीतात्मा बभूव जनमेजय&#x9;001c&lt;br&gt;&#xA;ततस्तस्य महाञ्शोकः प्रादुरासीन्महात्मनः&#x9;002a&lt;br&gt;&#xA;स्मरतः पुत्रपौत्राणां भ्रातॄणां स्वजनस्य ह&#x9;002c&lt;br&gt;&#xA;तमश्रुपरिपूर्णाक्षं वेपमानमचेतसम्&#x9;003a&lt;br&gt;&#xA;सुहृदो भृशसंविग्नाः सान्त्वयां चक्रिरे तदा&#x9;003c&lt;br&gt;&#xA;ततस्तस्मिन्क्षणे काल्ये रथेनादित्यवर्चसा&#x9;004a&lt;br&gt;&#xA;नकुलः कृष्णया सार्धमुपायात्परमार्तया&#x9;004c&lt;br&gt;&#xA;उपप्लव्यगता सा तु श्रुत्वा सुमहदप्रियम्&#x9;005a&lt;br&gt;&#xA;तदा विनाशं पुत्राणां सर्वेषां व्यथिताभवत्&#x9;005c&lt;br&gt;&#xA;कम्पमानेव कदली वातेनाभिसमीरिता&#x9;006a&lt;br&gt;&#xA;कृष्णा राजानमासाद्य शोकार्ता न्यपतद्भुवि&#x9;006c&lt;br&gt;&#xA;बभूव वदनं तस्याः सहसा शोककर्शितम्&#x9;007a&lt;br&gt;&#xA;फुल्लपद्मपलाशाक्ष्यास्तमोध्वस्त इवांशुमान्&#x9;007c&lt;br&gt;&#xA;ततस्तां पतितां दृष्ट्वा संरम्भी सत्यविक्रमः&#x9;008a&lt;br&gt;&#xA;बाहुभ्यां परिजग्राह समुपेत्य वृकोदरः&#x9;008c&lt;br&gt;&#xA;सा समाश्वासिता तेन भीमसेनेन भामिनी&#x9;009a&lt;br&gt;&#xA;रुदती पाण्डवं कृष्णा सहभ्रातरमब्रवीत्&#x9;009c&lt;br&gt;&#xA;दिष्ट्या राजंस्त्वमद्येमामखिलां भोक्ष्यसे महीम्&#x9;010a&lt;br&gt;&#xA;आत्मजान्क्षत्रधर्मेण सम्प्रदाय यमाय वै&#x9;010c&lt;br&gt;&#xA;दिष्ट्या त्वं पार्थ कुशली मत्तमातङ्गगामिनम्&#x9;011a&lt;br&gt;&#xA;अवाप्य पृथिवीं कृत्स्नां सौभद्रं न स्मरिष्यसि&#x9;011c&lt;br&gt;&#xA;आत्मजांस्तेन धर्मेण श्रुत्वा शूरान्निपातितान्&#x9;012a&lt;br&gt;&#xA;उपप्लव्ये मया सार्धं दिष्ट्या त्वं न स्मरिष्यसि&#x9;012c&lt;br&gt;&#xA;प्रसुप्तानां वधं श्रुत्वा द्रौणिना पापकर्मणा&#x9;013a&lt;br&gt;&#xA;शोकस्तपति मां पार्थ हुताशन इवाशयम्&#x9;013c&lt;br&gt;&#xA;तस्य पापकृतो द्रौणेर्न चेदद्य त्वया मृधे&#x9;014a&lt;br&gt;&#xA;ह्रियते सानुबन्धस्य युधि विक्रम्य जीवितम्&#x9;014c&lt;br&gt;&#xA;इहैव प्रायमासिष्ये तन्निबोधत पाण्डवाः&#x9;015a&lt;br&gt;&#xA;न चेत्फलमवाप्नोति द्रौणिः पापस्य कर्मणः&#x9;015c&lt;br&gt;&#xA;एवमुक्त्वा ततः कृष्णा पाण्डवं प्रत्युपाविशत्&#x9;016a&lt;br&gt;&#xA;युधिष्ठिरं याज्ञसेनी धर्मराजं यशस्विनी&#x9;016c&lt;br&gt;&#xA;दृष्ट्वोपविष्टां राजर्षिः पाण्डवो महिषीं प्रियाम्&#x9;017a&lt;br&gt;&#xA;प्रत्युवाच स धर्मात्मा द्रौपदीं चारुदर्शनाम्&#x9;017c&lt;br&gt;&#xA;धर्म्यं धर्मेण धर्मज्ञे प्राप्तास्ते निधनं शुभे&#x9;018a&lt;br&gt;&#xA;पुत्रास्ते भ्रातरश्चैव तान्न शोचितुमर्हसि&#x9;018c&lt;br&gt;&#xA;द्रोणपुत्रः स कल्याणि वनं दूरमितो गतः&#x9;019a&lt;br&gt;&#xA;तस्य त्वं पातनं सङ्ख्ये कथं ज्ञास्यसि शोभने&#x9;019c&lt;br&gt;&#xA;द्रौपद्युवाच&#x9;020&lt;br&gt;&#xA;द्रोणपुत्रस्य सहजो मणिः शिरसि मे श्रुतः&#x9;020a&lt;br&gt;&#xA;निहत्य सङ्ख्ये तं पापं पश्येयं मणिमाहृतम्&#x9;020c&lt;br&gt;&#xA;राजञ्शिरसि तं कृत्वा जीवेयमिति मे मतिः&#x9;020e&lt;br&gt;&#xA;वैशम्पायन उवाच&#x9;021&lt;br&gt;&#xA;इत्युक्त्वा पाण्डवं कृष्णा राजानं चारुदर्शना&#x9;021a&lt;br&gt;&#xA;भीमसेनमथाभ्येत्य कुपिता वाक्यमब्रवीत्&#x9;021c&lt;br&gt;&#xA;त्रातुमर्हसि मां भीम क्षत्रधर्ममनुस्मरन्&#x9;022a&lt;br&gt;&#xA;जहि तं पापकर्माणं शम्बरं मघवानिव&#x9;022c&lt;br&gt;&#xA;न हि ते विक्रमे तुल्यः पुमानस्तीह कश्चन&#x9;022e&lt;br&gt;&#xA;श्रुतं तत्सर्वलोकेषु परमव्यसने यथा&#x9;023a&lt;br&gt;&#xA;द्वीपोऽभूस्त्वं हि पार्थानां नगरे वारणावते&#x9;023c&lt;br&gt;&#xA;हिडिम्बदर्शने चैव तथा त्वमभवो गतिः&#x9;023e&lt;br&gt;&#xA;तथा विराटनगरे कीचकेन भृशार्दिताम्&#x9;024a&lt;br&gt;&#xA;मामप्युद्धृतवान्कृच्छ्रात्पौलोमीं मघवानिव&#x9;024c&lt;br&gt;&#xA;यथैतान्यकृथाः पार्थ महाकर्माणि वै पुरा&#x9;025a&lt;br&gt;&#xA;तथा द्रौणिममित्रघ्न विनिहत्य सुखी भव&#x9;025c&lt;br&gt;&#xA;तस्या बहुविधं दुःखान्निशम्य परिदेवितम्&#x9;026a&lt;br&gt;&#xA;नामर्षयत कौन्तेयो भीमसेनो महाबलः&#x9;026c&lt;br&gt;&#xA;स काञ्चनविचित्राङ्गमारुरोह महारथम्&#x9;027a&lt;br&gt;&#xA;आदाय रुचिरं चित्रं समार्गणगुणं धनुः&#x9;027c&lt;br&gt;&#xA;नकुलं सारथिं कृत्वा द्रोणपुत्रवधे वृतः&#x9;028a&lt;br&gt;&#xA;विस्फार्य सशरं चापं तूर्णमश्वानचोदयत्&#x9;028c&lt;br&gt;&#xA;ते हयाः पुरुषव्याघ्र चोदिता वातरंहसः&#x9;029a&lt;br&gt;&#xA;वेगेन त्वरिता जग्मुर्हरयः शीघ्रगामिनः&#x9;029c&lt;br&gt;&#xA;शिबिरात्स्वाद्गृहीत्वा स रथस्य पदमच्युतः&#x9;030a&lt;br&gt;&#xA;द्रोणपुत्ररथस्याशु ययौ मार्गेण वीर्यवान्&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/012/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;तस्मिन्प्रयाते दुर्धर्षे यदूनामृषभस्ततः&#x9;001a&lt;br&gt;&#xA;अब्रवीत्पुण्डरीकाक्षः कुन्तीपुत्रं युधिष्ठिरम्&#x9;001c&lt;br&gt;&#xA;एष पाण्डव ते भ्राता पुत्रशोकमपारयन्&#x9;002a&lt;br&gt;&#xA;जिघांसुर्द्रौणिमाक्रन्दे याति भारत भारतः&#x9;002c&lt;br&gt;&#xA;भीमः प्रियस्ते सर्वेभ्यो भ्रातृभ्यो भरतर्षभ&#x9;003a&lt;br&gt;&#xA;तं कृच्छ्रगतमद्य त्वं कस्मान्नाभ्यवपद्यसे&#x9;003c&lt;br&gt;&#xA;यत्तदाचष्ट पुत्राय द्रोणः परपुरञ्जयः&#x9;004a&lt;br&gt;&#xA;अस्त्रं ब्रह्मशिरो नाम दहेद्यत्पृथिवीमपि&#x9;004c&lt;br&gt;&#xA;तन्महात्मा महाभागः केतुः सर्वधनुष्मताम्&#x9;005a&lt;br&gt;&#xA;प्रत्यपादयदाचार्यः प्रीयमाणो धनञ्जयम्&#x9;005c&lt;br&gt;&#xA;तत्पुत्रोऽस्यैवमेवैनमन्वयाचदमर्षणः&#x9;006a&lt;br&gt;&#xA;ततः प्रोवाच पुत्राय नातिहृष्टमना इव&#x9;006c&lt;br&gt;&#xA;विदितं चापलं ह्यासीदात्मजस्य महात्मनः&#x9;007a&lt;br&gt;&#xA;सर्वधर्मविदाचार्यो नान्विषत्सततं सुतम्&#x9;007c&lt;br&gt;&#xA;परमापद्गतेनापि न स्म तात त्वया रणे&#x9;008a&lt;br&gt;&#xA;इदमस्त्रं प्रयोक्तव्यं मानुषेषु विशेषतः&#x9;008c&lt;br&gt;&#xA;इत्युक्तवान्गुरुः पुत्रं द्रोणः पश्चादथोक्तवान्&#x9;009a&lt;br&gt;&#xA;न त्वं जातु सतां मार्गे स्थातेति पुरुषर्षभ&#x9;009c&lt;br&gt;&#xA;स तदाज्ञाय दुष्टात्मा पितुर्वचनमप्रियम्&#x9;010a&lt;br&gt;&#xA;निराशः सर्वकल्याणैः शोचन्पर्यपतन्महीम्&#x9;010c&lt;br&gt;&#xA;ततस्तदा कुरुश्रेष्ठ वनस्थे त्वयि भारत&#x9;011a&lt;br&gt;&#xA;अवसद्द्वारकामेत्य वृष्णिभिः परमार्चितः&#x9;011c&lt;br&gt;&#xA;स कदाचित्समुद्रान्ते वसन्द्रारवतीमनु&#x9;012a&lt;br&gt;&#xA;एक एकं समागम्य मामुवाच हसन्निव&#x9;012c&lt;br&gt;&#xA;यत्तदुग्रं तपः कृष्ण चरन्सत्यपराक्रमः&#x9;013a&lt;br&gt;&#xA;अगस्त्याद्भारताचार्यः प्रत्यपद्यत मे पिता&#x9;013c&lt;br&gt;&#xA;अस्त्रं ब्रह्मशिरो नाम देवगन्धर्वपूजितम्&#x9;014a&lt;br&gt;&#xA;तदद्य मयि दाशार्ह यथा पितरि मे तथा&#x9;014c&lt;br&gt;&#xA;अस्मत्तस्तदुपादाय दिव्यमस्त्रं यदूत्तम&#x9;015a&lt;br&gt;&#xA;ममाप्यस्त्रं प्रयच्छ त्वं चक्रं रिपुहरं रणे&#x9;015c&lt;br&gt;&#xA;स राजन्प्रीयमाणेन मयाप्युक्तः कृताञ्जलिः&#x9;016a&lt;br&gt;&#xA;याचमानः प्रयत्नेन मत्तोऽस्त्रं भरतर्षभ&#x9;016c&lt;br&gt;&#xA;देवदानवगन्धर्वमनुष्यपतगोरगाः&#x9;017a&lt;br&gt;&#xA;न समा मम वीर्यस्य शतांशेनापि पिण्डिताः&#x9;017c&lt;br&gt;&#xA;इदं धनुरियं शक्तिरिदं चक्रमियं गदा&#x9;018a&lt;br&gt;&#xA;यद्यदिच्छसि चेदस्त्रं मत्तस्तत्तद्ददानि ते&#x9;018c&lt;br&gt;&#xA;यच्छक्नोषि समुद्यन्तुं प्रयोक्तुमपि वा रणे&#x9;019a&lt;br&gt;&#xA;तद्गृहाण विनास्त्रेण यन्मे दातुमभीप्ससि&#x9;019c&lt;br&gt;&#xA;स सुनाभं सहस्रारं वज्रनाभमयस्मयम्&#x9;020a&lt;br&gt;&#xA;वव्रे चक्रं महाबाहो स्पर्धमानो मया सह&#x9;020c&lt;br&gt;&#xA;गृहाण चक्रमित्युक्तो मया तु तदनन्तरम्&#x9;021a&lt;br&gt;&#xA;जग्राहोपेत्य सहसा चक्रं सव्येन पाणिना&#x9;021c&lt;br&gt;&#xA;न चैतदशकत्स्थानात्सञ्चालयितुमच्युत&#x9;021e&lt;br&gt;&#xA;अथ तद्दक्षिणेनापि ग्रहीतुमुपचक्रमे&#x9;022a&lt;br&gt;&#xA;सर्वयत्नेन तेनापि गृह्णन्नेतदकल्पयत्&#x9;022c&lt;br&gt;&#xA;ततः सर्वबलेनापि यच्चैतन्न शशाक सः&#x9;023a&lt;br&gt;&#xA;उद्धर्तुं वा चालयितुं द्रौणिः परमदुर्मनाः&#x9;023c&lt;br&gt;&#xA;कृत्वा यत्नं परं श्रान्तः स न्यवर्तत भारत&#x9;023e&lt;br&gt;&#xA;निवृत्तमथ तं तस्मादभिप्रायाद्विचेतसम्&#x9;024a&lt;br&gt;&#xA;अहमामन्त्र्य सुस्निग्धमश्वत्थामानमब्रुवम्&#x9;024c&lt;br&gt;&#xA;यः स देवमनुष्येषु प्रमाणं परमं गतः&#x9;025a&lt;br&gt;&#xA;गाण्डीवधन्वा श्वेताश्वः कपिप्रवरकेतनः&#x9;025c&lt;br&gt;&#xA;यः साक्षाद्देवदेवेशं शितिकण्ठमुमापतिम्&#x9;026a&lt;br&gt;&#xA;द्वन्द्वयुद्धे पराजिष्णुस्तोषयामास शङ्करम्&#x9;026c&lt;br&gt;&#xA;यस्मात्प्रियतरो नास्ति ममान्यः पुरुषो भुवि&#x9;027a&lt;br&gt;&#xA;नादेयं यस्य मे किञ्चिदपि दाराः सुतास्तथा&#x9;027c&lt;br&gt;&#xA;तेनापि सुहृदा ब्रह्मन्पार्थेनाक्लिष्टकर्मणा&#x9;028a&lt;br&gt;&#xA;नोक्तपूर्वमिदं वाक्यं यत्त्वं मामभिभाषसे&#x9;028c&lt;br&gt;&#xA;ब्रह्मचर्यं महद्घोरं चीर्त्वा द्वादशवार्षिकम्&#x9;029a&lt;br&gt;&#xA;हिमवत्पार्श्वमभ्येत्य यो मया तपसार्चितः&#x9;029c&lt;br&gt;&#xA;समानव्रतचारिण्यां रुक्मिण्यां योऽन्वजायत&#x9;030a&lt;br&gt;&#xA;सनत्कुमारस्तेजस्वी प्रद्युम्नो नाम मे सुतः&#x9;030c&lt;br&gt;&#xA;तेनाप्येतन्महद्दिव्यं चक्रमप्रतिमं मम&#x9;031a&lt;br&gt;&#xA;न प्रार्थितमभून्मूढ यदिदं प्रार्थितं त्वया&#x9;031c&lt;br&gt;&#xA;रामेणातिबलेनैतन्नोक्तपूर्वं कदाचन&#x9;032a&lt;br&gt;&#xA;न गदेन न साम्बेन यदिदं प्रार्थितं त्वया&#x9;032c&lt;br&gt;&#xA;द्वारकावासिभिश्चान्यैर्वृष्ण्यन्धकमहारथैः&#x9;033a&lt;br&gt;&#xA;नोक्तपूर्वमिदं जातु यदिदं प्रार्थितं त्वया&#x9;033c&lt;br&gt;&#xA;भारताचार्यपुत्रः सन्मानितः सर्वयादवैः&#x9;034a&lt;br&gt;&#xA;चक्रेण रथिनां श्रेष्ठ किं नु तात युयुत्ससे&#x9;034c&lt;br&gt;&#xA;एवमुक्तो मया द्रौणिर्मामिदं प्रत्युवाच ह&#x9;035a&lt;br&gt;&#xA;प्रयुज्य भवते पूजां योत्स्ये कृष्ण त्वयेत्युत&#x9;035c&lt;br&gt;&#xA;ततस्ते प्रार्थितं चक्रं देवदानवपूजितम्&#x9;036a&lt;br&gt;&#xA;अजेयः स्यामिति विभो सत्यमेतद्ब्रवीमि ते&#x9;036c&lt;br&gt;&#xA;त्वत्तोऽहं दुर्लभं काममनवाप्यैव केशव&#x9;037a&lt;br&gt;&#xA;प्रतियास्यामि गोविन्द शिवेनाभिवदस्व माम्&#x9;037c&lt;br&gt;&#xA;एतत्सुनाभं वृष्णीनामृषभेण त्वया धृतम्&#x9;038a&lt;br&gt;&#xA;चक्रमप्रतिचक्रेण भुवि नान्योऽभिपद्यते&#x9;038c&lt;br&gt;&#xA;एतावदुक्त्वा द्रौणिर्मां युग्यमश्वान्धनानि च&#x9;039a&lt;br&gt;&#xA;आदायोपययौ बालो रत्नानि विविधानि च&#x9;039c&lt;br&gt;&#xA;स संरम्भी दुरात्मा च चपलः क्रूर एव च&#x9;040a&lt;br&gt;&#xA;वेद चास्त्रं ब्रह्मशिरस्तस्माद्रक्ष्यो वृकोदरः&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/013/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;एवमुक्त्वा युधां श्रेष्ठः सर्वयादवनन्दनः&#x9;001a&lt;br&gt;&#xA;सर्वायुधवरोपेतमारुरोह महारथम्&#x9;001c&lt;br&gt;&#xA;युक्तं परमकाम्बोजैस्तुरगैर्हेममालिभिः&#x9;001e&lt;br&gt;&#xA;आदित्योदयवर्णस्य धुरं रथवरस्य तु&#x9;002a&lt;br&gt;&#xA;दक्षिणामवहत्सैन्यः सुग्रीवः सव्यतोऽवहत्&#x9;002c&lt;br&gt;&#xA;पार्ष्णिवाहौ तु तस्यास्तां मेघपुष्पबलाहकौ&#x9;002e&lt;br&gt;&#xA;विश्वकर्मकृता दिव्या नानारत्नविभूषिता&#x9;003a&lt;br&gt;&#xA;उच्छ्रितेव रथे माया ध्वजयष्टिरदृश्यत&#x9;003c&lt;br&gt;&#xA;वैनतेयः स्थितस्तस्यां प्रभामण्डलरश्मिवान्&#x9;004a&lt;br&gt;&#xA;तस्य सत्यवतः केतुर्भुजगारिरदृश्यत&#x9;004c&lt;br&gt;&#xA;अन्वारोहद्धृषीकेशः केतुः सर्वधनुष्मताम्&#x9;005a&lt;br&gt;&#xA;अर्जुनः सत्यकर्मा च कुरुराजो युधिष्ठिरः&#x9;005c&lt;br&gt;&#xA;अशोभेतां महात्मानौ दाशार्हमभितः स्थितौ&#x9;006a&lt;br&gt;&#xA;रथस्थं शार्ङ्गधन्वानमश्विनाविव वासवम्&#x9;006c&lt;br&gt;&#xA;तावुपारोप्य दाशार्हः स्यन्दनं लोकपूजितम्&#x9;007a&lt;br&gt;&#xA;प्रतोदेन जवोपेतान्परमाश्वानचोदयत्&#x9;007c&lt;br&gt;&#xA;ते हयाः सहसोत्पेतुर्गृहीत्वा स्यन्दनोत्तमम्&#x9;008a&lt;br&gt;&#xA;आस्थितं पाण्डवेयाभ्यां यदूनामृषभेण च&#x9;008c&lt;br&gt;&#xA;वहतां शार्ङ्गधन्वानमश्वानां शीघ्रगामिनाम्&#x9;009a&lt;br&gt;&#xA;प्रादुरासीन्महाञ्शब्दः पक्षिणां पततामिव&#x9;009c&lt;br&gt;&#xA;ते समार्छन्नरव्याघ्राः क्षणेन भरतर्षभ&#x9;010a&lt;br&gt;&#xA;भीमसेनं महेष्वासं समनुद्रुत्य वेगिताः&#x9;010c&lt;br&gt;&#xA;क्रोधदीप्तं तु कौन्तेयं द्विषदर्थे समुद्यतम्&#x9;011a&lt;br&gt;&#xA;नाशक्नुवन्वारयितुं समेत्यापि महारथाः&#x9;011c&lt;br&gt;&#xA;स तेषां प्रेक्षतामेव श्रीमतां दृढधन्विनाम्&#x9;012a&lt;br&gt;&#xA;ययौ भागीरथीकच्छं हरिभिर्भृशवेगितैः&#x9;012c&lt;br&gt;&#xA;यत्र स्म श्रूयते द्रौणिः पुत्रहन्ता महात्मनाम्&#x9;012e&lt;br&gt;&#xA;स ददर्श महात्मानमुदकान्ते यशस्विनम्&#x9;013a&lt;br&gt;&#xA;कृष्णद्वैपायनं व्यासमासीनमृषिभिः सह&#x9;013c&lt;br&gt;&#xA;तं चैव क्रूरकर्माणं घृताक्तं कुशचीरिणम्&#x9;014a&lt;br&gt;&#xA;रजसा ध्वस्तकेशान्तं ददर्श द्रौणिमन्तिके&#x9;014c&lt;br&gt;&#xA;तमभ्यधावत्कौन्तेयः प्रगृह्य सशरं धनुः&#x9;015a&lt;br&gt;&#xA;भीमसेनो महाबाहुस्तिष्ठ तिष्ठेति चाब्रवीत्&#x9;015c&lt;br&gt;&#xA;स दृष्ट्वा भीमधन्वानं प्रगृहीतशरासनम्&#x9;016a&lt;br&gt;&#xA;भ्रातरौ पृष्ठतश्चास्य जनार्दनरथे स्थितौ&#x9;016c&lt;br&gt;&#xA;व्यथितात्माभवद्द्रौणिः प्राप्तं चेदममन्यत&#x9;016e&lt;br&gt;&#xA;स तद्दिव्यमदीनात्मा परमास्त्रमचिन्तयत्&#x9;017a&lt;br&gt;&#xA;जग्राह च स चैषीकां द्रौणिः सव्येन पाणिना&#x9;017c&lt;br&gt;&#xA;स तामापदमासाद्य दिव्यमस्त्रमुदीरयत्&#x9;017e&lt;br&gt;&#xA;अमृष्यमाणस्ताञ्शूरान्दिव्यायुधधरान्स्थितान्&#x9;018a&lt;br&gt;&#xA;अपाण्डवायेति रुषा व्यसृजद्दारुणं वचः&#x9;018c&lt;br&gt;&#xA;इत्युक्त्वा राजशार्दूल द्रोणपुत्रः प्रतापवान्&#x9;019a&lt;br&gt;&#xA;सर्वलोकप्रमोहार्थं तदस्त्रं प्रमुमोच ह&#x9;019c&lt;br&gt;&#xA;ततस्तस्यामिषीकायां पावकः समजायत&#x9;020a&lt;br&gt;&#xA;प्रधक्ष्यन्निव लोकांस्त्रीन्कालान्तकयमोपमः&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/014/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;इङ्गितेनैव दाशार्हस्तमभिप्रायमादितः&#x9;001a&lt;br&gt;&#xA;द्रौणेर्बुद्ध्वा महाबाहुरर्जुनं प्रत्यभाषत&#x9;001c&lt;br&gt;&#xA;अर्जुनार्जुन यद्दिव्यमस्त्रं ते हृदि वर्तते&#x9;002a&lt;br&gt;&#xA;द्रोणोपदिष्टं तस्यायं कालः सम्प्रति पाण्डव&#x9;002c&lt;br&gt;&#xA;भ्रातॄणामात्मनश्चैव परित्राणाय भारत&#x9;003a&lt;br&gt;&#xA;विसृजैतत्त्वमप्याजावस्त्रमस्त्रनिवारणम्&#x9;003c&lt;br&gt;&#xA;केशवेनैवमुक्तस्तु पाण्डवः परवीरहा&#x9;004a&lt;br&gt;&#xA;अवातरद्रथात्तूर्णं प्रगृह्य सशरं धनुः&#x9;004c&lt;br&gt;&#xA;पूर्वमाचार्यपुत्राय ततोऽनन्तरमात्मने&#x9;005a&lt;br&gt;&#xA;भ्रातृभ्यश्चैव सर्वेभ्यः स्वस्तीत्युक्त्वा परन्तपः&#x9;005c&lt;br&gt;&#xA;देवताभ्यो नमस्कृत्य गुरुभ्यश्चैव सर्वशः&#x9;006a&lt;br&gt;&#xA;उत्ससर्ज शिवं ध्यायन्नस्त्रमस्त्रेण शाम्यताम्&#x9;006c&lt;br&gt;&#xA;ततस्तदस्त्रं सहसा सृष्टं गाण्डीवधन्वना&#x9;007a&lt;br&gt;&#xA;प्रजज्वाल महार्चिष्मद्युगान्तानलसन्निभम्&#x9;007c&lt;br&gt;&#xA;तथैव द्रोणपुत्रस्य तदस्त्रं तिग्मतेजसः&#x9;008a&lt;br&gt;&#xA;प्रजज्वाल महाज्वालं तेजोमण्डलसंवृतम्&#x9;008c&lt;br&gt;&#xA;निर्घाता बहवश्चासन्पेतुरुल्काः सहस्रशः&#x9;009a&lt;br&gt;&#xA;महद्भयं च भूतानां सर्वेषां समजायत&#x9;009c&lt;br&gt;&#xA;सशब्दमभवद्व्योम ज्वालामालाकुलं भृशम्&#x9;010a&lt;br&gt;&#xA;चचाल च मही कृत्स्ना सपर्वतवनद्रुमा&#x9;010c&lt;br&gt;&#xA;ते अस्त्रे तेजसा लोकांस्तापयन्ती व्यवस्थिते&#x9;011a&lt;br&gt;&#xA;महर्षी सहितौ तत्र दर्शयामासतुस्तदा&#x9;011c&lt;br&gt;&#xA;नारदः स च धर्मात्मा भरतानां पितामहः&#x9;012a&lt;br&gt;&#xA;उभौ शमयितुं वीरौ भारद्वाजधनञ्जयौ&#x9;012c&lt;br&gt;&#xA;तौ मुनी सर्वधर्मज्ञौ सर्वभूतहितैषिणौ&#x9;013a&lt;br&gt;&#xA;दीप्तयोरस्त्रयोर्मध्ये स्थितौ परमतेजसौ&#x9;013c&lt;br&gt;&#xA;तदन्तरमनाधृष्यावुपगम्य यशस्विनौ&#x9;014a&lt;br&gt;&#xA;आस्तामृषिवरौ तत्र ज्वलिताविव पावकौ&#x9;014c&lt;br&gt;&#xA;प्राणभृद्भिरनाधृष्यौ देवदानवसम्मतौ&#x9;015a&lt;br&gt;&#xA;अस्त्रतेजः शमयितुं लोकानां हितकाम्यया&#x9;015c&lt;br&gt;&#xA;ऋषी ऊचतुः&#x9;016&lt;br&gt;&#xA;नानाशस्त्रविदः पूर्वे येऽप्यतीता महारथाः&#x9;016a&lt;br&gt;&#xA;नैतदस्त्रं मनुष्येषु तैः प्रयुक्तं कथञ्चन&#x9;016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/015/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;दृष्ट्वैव नरशार्दूलस्तावग्निसमतेजसौ&#x9;001a&lt;br&gt;&#xA;सञ्जहार शरं दिव्यं त्वरमाणो धनञ्जयः&#x9;001c&lt;br&gt;&#xA;उवाच वदतां श्रेष्ठस्तावृषी प्राञ्जलिस्तदा&#x9;002a&lt;br&gt;&#xA;प्रयुक्तमस्त्रमस्त्रेण शाम्यतामिति वै मया&#x9;002c&lt;br&gt;&#xA;संहृते परमास्त्रेऽस्मिन्सर्वानस्मानशेषतः&#x9;003a&lt;br&gt;&#xA;पापकर्मा ध्रुवं द्रौणिः प्रधक्ष्यत्यस्त्रतेजसा&#x9;003c&lt;br&gt;&#xA;अत्र यद्धितमस्माकं लोकानां चैव सर्वथा&#x9;004a&lt;br&gt;&#xA;भवन्तौ देवसङ्काशौ तथा संहर्तुमर्हतः&#x9;004c&lt;br&gt;&#xA;इत्युक्त्वा सञ्जहारास्त्रं पुनरेव धनञ्जयः&#x9;005a&lt;br&gt;&#xA;संहारो दुष्करस्तस्य देवैरपि हि संयुगे&#x9;005c&lt;br&gt;&#xA;विसृष्टस्य रणे तस्य परमास्त्रस्य सङ्ग्रहे&#x9;006a&lt;br&gt;&#xA;न शक्तः पाण्डवादन्यः साक्षादपि शतक्रतुः&#x9;006c&lt;br&gt;&#xA;ब्रह्मतेजोभवं तद्धि विसृष्टमकृतात्मना&#x9;007a&lt;br&gt;&#xA;न शक्यमावर्तयितुं ब्रह्मचारिव्रतादृते&#x9;007c&lt;br&gt;&#xA;अचीर्णब्रह्मचर्यो यः सृष्ट्वावर्तयते पुनः&#x9;008a&lt;br&gt;&#xA;तदस्त्रं सानुबन्धस्य मूर्धानं तस्य कृन्तति&#x9;008c&lt;br&gt;&#xA;ब्रह्मचारी व्रती चापि दुरवापमवाप्य तत्&#x9;009a&lt;br&gt;&#xA;परमव्यसनार्तोऽपि नार्जुनोऽस्त्रं व्यमुञ्चत&#x9;009c&lt;br&gt;&#xA;सत्यव्रतधरः शूरो ब्रह्मचारी च पाण्डवः&#x9;010a&lt;br&gt;&#xA;गुरुवर्ती च तेनास्त्रं सञ्जहारार्जुनः पुनः&#x9;010c&lt;br&gt;&#xA;द्रौणिरप्यथ सम्प्रेक्ष्य तावृषी पुरतः स्थितौ&#x9;011a&lt;br&gt;&#xA;न शशाक पुनर्घोरमस्त्रं संहर्तुमाहवे&#x9;011c&lt;br&gt;&#xA;अशक्तः प्रतिसंहारे परमास्त्रस्य संयुगे&#x9;012a&lt;br&gt;&#xA;द्रौणिर्दीनमना राजन्द्वैपायनमभाषत&#x9;012c&lt;br&gt;&#xA;उत्तमव्यसनार्तेन प्राणत्राणमभीप्सुना&#x9;013a&lt;br&gt;&#xA;मयैतदस्त्रमुत्सृष्टं भीमसेनभयान्मुने&#x9;013c&lt;br&gt;&#xA;अधर्मश्च कृतोऽनेन धार्तराष्ट्रं जिघांसता&#x9;014a&lt;br&gt;&#xA;मिथ्याचारेण भगवन्भीमसेनेन संयुगे&#x9;014c&lt;br&gt;&#xA;अतः सृष्टमिदं ब्रह्मन्मयास्त्रमकृतात्मना&#x9;015a&lt;br&gt;&#xA;तस्य भूयोऽद्य संहारं कर्तुं नाहमिहोत्सहे&#x9;015c&lt;br&gt;&#xA;विसृष्टं हि मया दिव्यमेतदस्त्रं दुरासदम्&#x9;016a&lt;br&gt;&#xA;अपाण्डवायेति मुने वह्नितेजोऽनुमन्त्र्य वै&#x9;016c&lt;br&gt;&#xA;तदिदं पाण्डवेयानामन्तकायाभिसंहितम्&#x9;017a&lt;br&gt;&#xA;अद्य पाण्डुसुतान्सर्वाञ्जीविताद्भ्रंशयिष्यति&#x9;017c&lt;br&gt;&#xA;कृतं पापमिदं ब्रह्मन्रोषाविष्टेन चेतसा&#x9;018a&lt;br&gt;&#xA;वधमाशास्य पार्थानां मयास्त्रं सृजता रणे&#x9;018c&lt;br&gt;&#xA;व्यास उवाच&#x9;019&lt;br&gt;&#xA;अस्त्रं ब्रह्मशिरस्तात विद्वान्पार्थो धनञ्जयः&#x9;019a&lt;br&gt;&#xA;उत्सृष्टवान्न रोषेण न वधाय तवाहवे&#x9;019c&lt;br&gt;&#xA;अस्त्रमस्त्रेण तु रणे तव संशमयिष्यता&#x9;020a&lt;br&gt;&#xA;विसृष्टमर्जुनेनेदं पुनश्च प्रतिसंहृतम्&#x9;020c&lt;br&gt;&#xA;ब्रह्मास्त्रमप्यवाप्यैतदुपदेशात्पितुस्तव&#x9;021a&lt;br&gt;&#xA;क्षत्रधर्मान्महाबाहुर्नाकम्पत धनञ्जयः&#x9;021c&lt;br&gt;&#xA;एवं धृतिमतः साधोः सर्वास्त्रविदुषः सतः&#x9;022a&lt;br&gt;&#xA;सभ्रातृबन्धोः कस्मात्त्वं वधमस्य चिकीर्षसि&#x9;022c&lt;br&gt;&#xA;अस्त्रं ब्रह्मशिरो यत्र परमास्त्रेण वध्यते&#x9;023a&lt;br&gt;&#xA;समा द्वादश पर्जन्यस्तद्राष्ट्रं नाभिवर्षति&#x9;023c&lt;br&gt;&#xA;एतदर्थं महाबाहुः शक्तिमानपि पाण्डवः&#x9;024a&lt;br&gt;&#xA;न विहन्त्येतदस्त्रं ते प्रजाहितचिकीर्षया&#x9;024c&lt;br&gt;&#xA;पाण्डवास्त्वं च राष्ट्रं च सदा संरक्ष्यमेव नः&#x9;025a&lt;br&gt;&#xA;तस्मात्संहर दिव्यं त्वमस्त्रमेतन्महाभुज&#x9;025c&lt;br&gt;&#xA;अरोषस्तव चैवास्तु पार्थाः सन्तु निरामयाः&#x9;026a&lt;br&gt;&#xA;न ह्यधर्मेण राजर्षिः पाण्डवो जेतुमिच्छति&#x9;026c&lt;br&gt;&#xA;मणिं चैतं प्रयच्छैभ्यो यस्ते शिरसि तिष्ठति&#x9;027a&lt;br&gt;&#xA;एतदादाय ते प्राणान्प्रतिदास्यन्ति पाण्डवाः&#x9;027c&lt;br&gt;&#xA;द्रौणिरुवाच&#x9;028&lt;br&gt;&#xA;पाण्डवैर्यानि रत्नानि यच्चान्यत्कौरवैर्धनम्&#x9;028a&lt;br&gt;&#xA;अवाप्तानीह तेभ्योऽयं मणिर्मम विशिष्यते&#x9;028c&lt;br&gt;&#xA;यमाबध्य भयं नास्ति शस्त्रव्याधिक्षुधाश्रयम्&#x9;029a&lt;br&gt;&#xA;देवेभ्यो दानवेभ्यो वा नागेभ्यो वा कथञ्चन&#x9;029c&lt;br&gt;&#xA;न च रक्षोगणभयं न तस्करभयं तथा&#x9;030a&lt;br&gt;&#xA;एवंवीर्यो मणिरयं न मे त्याज्यः कथञ्चन&#x9;030c&lt;br&gt;&#xA;यत्तु मे भगवानाह तन्मे कार्यमनन्तरम्&#x9;031a&lt;br&gt;&#xA;अयं मणिरयं चाहमिषीका निपतिष्यति&#x9;031c&lt;br&gt;&#xA;गर्भेषु पाण्डवेयानाममोघं चैतदुद्यतम्&#x9;031e&lt;br&gt;&#xA;व्यास उवाच&#x9;032&lt;br&gt;&#xA;एवं कुरु न चान्या ते बुद्धिः कार्या कदाचन&#x9;032a&lt;br&gt;&#xA;गर्भेषु पाण्डवेयानां विसृज्यैतदुपारम&#x9;032c&lt;br&gt;&#xA;वैशम्पायन उवाच&#x9;033&lt;br&gt;&#xA;ततः परममस्त्रं तदश्वत्थामा भृशातुरः&#x9;033a&lt;br&gt;&#xA;द्वैपायनवचः श्रुत्वा गर्भेषु प्रमुमोच ह&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/016/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;तदाज्ञाय हृषीकेशो विसृष्टं पापकर्मणा&#x9;001a&lt;br&gt;&#xA;हृष्यमाण इदं वाक्यं द्रौणिं प्रत्यब्रवीत्तदा&#x9;001c&lt;br&gt;&#xA;विराटस्य सुतां पूर्वं स्नुषां गाण्डीवधन्वनः&#x9;002a&lt;br&gt;&#xA;उपप्लव्यगतां दृष्ट्वा व्रतवान्ब्राह्मणोऽब्रवीत्&#x9;002c&lt;br&gt;&#xA;परिक्षीणेषु कुरुषु पुत्रस्तव जनिष्यति&#x9;003a&lt;br&gt;&#xA;एतदस्य परिक्षित्त्वं गर्भस्थस्य भविष्यति&#x9;003c&lt;br&gt;&#xA;तस्य तद्वचनं साधोः सत्यमेव भविष्यति&#x9;004a&lt;br&gt;&#xA;परिक्षिद्भविता ह्येषां पुनर्वंशकरः सुतः&#x9;004c&lt;br&gt;&#xA;एवं ब्रुवाणं गोविन्दं सात्वतप्रवरं तदा&#x9;005a&lt;br&gt;&#xA;द्रौणिः परमसंरब्धः प्रत्युवाचेदमुत्तरम्&#x9;005c&lt;br&gt;&#xA;नैतदेवं यथात्थ त्वं पक्षपातेन केशव&#x9;006a&lt;br&gt;&#xA;वचनं पुण्डरीकाक्ष न च मद्वाक्यमन्यथा&#x9;006c&lt;br&gt;&#xA;पतिष्यत्येतदस्त्रं हि गर्भे तस्या मयोद्यतम्&#x9;007a&lt;br&gt;&#xA;विराटदुहितुः कृष्ण यां त्वं रक्षितुमिच्छसि&#x9;007c&lt;br&gt;&#xA;वासुदेव उवाच&#x9;008&lt;br&gt;&#xA;अमोघः परमास्त्रस्य पातस्तस्य भविष्यति&#x9;008a&lt;br&gt;&#xA;स तु गर्भो मृतो जातो दीर्घमायुरवाप्स्यति&#x9;008c&lt;br&gt;&#xA;त्वां तु कापुरुषं पापं विदुः सर्वे मनीषिणः&#x9;009a&lt;br&gt;&#xA;असकृत्पापकर्माणं बालजीवितघातकम्&#x9;009c&lt;br&gt;&#xA;तस्मात्त्वमस्य पापस्य कर्मणः फलमाप्नुहि&#x9;010a&lt;br&gt;&#xA;त्रीणि वर्षसहस्राणि चरिष्यसि महीमिमाम्&#x9;010c&lt;br&gt;&#xA;अप्राप्नुवन्क्वचित्काञ्चित्संविदं जातु केनचित्&#x9;010e&lt;br&gt;&#xA;निर्जनानसहायस्त्वं देशान्प्रविचरिष्यसि&#x9;011a&lt;br&gt;&#xA;भवित्री न हि ते क्षुद्र जनमध्येषु संस्थितिः&#x9;011c&lt;br&gt;&#xA;पूयशोणितगन्धी च दुर्गकान्तारसंश्रयः&#x9;012a&lt;br&gt;&#xA;विचरिष्यसि पापात्मन्सर्वव्याधिसमन्वितः&#x9;012c&lt;br&gt;&#xA;वयः प्राप्य परिक्षित्तु वेदव्रतमवाप्य च&#x9;013a&lt;br&gt;&#xA;कृपाच्छारद्वताद्वीरः सर्वास्त्राण्युपलप्स्यते&#x9;013c&lt;br&gt;&#xA;विदित्वा परमास्त्राणि क्षत्रधर्मव्रते स्थितः&#x9;014a&lt;br&gt;&#xA;षष्टिं वर्षाणि धर्मात्मा वसुधां पालयिष्यति&#x9;014c&lt;br&gt;&#xA;इतश्चोर्ध्वं महाबाहुः कुरुराजो भविष्यति&#x9;015a&lt;br&gt;&#xA;परिक्षिन्नाम नृपतिर्मिषतस्ते सुदुर्मते&#x9;015c&lt;br&gt;&#xA;पश्य मे तपसो वीर्यं सत्यस्य च नराधम&#x9;015e&lt;br&gt;&#xA;व्यास उवाच&#x9;016&lt;br&gt;&#xA;यस्मादनादृत्य कृतं त्वयास्मान्कर्म दारुणम्&#x9;016a&lt;br&gt;&#xA;ब्राह्मणस्य सतश्चैव यस्मात्ते वृत्तमीदृशम्&#x9;016c&lt;br&gt;&#xA;तस्माद्यद्देवकीपुत्र उक्तवानुत्तमं वचः&#x9;017a&lt;br&gt;&#xA;असंशयं ते तद्भावि क्षुद्रकर्मन्व्रजाश्वितः&#x9;017c&lt;br&gt;&#xA;अश्वत्थामोवाच&#x9;018&lt;br&gt;&#xA;सहैव भवता ब्रह्मन्स्थास्यामि पुरुषेष्वहम्&#x9;018a&lt;br&gt;&#xA;सत्यवागस्तु भगवानयं च पुरुषोत्तमः&#x9;018c&lt;br&gt;&#xA;वैशम्पायन उवाच&#x9;019&lt;br&gt;&#xA;प्रदायाथ मणिं द्रौणिः पाण्डवानां महात्मनाम्&#x9;019a&lt;br&gt;&#xA;जगाम विमनास्तेषां सर्वेषां पश्यतां वनम्&#x9;019c&lt;br&gt;&#xA;पाण्डवाश्चापि गोविन्दं पुरस्कृत्य हतद्विषः&#x9;020a&lt;br&gt;&#xA;कृष्णद्वैपायनं चैव नारदं च महामुनिम्&#x9;020c&lt;br&gt;&#xA;द्रोणपुत्रस्य सहजं मणिमादाय सत्वराः&#x9;021a&lt;br&gt;&#xA;द्रौपदीमभ्यधावन्त प्रायोपेतां मनस्विनीम्&#x9;021c&lt;br&gt;&#xA;ततस्ते पुरुषव्याघ्राः सदश्वैरनिलोपमैः&#x9;022a&lt;br&gt;&#xA;अभ्ययुः सहदाशार्हाः शिबिरं पुनरेव ह&#x9;022c&lt;br&gt;&#xA;अवतीर्य रथाभ्यां तु त्वरमाणा महारथाः&#x9;023a&lt;br&gt;&#xA;ददृशुर्द्रौपदीं कृष्णामार्तामार्ततराः स्वयम्&#x9;023c&lt;br&gt;&#xA;तामुपेत्य निरानन्दां दुःखशोकसमन्विताम्&#x9;024a&lt;br&gt;&#xA;परिवार्य व्यतिष्ठन्त पाण्डवाः सहकेशवाः&#x9;024c&lt;br&gt;&#xA;ततो राज्ञाभ्यनुज्ञातो भीमसेनो महाबलः&#x9;025a&lt;br&gt;&#xA;प्रददौ तु मणिं दिव्यं वचनं चेदमब्रवीत्&#x9;025c&lt;br&gt;&#xA;अयं भद्रे तव मणिः पुत्रहन्ता जितः स ते&#x9;026a&lt;br&gt;&#xA;उत्तिष्ठ शोकमुत्सृज्य क्षत्रधर्ममनुस्मर&#x9;026c&lt;br&gt;&#xA;प्रयाणे वासुदेवस्य शमार्थमसितेक्षणे&#x9;027a&lt;br&gt;&#xA;यान्युक्तानि त्वया भीरु वाक्यानि मधुघातिनः&#x9;027c&lt;br&gt;&#xA;नैव मे पतयः सन्ति न पुत्रा भ्रातरो न च&#x9;028a&lt;br&gt;&#xA;नैव त्वमपि गोविन्द शममिच्छति राजनि&#x9;028c&lt;br&gt;&#xA;उक्तवत्यसि धीराणि वाक्यानि पुरुषोत्तमम्&#x9;029a&lt;br&gt;&#xA;क्षत्रधर्मानुरूपाणि तानि संस्मर्तुमर्हसि&#x9;029c&lt;br&gt;&#xA;हतो दुर्योधनः पापो राज्यस्य परिपन्थकः&#x9;030a&lt;br&gt;&#xA;दुःशासनस्य रुधिरं पीतं विस्फुरतो मया&#x9;030c&lt;br&gt;&#xA;वैरस्य गतमानृण्यं न स्म वाच्या विवक्षताम्&#x9;031a&lt;br&gt;&#xA;जित्वा मुक्तो द्रोणपुत्रो ब्राह्मण्याद्गौरवेण च&#x9;031c&lt;br&gt;&#xA;यशोऽस्य पातितं देवि शरीरं त्ववशेषितम्&#x9;032a&lt;br&gt;&#xA;वियोजितश्च मणिना न्यासितश्चायुधं भुवि&#x9;032c&lt;br&gt;&#xA;द्रौपद्युवाच&#x9;033&lt;br&gt;&#xA;केवलानृण्यमाप्तास्मि गुरुपुत्रो गुरुर्मम&#x9;033a&lt;br&gt;&#xA;शिरस्येतं मणिं राजा प्रतिबध्नातु भारत&#x9;033c&lt;br&gt;&#xA;वैशम्पायन उवाच&#x9;034&lt;br&gt;&#xA;तं गृहीत्वा ततो राजा शिरस्येवाकरोत्तदा&#x9;034a&lt;br&gt;&#xA;गुरोरुच्छिष्टमित्येव द्रौपद्या वचनादपि&#x9;034c&lt;br&gt;&#xA;ततो दिव्यं मणिवरं शिरसा धारयन्प्रभुः&#x9;035a&lt;br&gt;&#xA;शुशुभे स महाराजः सचन्द्र इव पर्वतः&#x9;035c&lt;br&gt;&#xA;उत्तस्थौ पुत्रशोकार्ता ततः कृष्णा मनस्विनी&#x9;036a&lt;br&gt;&#xA;कृष्णं चापि महाबाहुं पर्यपृच्छत धर्मराट्&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/017/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;हतेषु सर्वसैन्येषु सौप्तिके तै रथैस्त्रिभिः&#x9;001a&lt;br&gt;&#xA;शोचन्युधिष्ठिरो राजा दाशार्हमिदमब्रवीत्&#x9;001c&lt;br&gt;&#xA;कथं नु कृष्ण पापेन क्षुद्रेणाक्लिष्टकर्मणा&#x9;002a&lt;br&gt;&#xA;द्रौणिना निहताः सर्वे मम पुत्रा महारथाः&#x9;002c&lt;br&gt;&#xA;तथा कृतास्त्रा विक्रान्ताः सहस्रशतयोधिनः&#x9;003a&lt;br&gt;&#xA;द्रुपदस्यात्मजाश्चैव द्रोणपुत्रेण पातिताः&#x9;003c&lt;br&gt;&#xA;यस्य द्रोणो महेष्वासो न प्रादादाहवे मुखम्&#x9;004a&lt;br&gt;&#xA;तं जघ्ने रथिनां श्रेष्ठं धृष्टद्युम्नं कथं नु सः&#x9;004c&lt;br&gt;&#xA;किं नु तेन कृतं कर्म तथायुक्तं नरर्षभ&#x9;005a&lt;br&gt;&#xA;यदेकः शिबिरं सर्वमवधीन्नो गुरोः सुतः&#x9;005c&lt;br&gt;&#xA;वासुदेव उवाच&#x9;006&lt;br&gt;&#xA;नूनं स देवदेवानामीश्वरेश्वरमव्ययम्&#x9;006a&lt;br&gt;&#xA;जगाम शरणं द्रौणिरेकस्तेनावधीद्बहून्&#x9;006c&lt;br&gt;&#xA;प्रसन्नो हि महादेवो दद्यादमरतामपि&#x9;007a&lt;br&gt;&#xA;वीर्यं च गिरिशो दद्याद्येनेन्द्रमपि शातयेत्&#x9;007c&lt;br&gt;&#xA;वेदाहं हि महादेवं तत्त्वेन भरतर्षभ&#x9;008a&lt;br&gt;&#xA;यानि चास्य पुराणानि कर्माणि विविधान्युत&#x9;008c&lt;br&gt;&#xA;आदिरेष हि भूतानां मध्यमन्तश्च भारत&#x9;009a&lt;br&gt;&#xA;विचेष्टते जगच्चेदं सर्वमस्यैव कर्मणा&#x9;009c&lt;br&gt;&#xA;एवं सिसृक्षुर्भूतानि ददर्श प्रथमं विभुः&#x9;010a&lt;br&gt;&#xA;पितामहोऽब्रवीच्चैनं भूतानि सृज माचिरम्&#x9;010c&lt;br&gt;&#xA;हरिकेशस्तथेत्युक्त्वा भूतानां दोषदर्शिवान्&#x9;011a&lt;br&gt;&#xA;दीर्घकालं तपस्तेपे मग्नोऽम्भसि महातपाः&#x9;011c&lt;br&gt;&#xA;सुमहान्तं ततः कालं प्रतीक्ष्यैनं पितामहः&#x9;012a&lt;br&gt;&#xA;स्रष्टारं सर्वभूतानां ससर्ज मनसापरम्&#x9;012c&lt;br&gt;&#xA;सोऽब्रवीत्पितरं दृष्ट्वा गिरिशं मग्नमम्भसि&#x9;013a&lt;br&gt;&#xA;यदि मे नाग्रजस्त्वन्यस्ततः स्रक्ष्याम्यहं प्रजाः&#x9;013c&lt;br&gt;&#xA;तमब्रवीत्पिता नास्ति त्वदन्यः पुरुषोऽग्रजः&#x9;014a&lt;br&gt;&#xA;स्थाणुरेष जले मग्नो विस्रब्धः कुरु वै कृतिम्&#x9;014c&lt;br&gt;&#xA;स भूतान्यसृजत्सप्त दक्षादींस्तु प्रजापतीन्&#x9;015a&lt;br&gt;&#xA;यैरिमं व्यकरोत्सर्वं भूतग्रामं चतुर्विधम्&#x9;015c&lt;br&gt;&#xA;ताः सृष्टमात्राः क्षुधिताः प्रजाः सर्वाः प्रजापतिम्&#x9;016a&lt;br&gt;&#xA;बिभक्षयिषवो राजन्सहसा प्राद्रवंस्तदा&#x9;016c&lt;br&gt;&#xA;स भक्ष्यमाणस्त्राणार्थी पितामहमुपाद्रवत्&#x9;017a&lt;br&gt;&#xA;आभ्यो मां भगवान्पातु वृत्तिरासां विधीयताम्&#x9;017c&lt;br&gt;&#xA;ततस्ताभ्यो ददावन्नमोषधीः स्थावराणि च&#x9;018a&lt;br&gt;&#xA;जङ्गमानि च भूतानि दुर्बलानि बलीयसाम्&#x9;018c&lt;br&gt;&#xA;विहितान्नाः प्रजास्तास्तु जग्मुस्तुष्टा यथागतम्&#x9;019a&lt;br&gt;&#xA;ततो ववृधिरे राजन्प्रीतिमत्यः स्वयोनिषु&#x9;019c&lt;br&gt;&#xA;भूतग्रामे विवृद्धे तु तुष्टे लोकगुरावपि&#x9;020a&lt;br&gt;&#xA;उदतिष्ठज्जलाज्ज्येष्ठः प्रजाश्चेमा ददर्श सः&#x9;020c&lt;br&gt;&#xA;बहुरूपाः प्रजा दृष्ट्वा विवृद्धाः स्वेन तेजसा&#x9;021a&lt;br&gt;&#xA;चुक्रोध भगवान्रुद्रो लिङ्गं स्वं चाप्यविध्यत&#x9;021c&lt;br&gt;&#xA;तत्प्रविद्धं तदा भूमौ तथैव प्रत्यतिष्ठत&#x9;022a&lt;br&gt;&#xA;तमुवाचाव्ययो ब्रह्मा वचोभिः शमयन्निव&#x9;022c&lt;br&gt;&#xA;किं कृतं सलिले शर्व चिरकालं स्थितेन ते&#x9;023a&lt;br&gt;&#xA;किमर्थं चैतदुत्पाट्य भूमौ लिङ्गं प्रवेरितम्&#x9;023c&lt;br&gt;&#xA;सोऽब्रवीज्जातसंरम्भस्तदा लोकगुरुर्गुरुम्&#x9;024a&lt;br&gt;&#xA;प्रजाः सृष्टाः परेणेमाः किं करिष्याम्यनेन वै&#x9;024c&lt;br&gt;&#xA;तपसाधिगतं चान्नं प्रजार्थं मे पितामह&#x9;025a&lt;br&gt;&#xA;ओषध्यः परिवर्तेरन्यथैव सततं प्रजाः&#x9;025c&lt;br&gt;&#xA;एवमुक्त्वा तु सङ्क्रुद्धो जगाम विमना भवः&#x9;026a&lt;br&gt;&#xA;गिरेर्मुञ्जवतः पादं तपस्तप्तुं महातपाः&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/10/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/10/018/</guid>
      <description>&lt;p&gt;वासुदेव उवाच&#x9;001&lt;br&gt;&#xA;ततो देवयुगेऽतीते देवा वै समकल्पयन्&#x9;001a&lt;br&gt;&#xA;यज्ञं वेदप्रमाणेन विधिवद्यष्टुमीप्सवः&#x9;001c&lt;br&gt;&#xA;कल्पयामासुरव्यग्रा देशान्यज्ञोचितांस्ततः&#x9;002a&lt;br&gt;&#xA;भागार्हा देवताश्चैव यज्ञियं द्रव्यमेव च&#x9;002c&lt;br&gt;&#xA;ता वै रुद्रमजानन्त्यो याथातथ्येन देवताः&#x9;003a&lt;br&gt;&#xA;नाकल्पयन्त देवस्य स्थाणोर्भागं नराधिप&#x9;003c&lt;br&gt;&#xA;सोऽकल्प्यमाने भागे तु कृत्तिवासा मखेऽमरैः&#x9;004a&lt;br&gt;&#xA;तरसा भागमन्विच्छन्धनुरादौ ससर्ज ह&#x9;004c&lt;br&gt;&#xA;लोकयज्ञः क्रियायज्ञो गृहयज्ञः सनातनः&#x9;005a&lt;br&gt;&#xA;पञ्चभूतमयो यज्ञो नृयज्ञश्चैव पञ्चमः&#x9;005c&lt;br&gt;&#xA;लोकयज्ञेन यज्ञैषी कपर्दी विदधे धनुः&#x9;006a&lt;br&gt;&#xA;धनुः सृष्टमभूत्तस्य पञ्चकिष्कुप्रमाणतः&#x9;006c&lt;br&gt;&#xA;वषट्कारोऽभवज्ज्या तु धनुषस्तस्य भारत&#x9;007a&lt;br&gt;&#xA;यज्ञाङ्गानि च चत्वारि तस्य संहननेऽभवन्&#x9;007c&lt;br&gt;&#xA;ततः क्रुद्धो महादेवस्तदुपादाय कार्मुकम्&#x9;008a&lt;br&gt;&#xA;आजगामाथ तत्रैव यत्र देवाः समीजिरे&#x9;008c&lt;br&gt;&#xA;तमात्तकार्मुकं दृष्ट्वा ब्रह्मचारिणमव्ययम्&#x9;009a&lt;br&gt;&#xA;विव्यथे पृथिवी देवी पर्वताश्च चकम्पिरे&#x9;009c&lt;br&gt;&#xA;न ववौ पवनश्चैव नाग्निर्जज्वाल चैधितः&#x9;010a&lt;br&gt;&#xA;व्यभ्रमच्चापि संविग्नं दिवि नक्षत्रमण्डलम्&#x9;010c&lt;br&gt;&#xA;न बभौ भास्करश्चापि सोमः श्रीमुक्तमण्डलः&#x9;011a&lt;br&gt;&#xA;तिमिरेणाकुलं सर्वमाकाशं चाभवद्वृतम्&#x9;011c&lt;br&gt;&#xA;अभिभूतास्ततो देवा विषयान्न प्रजज्ञिरे&#x9;012a&lt;br&gt;&#xA;न प्रत्यभाच्च यज्ञस्तान्वेदा बभ्रंशिरे तदा&#x9;012c&lt;br&gt;&#xA;ततः स यज्ञं रौद्रेण विव्याध हृदि पत्रिणा&#x9;013a&lt;br&gt;&#xA;अपक्रान्तस्ततो यज्ञो मृगो भूत्वा सपावकः&#x9;013c&lt;br&gt;&#xA;स तु तेनैव रूपेण दिवं प्राप्य व्यरोचत&#x9;014a&lt;br&gt;&#xA;अन्वीयमानो रुद्रेण युधिष्ठिर नभस्तले&#x9;014c&lt;br&gt;&#xA;अपक्रान्ते ततो यज्ञे सञ्ज्ञा न प्रत्यभात्सुरान्&#x9;015a&lt;br&gt;&#xA;नष्टसञ्ज्ञेषु देवेषु न प्रज्ञायत किञ्चन&#x9;015c&lt;br&gt;&#xA;त्र्यम्बकः सवितुर्बाहू भगस्य नयने तथा&#x9;016a&lt;br&gt;&#xA;पूष्णश्च दशनान्क्रुद्धो धनुष्कोट्या व्यशातयत्&#x9;016c&lt;br&gt;&#xA;प्राद्रवन्त ततो देवा यज्ञाङ्गानि च सर्वशः&#x9;017a&lt;br&gt;&#xA;केचित्तत्रैव घूर्णन्तो गतासव इवाभवन्&#x9;017c&lt;br&gt;&#xA;स तु विद्राव्य तत्सर्वं शितिकण्ठोऽवहस्य च&#x9;018a&lt;br&gt;&#xA;अवष्टभ्य धनुष्कोटिं रुरोध विबुधांस्ततः&#x9;018c&lt;br&gt;&#xA;ततो वागमरैरुक्ता ज्यां तस्य धनुषोऽच्छिनत्&#x9;019a&lt;br&gt;&#xA;अथ तत्सहसा राजंश्छिन्नज्यं विस्फुरद्धनुः&#x9;019c&lt;br&gt;&#xA;ततो विधनुषं देवा देवश्रेष्ठमुपागमन्&#x9;020a&lt;br&gt;&#xA;शरणं सह यज्ञेन प्रसादं चाकरोत्प्रभुः&#x9;020c&lt;br&gt;&#xA;ततः प्रसन्नो भगवान्प्रास्यत्कोपं जलाशये&#x9;021a&lt;br&gt;&#xA;स जलं पावको भूत्वा शोषयत्यनिशं प्रभो&#x9;021c&lt;br&gt;&#xA;भगस्य नयने चैव बाहू च सवितुस्तथा&#x9;022a&lt;br&gt;&#xA;प्रादात्पूष्णश्च दशनान्पुनर्यज्ञं च पाण्डव&#x9;022c&lt;br&gt;&#xA;ततः सर्वमिदं स्वस्थं बभूव पुनरेव ह&#x9;023a&lt;br&gt;&#xA;सर्वाणि च हवींष्यस्य देवा भागमकल्पयन्&#x9;023c&lt;br&gt;&#xA;तस्मिन्क्रुद्धेऽभवत्सर्वमस्वस्थं भुवनं विभो&#x9;024a&lt;br&gt;&#xA;प्रसन्ने च पुनः स्वस्थं स प्रसन्नोऽस्य वीर्यवान्&#x9;024c&lt;br&gt;&#xA;ततस्ते निहताः सर्वे तव पुत्रा महारथाः&#x9;025a&lt;br&gt;&#xA;अन्ये च बहवः शूराः पाञ्चालाश्च सहानुगाः&#x9;025c&lt;br&gt;&#xA;न तन्मनसि कर्तव्यं न हि तद्द्रौणिना कृतम्&#x9;026a&lt;br&gt;&#xA;महादेवप्रसादः स कुरु कार्यमनन्तरम्&#x9;026c&lt;/p&gt;</description>
    </item>
  </channel>
</rss>
