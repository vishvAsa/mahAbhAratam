<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१८ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/sukthankarAdi-pAThaH/18/</link>
    <description>Recent content in &#43;१८ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/sukthankarAdi-pAThaH/18/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/18/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/18/001/</guid>
      <description>&lt;p&gt;जनमेजय उवाच&#x9;001&lt;br&gt;&#xA;स्वर्गं त्रिविष्टपं प्राप्य मम पूर्वपितामहाः&#x9;001a&lt;br&gt;&#xA;पाण्डवा धार्तराष्ट्राश्च कानि स्थानानि भेजिरे&#x9;001c&lt;br&gt;&#xA;एतदिच्छाम्यहं श्रोतुं सर्वविच्चासि मे मतः&#x9;002a&lt;br&gt;&#xA;महर्षिणाभ्यनुज्ञातो व्यासेनाद्भुतकर्मणा&#x9;002c&lt;br&gt;&#xA;वैशम्पायन उवाच&#x9;003&lt;br&gt;&#xA;स्वर्गं त्रिविष्टपं प्राप्य तव पूर्वपितामहाः&#x9;003a&lt;br&gt;&#xA;युधिष्ठिरप्रभृतयो यदकुर्वत तच्छृणु&#x9;003c&lt;br&gt;&#xA;स्वर्गं त्रिविष्टपं प्राप्य धर्मराजो युधिष्ठिरः&#x9;004a&lt;br&gt;&#xA;दुर्योधनं श्रिया जुष्टं ददर्शाऽऽसीनमासने&#x9;004c&lt;br&gt;&#xA;भ्राजमानमिवादित्यं वीरलक्ष्म्याभिसंवृतम्&#x9;005a&lt;br&gt;&#xA;देवैर्भ्राजिष्णुभिः साध्यैः सहितं पुण्यकर्मभिः&#x9;005c&lt;br&gt;&#xA;ततो युधिष्ठिरो दृष्ट्वा दुर्योधनममर्षितः&#x9;006a&lt;br&gt;&#xA;सहसा सन्निवृत्तोऽभूच्छ्रियं दृष्ट्वा सुयोधने&#x9;006c&lt;br&gt;&#xA;ब्रुवन्नुच्चैर्वचस्तान्वै नाहं दुर्योधनेन वै&#x9;007a&lt;br&gt;&#xA;सहितः कामये लोकाल्ँलुब्धेनादीर्घदर्शिना&#x9;007c&lt;br&gt;&#xA;यत्कृते पृथिवी सर्वा सुहृदो बान्धवास्तथा&#x9;008a&lt;br&gt;&#xA;हतास्माभिः प्रसह्याजौ क्लिष्टैः पूर्वं महावने&#x9;008c&lt;br&gt;&#xA;द्रौपदी च सभामध्ये पाञ्चाली धर्मचारिणी&#x9;009a&lt;br&gt;&#xA;परिक्लिष्टानवद्याङ्गी पत्नी नो गुरुसन्निधौ&#x9;009c&lt;br&gt;&#xA;स्वस्ति देवा न मे कामः सुयोधनमुदीक्षितुम्&#x9;010a&lt;br&gt;&#xA;तत्राहं गन्तुमिच्छामि यत्र ते भ्रातरो मम&#x9;010c&lt;br&gt;&#xA;मैवमित्यब्रवीत्तं तु नारदः प्रहसन्निव&#x9;011a&lt;br&gt;&#xA;स्वर्गे निवासो राजेन्द्र विरुद्धं चापि नश्यति&#x9;011c&lt;br&gt;&#xA;युधिष्ठिर महाबाहो मैवं वोचः कथञ्चन&#x9;012a&lt;br&gt;&#xA;दुर्योधनं प्रति नृपं शृणु चेदं वचो मम&#x9;012c&lt;br&gt;&#xA;एष दुर्योधनो राजा पूज्यते त्रिदशैः सह&#x9;013a&lt;br&gt;&#xA;सद्भिश्च राजप्रवरैर्य इमे स्वर्गवासिनः&#x9;013c&lt;br&gt;&#xA;वीरलोकगतिं प्राप्तो युद्धे हुत्वाऽऽत्मनस्तनुम्&#x9;014a&lt;br&gt;&#xA;यूयं सर्वे सुरसमा येन युद्धे समासिताः&#x9;014c&lt;br&gt;&#xA;स एष क्षत्रधर्मेण स्थानमेतदवाप्तवान्&#x9;015a&lt;br&gt;&#xA;भये महति योऽभीतो बभूव पृथिवीपतिः&#x9;015c&lt;br&gt;&#xA;न तन्मनसि कर्तव्यं पुत्र यद्द्यूतकारितम्&#x9;016a&lt;br&gt;&#xA;द्रौपद्याश्च परिक्लेशं न चिन्तयितुमर्हसि&#x9;016c&lt;br&gt;&#xA;ये चान्येऽपि परिक्लेशा युष्माकं द्यूतकारिताः&#x9;017a&lt;br&gt;&#xA;सङ्ग्रामेष्वथ वान्यत्र न तान्संस्मर्तुमर्हसि&#x9;017c&lt;br&gt;&#xA;समागच्छ यथान्यायं राज्ञा दुर्योधनेन वै&#x9;018a&lt;br&gt;&#xA;स्वर्गोऽयं नेह वैराणि भवन्ति मनुजाधिप&#x9;018c&lt;br&gt;&#xA;नारदेनैवमुक्तस्तु कुरुराजो युधिष्ठिरः&#x9;019a&lt;br&gt;&#xA;भ्रातॄन्पप्रच्छ मेधावी वाक्यमेतदुवाच ह&#x9;019c&lt;br&gt;&#xA;यदि दुर्योधनस्यैते वीरलोकाः सनातनाः&#x9;020a&lt;br&gt;&#xA;अधर्मज्ञस्य पापस्य पृथिवीसुहृदद्रुहः&#x9;020c&lt;br&gt;&#xA;यत्कृते पृथिवी नष्टा सहया सरथद्विपा&#x9;021a&lt;br&gt;&#xA;वयं च मन्युना दग्धा वैरं प्रतिचिकीर्षवः&#x9;021c&lt;br&gt;&#xA;ये ते वीरा महात्मानो भ्रातरो मे महाव्रताः&#x9;022a&lt;br&gt;&#xA;सत्यप्रतिज्ञा लोकस्य शूरा वै सत्यवादिनः&#x9;022c&lt;br&gt;&#xA;तेषामिदानीं के लोका द्रष्टुमिच्छामि तानहम्&#x9;023a&lt;br&gt;&#xA;कर्णं चैव महात्मानं कौन्तेयं सत्यसङ्गरम्&#x9;023c&lt;br&gt;&#xA;धृष्टद्युम्नं सात्यकिं च धृष्टद्युम्नस्य चात्मजान्&#x9;024a&lt;br&gt;&#xA;ये च शस्त्रैर्वधं प्राप्ताः क्षत्रधर्मेण पार्थिवाः&#x9;024c&lt;br&gt;&#xA;क्व नु ते पार्थिवा ब्रह्मन्नैतान्पश्यामि नारद&#x9;025a&lt;br&gt;&#xA;विराटद्रुपदौ चैव धृष्टकेतुमुखांश्च तान्&#x9;025c&lt;br&gt;&#xA;शिखण्डिनं च पाञ्चाल्यं द्रौपदेयांश्च सर्वशः&#x9;026a&lt;br&gt;&#xA;अभिमन्युं च दुर्धर्षं द्रष्टुमिच्छामि नारद&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/18/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/18/002/</guid>
      <description>&lt;p&gt;युधिष्ठिर उवाच&#x9;001&lt;br&gt;&#xA;नेह पश्यामि विबुधा राधेयममितौजसम्&#x9;001a&lt;br&gt;&#xA;भ्रातरौ च महात्मानौ युधामन्यूत्तमौजसौ&#x9;001c&lt;br&gt;&#xA;जुहुवुर्ये शरीराणि रणवह्नौ महारथाः&#x9;002a&lt;br&gt;&#xA;राजानो राजपुत्राश्च ये मदर्थे हता रणे&#x9;002c&lt;br&gt;&#xA;क्व ते महारथाः सर्वे शार्दूलसमविक्रमाः&#x9;003a&lt;br&gt;&#xA;तैरप्ययं जितो लोकः कच्चित्पुरुषसत्तमैः&#x9;003c&lt;br&gt;&#xA;यदि लोकानिमान्प्राप्तास्ते च सर्वे महारथाः&#x9;004a&lt;br&gt;&#xA;स्थितं वित्त हि मां देवाः सहितं तैर्महात्मभिः&#x9;004c&lt;br&gt;&#xA;कच्चिन्न तैरवाप्तोऽयं नृपैर्लोकोऽक्षयः शुभः&#x9;005a&lt;br&gt;&#xA;न तैरहं विना वत्स्ये ज्ञातिभिर्भ्रातृभिस्तथा&#x9;005c&lt;br&gt;&#xA;मातुर्हि वचनं श्रुत्वा तदा सलिलकर्मणि&#x9;006a&lt;br&gt;&#xA;कर्णस्य क्रियतां तोयमिति तप्यामि तेन वै&#x9;006c&lt;br&gt;&#xA;इदं च परितप्यामि पुनः पुनरहं सुराः&#x9;007a&lt;br&gt;&#xA;यन्मातुः सदृशौ पादौ तस्याहममितौजसः&#x9;007c&lt;br&gt;&#xA;दृष्ट्वैव तं नानुगतः कर्णं परबलार्दनम्&#x9;008a&lt;br&gt;&#xA;न ह्यस्मान्कर्णसहिताञ्जयेच्छक्रोऽपि संयुगे&#x9;008c&lt;br&gt;&#xA;तमहं यत्रतत्रस्थं द्रष्टुमिच्छामि सूर्यजम्&#x9;009a&lt;br&gt;&#xA;अविज्ञातो मया योऽसौ घातितः सव्यसाचिना&#x9;009c&lt;br&gt;&#xA;भीमं च भीमविक्रान्तं प्राणेभ्योऽपि प्रियं मम&#x9;010a&lt;br&gt;&#xA;अर्जुनं चेन्द्रसङ्काशं यमौ तौ च यमोपमौ&#x9;010c&lt;br&gt;&#xA;द्रष्टुमिच्छामि तां चाहं पाञ्चालीं धर्मचारिणीम्&#x9;011a&lt;br&gt;&#xA;न चेह स्थातुमिच्छामि सत्यमेतद्ब्रवीमि वः&#x9;011c&lt;br&gt;&#xA;किं मे भ्रातृविहीनस्य स्वर्गेण सुरसत्तमाः&#x9;012a&lt;br&gt;&#xA;यत्र ते स मम स्वर्गो नायं स्वर्गो मतो मम&#x9;012c&lt;br&gt;&#xA;देवा ऊचुः&#x9;013&lt;br&gt;&#xA;यदि वै तत्र ते श्रद्धा गम्यतां पुत्र माचिरम्&#x9;013a&lt;br&gt;&#xA;प्रिये हि तव वर्तामो देवराजस्य शासनात्&#x9;013c&lt;br&gt;&#xA;वैशम्पायन उवाच&#x9;014&lt;br&gt;&#xA;इत्युक्त्वा तं ततो देवा देवदूतमुपादिशन्&#x9;014a&lt;br&gt;&#xA;युधिष्ठिरस्य सुहृदो दर्शयेति परन्तप&#x9;014c&lt;br&gt;&#xA;ततः कुन्तीसुतो राजा देवदूतश्च जग्मतुः&#x9;015a&lt;br&gt;&#xA;सहितौ राजशार्दूल यत्र ते पुरुषर्षभाः&#x9;015c&lt;br&gt;&#xA;अग्रतो देवदूतस्तु ययौ राजा च पृष्ठतः&#x9;016a&lt;br&gt;&#xA;पन्थानमशुभं दुर्गं सेवितं पापकर्मभिः&#x9;016c&lt;br&gt;&#xA;तमसा संवृतं घोरं केशशैवलशाद्वलम्&#x9;017a&lt;br&gt;&#xA;युक्तं पापकृतां गन्धैर्मांसशोणितकर्दमम्&#x9;017c&lt;br&gt;&#xA;दंशोत्थानं सझिल्लीकं मक्षिकामशकावृतम्&#x9;018a&lt;br&gt;&#xA;इतश्चेतश्च कुणपैः समन्तात्परिवारितम्&#x9;018c&lt;br&gt;&#xA;अस्थिकेशसमाकीर्णं कृमिकीटसमाकुलम्&#x9;019a&lt;br&gt;&#xA;ज्वलनेन प्रदीप्तेन समन्तात्परिवेष्टितम्&#x9;019c&lt;br&gt;&#xA;अयोमुखैश्च काकोलैर्गृध्रैश्च समभिद्रुतम्&#x9;020a&lt;br&gt;&#xA;सूचीमुखैस्तथा प्रेतैर्विन्ध्यशैलोपमैर्वृतम्&#x9;020c&lt;br&gt;&#xA;मेदोरुधिरयुक्तैश्च छिन्नबाहूरुपाणिभिः&#x9;021a&lt;br&gt;&#xA;निकृत्तोदरपादैश्च तत्र तत्र प्रवेरितैः&#x9;021c&lt;br&gt;&#xA;स तत्कुणपदुर्गन्धमशिवं रोमहर्षणम्&#x9;022a&lt;br&gt;&#xA;जगाम राजा धर्मात्मा मध्ये बहु विचिन्तयन्&#x9;022c&lt;br&gt;&#xA;ददर्शोष्णोदकैः पूर्णां नदीं चापि सुदुर्गमाम्&#x9;023a&lt;br&gt;&#xA;असिपत्रवनं चैव निशितक्षुरसंवृतम्&#x9;023c&lt;br&gt;&#xA;करम्भवालुकास्तप्ता आयसीश्च शिलाः पृथक्&#x9;024a&lt;br&gt;&#xA;लोहकुम्भीश्च तैलस्य क्वाथ्यमानाः समन्ततः&#x9;024c&lt;br&gt;&#xA;कूटशाल्मलिकं चापि दुस्पर्शं तीक्ष्णकण्टकम्&#x9;025a&lt;br&gt;&#xA;ददर्श चापि कौन्तेयो यातनाः पापकर्मिणाम्&#x9;025c&lt;br&gt;&#xA;स तं दुर्गन्धमालक्ष्य देवदूतमुवाच ह&#x9;026a&lt;br&gt;&#xA;कियदध्वानमस्माभिर्गन्तव्यमिदमीदृशम्&#x9;026c&lt;br&gt;&#xA;क्व च ते भ्रातरो मह्यं तन्ममाख्यातुमर्हसि&#x9;027a&lt;br&gt;&#xA;देशोऽयं कश्च देवानामेतदिच्छामि वेदितुम्&#x9;027c&lt;br&gt;&#xA;स सन्निववृते श्रुत्वा धर्मराजस्य भाषितम्&#x9;028a&lt;br&gt;&#xA;देवदूतोऽब्रवीच्चैनमेतावद्गमनं तव&#x9;028c&lt;br&gt;&#xA;निवर्तितव्यं हि मया तथाऽस्म्युक्तो दिवौकसैः&#x9;029a&lt;br&gt;&#xA;यदि श्रान्तोऽसि राजेन्द्र त्वमथागन्तुमर्हसि&#x9;029c&lt;br&gt;&#xA;युधिष्ठिरस्तु निर्विण्णस्तेन गन्धेन मूर्छितः&#x9;030a&lt;br&gt;&#xA;निवर्तने धृतमनाः पर्यावर्तत भारत&#x9;030c&lt;br&gt;&#xA;स सन्निवृत्तो धर्मात्मा दुःखशोकसमन्वितः&#x9;031a&lt;br&gt;&#xA;शुश्राव तत्र वदतां दीना वाचः समन्ततः&#x9;031c&lt;br&gt;&#xA;भो भो धर्मज राजर्षे पुण्याभिजन पाण्डव&#x9;032a&lt;br&gt;&#xA;अनुग्रहार्थमस्माकं तिष्ठ तावन्मुहूर्तकम्&#x9;032c&lt;br&gt;&#xA;आयाति त्वयि दुर्धर्षे वाति पुण्यः समीरणः&#x9;033a&lt;br&gt;&#xA;तव गन्धानुगस्तात येनास्मान्सुखमागमत्&#x9;033c&lt;br&gt;&#xA;ते वयं पार्थ दीर्घस्य कालस्य पुरुषर्षभ&#x9;034a&lt;br&gt;&#xA;सुखमासादयिष्यामस्त्वां दृष्ट्वा राजसत्तम&#x9;034c&lt;br&gt;&#xA;सन्तिष्ठस्व महाबाहो मुहूर्तमपि भारत&#x9;035a&lt;br&gt;&#xA;त्वयि तिष्ठति कौरव्य यातनास्मान्न बाधते&#x9;035c&lt;br&gt;&#xA;एवं बहुविधा वाचः कृपणा वेदनावताम्&#x9;036a&lt;br&gt;&#xA;तस्मिन्देशे स शुश्राव समन्ताद्वदतां नृप&#x9;036c&lt;br&gt;&#xA;तेषां तद्वचनं श्रुत्वा दयावान्दीनभाषिणाम्&#x9;037a&lt;br&gt;&#xA;अहो कृच्छ्रमिति प्राह तस्थौ स च युधिष्ठिरः&#x9;037c&lt;br&gt;&#xA;स ता गिरः पुरस्ताद्वै श्रुतपूर्वाः पुनः पुनः&#x9;038a&lt;br&gt;&#xA;ग्लानानां दुःखितानां च नाभ्यजानत पाण्डवः&#x9;038c&lt;br&gt;&#xA;अबुध्यमानस्ता वाचो धर्मपुत्रो युधिष्ठिरः&#x9;039a&lt;br&gt;&#xA;उवाच के भवन्तो वै किमर्थमिह तिष्ठथ&#x9;039c&lt;br&gt;&#xA;इत्युक्तास्ते ततः सर्वे समन्तादवभाषिरे&#x9;040a&lt;br&gt;&#xA;कर्णोऽहं भीमसेनोऽहमर्जुनोऽहमिति प्रभो&#x9;040c&lt;br&gt;&#xA;नकुलः सहदेवोऽहं धृष्टद्युम्नोऽहमित्युत&#x9;041a&lt;br&gt;&#xA;द्रौपदी द्रौपदेयाश्च इत्येवं ते विचुक्रुशुः&#x9;041c&lt;br&gt;&#xA;ता वाचः स तदा श्रुत्वा तद्देशसदृशीर्नृप&#x9;042a&lt;br&gt;&#xA;ततो विममृशे राजा किं न्विदं दैवकारितम्&#x9;042c&lt;br&gt;&#xA;किं नु तत्कलुषं कर्म कृतमेभिर्महात्मभिः&#x9;043a&lt;br&gt;&#xA;कर्णेन द्रौपदेयैर्वा पाञ्चाल्या वा सुमध्यया&#x9;043c&lt;br&gt;&#xA;य इमे पापगन्धेऽस्मिन्देशे सन्ति सुदारुणे&#x9;044a&lt;br&gt;&#xA;न हि जानामि सर्वेषां दुष्कृतं पुण्यकर्मणाम्&#x9;044c&lt;br&gt;&#xA;किं कृत्वा धृतराष्ट्रस्य पुत्रो राजा सुयोधनः&#x9;045a&lt;br&gt;&#xA;तथा श्रिया युतः पापः सह सर्वैः पदानुगैः&#x9;045c&lt;br&gt;&#xA;महेन्द्र इव लक्ष्मीवानास्ते परमपूजितः&#x9;046a&lt;br&gt;&#xA;कस्येदानीं विकारोऽयं यदिमे नरकं गताः&#x9;046c&lt;br&gt;&#xA;सर्वधर्मविदः शूराः सत्यागमपरायणाः&#x9;047a&lt;br&gt;&#xA;क्षात्रधर्मपराः प्राज्ञा यज्वानो भूरिदक्षिणाः&#x9;047c&lt;br&gt;&#xA;किं नु सुप्तोऽस्मि जागर्मि चेतयानो न चेतये&#x9;048a&lt;br&gt;&#xA;अहो चित्तविकारोऽयं स्याद्वा मे चित्तविभ्रमः&#x9;048c&lt;br&gt;&#xA;एवं बहुविधं राजा विममर्श युधिष्ठिरः&#x9;049a&lt;br&gt;&#xA;दुःखशोकसमाविष्टश्चिन्ताव्याकुलितेन्द्रियः&#x9;049c&lt;br&gt;&#xA;क्रोधमाहारयच्चैव तीव्रं धर्मसुतो नृपः&#x9;050a&lt;br&gt;&#xA;देवांश्च गर्हयामास धर्मं चैव युधिष्ठिरः&#x9;050c&lt;br&gt;&#xA;स तीव्रगन्धसन्तप्तो देवदूतमुवाच ह&#x9;051a&lt;br&gt;&#xA;गम्यतां भद्र येषां त्वं दूतस्तेषामुपान्तिकम्&#x9;051c&lt;br&gt;&#xA;न ह्यहं तत्र यास्यामि स्थितोऽस्मीति निवेद्यताम्&#x9;052a&lt;br&gt;&#xA;मत्संश्रयादिमे दूत सुखिनो भ्रातरो हि मे&#x9;052c&lt;br&gt;&#xA;इत्युक्तः स तदा दूतः पाण्डुपुत्रेण धीमता&#x9;053a&lt;br&gt;&#xA;जगाम तत्र यत्राऽऽस्ते देवराजः शतक्रतुः&#x9;053c&lt;br&gt;&#xA;निवेदयामास च तद्धर्मराजचिकीर्षितम्&#x9;054a&lt;br&gt;&#xA;यथोक्तं धर्मपुत्रेण सर्वमेव जनाधिप&#x9;054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/18/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/18/003/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;स्थिते मुहूर्तं पार्थे तु धर्मराजे युधिष्ठिरे&#x9;001a&lt;br&gt;&#xA;आजग्मुस्तत्र कौरव्य देवाः शक्रपुरोगमाः&#x9;001c&lt;br&gt;&#xA;स्वयं विग्रहवान्धर्मो राजानं प्रसमीक्षितुम्&#x9;002a&lt;br&gt;&#xA;तत्राऽऽजगाम यत्रासौ कुरुराजो युधिष्ठिरः&#x9;002c&lt;br&gt;&#xA;तेषु भास्वरदेहेषु पुण्याभिजनकर्मसु&#x9;003a&lt;br&gt;&#xA;समागतेषु देवेषु व्यगमत्तत्तमो नृप&#x9;003c&lt;br&gt;&#xA;नादृश्यन्त च तास्तत्र यातनाः पापकर्मिणाम्&#x9;004a&lt;br&gt;&#xA;नदी वैतरणी चैव कूटशाल्मलिना सह&#x9;004c&lt;br&gt;&#xA;लोहकुम्भ्यः शिलाश्चैव नादृश्यन्त भयानकाः&#x9;005a&lt;br&gt;&#xA;विकृतानि शरीराणि यानि तत्र समन्ततः&#x9;005c&lt;br&gt;&#xA;ददर्श राजा कौन्तेयस्तान्यदृश्यानि चाभवन्&#x9;005e&lt;br&gt;&#xA;ततो वायुः सुखस्पर्शः पुण्यगन्धवहः शिवः&#x9;006a&lt;br&gt;&#xA;ववौ देवसमीपस्थः शीतलोऽतीव भारत&#x9;006c&lt;br&gt;&#xA;मरुतः सह शक्रेण वसवश्चाश्विनौ सह&#x9;007a&lt;br&gt;&#xA;साध्या रुद्रास्तथादित्या ये चान्येऽपि दिवौकसः&#x9;007c&lt;br&gt;&#xA;सर्वे तत्र समाजग्मुः सिद्धाश्च परमर्षयः&#x9;008a&lt;br&gt;&#xA;यत्र राजा महातेजा धर्मपुत्रः स्थितोऽभवत्&#x9;008c&lt;br&gt;&#xA;ततः शक्रः सुरपतिः श्रिया परमया युतः&#x9;009a&lt;br&gt;&#xA;युधिष्ठिरमुवाचेदं सान्त्वपूर्वमिदं वचः&#x9;009c&lt;br&gt;&#xA;युधिष्ठिर महाबाहो प्रीता देवगणास्तव&#x9;010a&lt;br&gt;&#xA;एह्येहि पुरुषव्याघ्र कृतमेतावता विभो&#x9;010c&lt;br&gt;&#xA;सिद्धिः प्राप्ता त्वया राजल्ँलोकाश्चाप्यक्षयास्तव&#x9;010e&lt;br&gt;&#xA;न च मन्युस्त्वया कार्यः शृणु चेदं वचो मम&#x9;011a&lt;br&gt;&#xA;अवश्यं नरकस्तात द्रष्टव्यः सर्वराजभिः&#x9;011c&lt;br&gt;&#xA;शुभानामशुभानां च द्वौ राशी पुरुषर्षभ&#x9;012a&lt;br&gt;&#xA;यः पूर्वं सुकृतं भुङ्क्ते पश्चान्निरयमेति सः&#x9;012c&lt;br&gt;&#xA;पूर्वं नरकभाग्यस्तु पश्चात्स्वर्गमुपैति सः&#x9;012e&lt;br&gt;&#xA;भूयिष्ठं पापकर्मा यः स पूर्वं स्वर्गमश्नुते&#x9;013a&lt;br&gt;&#xA;तेन त्वमेवं गमितो मया श्रेयोर्थिना नृप&#x9;013c&lt;br&gt;&#xA;व्याजेन हि त्वया द्रोण उपचीर्णः सुतं प्रति&#x9;014a&lt;br&gt;&#xA;व्याजेनैव ततो राजन्दर्शितो नरकस्तव&#x9;014c&lt;br&gt;&#xA;यथैव त्वं तथा भीमस्तथा पार्थो यमौ तथा&#x9;015a&lt;br&gt;&#xA;द्रौपदी च तथा कृष्णा व्याजेन नरकं गताः&#x9;015c&lt;br&gt;&#xA;आगच्छ नरशार्दूल मुक्तास्ते चैव किल्बिषात्&#x9;016a&lt;br&gt;&#xA;स्वपक्षाश्चैव ये तुभ्यं पार्थिवा निहता रणे&#x9;016c&lt;br&gt;&#xA;सर्वे स्वर्गमनुप्राप्तास्तान्पश्य पुरुषर्षभ&#x9;016e&lt;br&gt;&#xA;कर्णश्चैव महेष्वासः सर्वशस्त्रभृतां वरः&#x9;017a&lt;br&gt;&#xA;स गतः परमां सिद्धिं यदर्थं परितप्यसे&#x9;017c&lt;br&gt;&#xA;तं पश्य पुरुषव्याघ्रमादित्यतनयं विभो&#x9;018a&lt;br&gt;&#xA;स्वस्थानस्थं महाबाहो जहि शोकं नरर्षभ&#x9;018c&lt;br&gt;&#xA;भ्रातॄंश्चान्यांस्तथा पश्य स्वपक्षांश्चैव पार्थिवान्&#x9;019a&lt;br&gt;&#xA;स्वं स्वं स्थानमनुप्राप्तान्व्येतु ते मानसो ज्वरः&#x9;019c&lt;br&gt;&#xA;अनुभूय पूर्वं त्वं कृच्छ्रमितः प्रभृति कौरव&#x9;020a&lt;br&gt;&#xA;विहरस्व मया सार्धं गतशोको निरामयः&#x9;020c&lt;br&gt;&#xA;कर्मणां तात पुण्यानां जितानां तपसा स्वयम्&#x9;021a&lt;br&gt;&#xA;दानानां च महाबाहो फलं प्राप्नुहि पाण्डव&#x9;021c&lt;br&gt;&#xA;अद्य त्वां देवगन्धर्वा दिव्याश्चाप्सरसो दिवि&#x9;022a&lt;br&gt;&#xA;उपसेवन्तु कल्याणं विरजोऽम्बरवाससः&#x9;022c&lt;br&gt;&#xA;राजसूयजिताल्ँलोकानश्वमेधाभिवर्धितान्&#x9;023a&lt;br&gt;&#xA;प्राप्नुहि त्वं महाबाहो तपसश्च फलं महत्&#x9;023c&lt;br&gt;&#xA;उपर्युपरि राज्ञां हि तव लोका युधिष्ठिर&#x9;024a&lt;br&gt;&#xA;हरिश्चन्द्रसमाः पार्थ येषु त्वं विहरिष्यसि&#x9;024c&lt;br&gt;&#xA;मान्धाता यत्र राजर्षिर्यत्र राजा भगीरथः&#x9;025a&lt;br&gt;&#xA;दौःषन्तिर्यत्र भरतस्तत्र त्वं विहरिष्यसि&#x9;025c&lt;br&gt;&#xA;एषा देवनदी पुण्या पार्थ त्रैलोक्यपावनी&#x9;026a&lt;br&gt;&#xA;आकाशगङ्गा राजेन्द्र तत्राप्लुत्य गमिष्यसि&#x9;026c&lt;br&gt;&#xA;अत्र स्नातस्य ते भावो मानुषो विगमिष्यति&#x9;027a&lt;br&gt;&#xA;गतशोको निरायासो मुक्तवैरो भविष्यसि&#x9;027c&lt;br&gt;&#xA;एवं ब्रुवति देवेन्द्रे कौरवेन्द्रं युधिष्ठिरम्&#x9;028a&lt;br&gt;&#xA;धर्मो विग्रहवान्साक्षादुवाच सुतमात्मनः&#x9;028c&lt;br&gt;&#xA;भो भो राजन्महाप्राज्ञ प्रीतोऽस्मि तव पुत्रक&#x9;029a&lt;br&gt;&#xA;मद्भक्त्या सत्यवाक्येन क्षमया च दमेन च&#x9;029c&lt;br&gt;&#xA;एषा तृतीया जिज्ञासा तव राजन्कृता मया&#x9;030a&lt;br&gt;&#xA;न शक्यसे चालयितुं स्वभावात्पार्थ हेतुभिः&#x9;030c&lt;br&gt;&#xA;पूर्वं परीक्षितो हि त्वमासीर्द्वैतवनं प्रति&#x9;031a&lt;br&gt;&#xA;अरणीसहितस्यार्थे तच्च निस्तीर्णवानसि&#x9;031c&lt;br&gt;&#xA;सोदर्येषु विनष्टेषु द्रौपद्यां तत्र भारत&#x9;032a&lt;br&gt;&#xA;श्वरूपधारिणा पुत्र पुनस्त्वं मे परीक्षितः&#x9;032c&lt;br&gt;&#xA;इदं तृतीयं भ्रातॄणामर्थे यत्स्थातुमिच्छसि&#x9;033a&lt;br&gt;&#xA;विशुद्धोऽसि महाभाग सुखी विगतकल्मषः&#x9;033c&lt;br&gt;&#xA;न च ते भ्रातरः पार्थ नरकस्था विशां पते&#x9;034a&lt;br&gt;&#xA;मायैषा देवराजेन महेन्द्रेण प्रयोजिता&#x9;034c&lt;br&gt;&#xA;अवश्यं नरकस्तात द्रष्टव्यः सर्वराजभिः&#x9;035a&lt;br&gt;&#xA;ततस्त्वया प्राप्तमिदं मुहूर्तं दुःखमुत्तमम्&#x9;035c&lt;br&gt;&#xA;न सव्यसाची भीमो वा यमौ वा पुरुषर्षभौ&#x9;036a&lt;br&gt;&#xA;कर्णो वा सत्यवाक्शूरो नरकार्हाश्चिरं नृप&#x9;036c&lt;br&gt;&#xA;न कृष्णा राजपुत्री च नरकार्हा युधिष्ठिर&#x9;037a&lt;br&gt;&#xA;एह्येहि भरतश्रेष्ठ पश्य गङ्गां त्रिलोकगाम्&#x9;037c&lt;br&gt;&#xA;एवमुक्तः स राजर्षिस्तव पूर्वपितामहः&#x9;038a&lt;br&gt;&#xA;जगाम सह धर्मेण सर्वैश्च त्रिदशालयैः&#x9;038c&lt;br&gt;&#xA;गङ्गां देवनदीं पुण्यां पावनीमृषिसंस्तुताम्&#x9;039a&lt;br&gt;&#xA;अवगाह्य तु तां राजा तनुं तत्याज मानुषीम्&#x9;039c&lt;br&gt;&#xA;ततो दिव्यवपुर्भूत्वा धर्मराजो युधिष्ठिरः&#x9;040a&lt;br&gt;&#xA;निर्वैरो गतसन्तापो जले तस्मिन्समाप्लुतः&#x9;040c&lt;br&gt;&#xA;ततो ययौ वृतो देवैः कुरुराजो युधिष्ठिरः&#x9;041a&lt;br&gt;&#xA;धर्मेण सहितो धीमान्स्तूयमानो महर्षिभिः&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/18/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/18/004/</guid>
      <description>&lt;p&gt;वैशम्पायन उवाच&#x9;001&lt;br&gt;&#xA;ततो युधिष्ठिरो राजा देवैः सर्षिमरुद्गणैः&#x9;001a&lt;br&gt;&#xA;पूज्यमानो ययौ तत्र यत्र ते कुरुपुङ्गवाः&#x9;001c&lt;br&gt;&#xA;ददर्श तत्र गोविन्दं ब्राह्मेण वपुषाऽन्वितम्&#x9;002a&lt;br&gt;&#xA;तेनैव दृष्टपूर्वेण सादृश्येनोपसूचितम्&#x9;002c&lt;br&gt;&#xA;दीप्यमानं स्ववपुषा दिव्यैरस्त्रैरुपस्थितम्&#x9;003a&lt;br&gt;&#xA;चक्रप्रभृतिभिर्घोरैर्दिव्यैः पुरुषविग्रहैः&#x9;003c&lt;br&gt;&#xA;उपास्यमानं वीरेण फल्गुनेन सुवर्चसा&#x9;003e&lt;br&gt;&#xA;अपरस्मिन्नथोद्देशे कर्णं शस्त्रभृतां वरम्&#x9;004a&lt;br&gt;&#xA;द्वादशादित्यसहितं ददर्श कुरुनन्दनः&#x9;004c&lt;br&gt;&#xA;अथापरस्मिन्नुद्देशे मरुद्गणवृतं प्रभुम्&#x9;005a&lt;br&gt;&#xA;भीमसेनमथापश्यत्तेनैव वपुषाऽन्वितम्&#x9;005c&lt;br&gt;&#xA;अश्विनोस्तु तथा स्थाने दीप्यमानौ स्वतेजसा&#x9;006a&lt;br&gt;&#xA;नकुलं सहदेवं च ददर्श कुरुनन्दनः&#x9;006c&lt;br&gt;&#xA;तथा ददर्श पाञ्चालीं कमलोत्पलमालिनीम्&#x9;007a&lt;br&gt;&#xA;वपुषा स्वर्गमाक्रम्य तिष्ठन्तीमर्कवर्चसम्&#x9;007c&lt;br&gt;&#xA;अथैनां सहसा राजा प्रष्टुमैच्छद्युधिष्ठिरः&#x9;008a&lt;br&gt;&#xA;ततोऽस्य भगवानिन्द्रः कथयामास देवराट्&#x9;008c&lt;br&gt;&#xA;श्रीरेषा द्रौपदीरूपा त्वदर्थे मानुषं गता&#x9;009a&lt;br&gt;&#xA;अयोनिजा लोककान्ता पुण्यगन्धा युधिष्ठिर&#x9;009c&lt;br&gt;&#xA;द्रुपदस्य कुले जाता भवद्भिश्चोपजीविता&#x9;010a&lt;br&gt;&#xA;रत्यर्थं भवतां ह्येषा निर्मिता शूलपाणिना&#x9;010c&lt;br&gt;&#xA;एते पञ्च महाभागा गन्धर्वाः पावकप्रभाः&#x9;011a&lt;br&gt;&#xA;द्रौपद्यास्तनया राजन्युष्माकममितौजसः&#x9;011c&lt;br&gt;&#xA;पश्य गन्धर्वराजानं धृतराष्ट्रं मनीषिणम्&#x9;012a&lt;br&gt;&#xA;एनं च त्वं विजानीहि भ्रातरं पूर्वजं पितुः&#x9;012c&lt;br&gt;&#xA;अयं ते पूर्वजो भ्राता कौन्तेयः पावकद्युतिः&#x9;013a&lt;br&gt;&#xA;सूर्यपुत्रोऽग्रजः श्रेष्ठो राधेय इति विश्रुतः&#x9;013c&lt;br&gt;&#xA;आदित्यसहितो याति पश्यैनं पुरुषर्षभ&#x9;013e&lt;br&gt;&#xA;साध्यानामथ देवानां वसूनां मरुतामपि&#x9;014a&lt;br&gt;&#xA;गणेषु पश्य राजेन्द्र वृष्ण्यन्धकमहारथान्&#x9;014c&lt;br&gt;&#xA;सात्यकिप्रमुखान्वीरान्भोजांश्चैव महारथान्&#x9;014e&lt;br&gt;&#xA;सोमेन सहितं पश्य सौभद्रमपराजितम्&#x9;015a&lt;br&gt;&#xA;अभिमन्युं महेष्वासं निशाकरसमद्युतिम्&#x9;015c&lt;br&gt;&#xA;एष पाण्डुर्महेष्वासः कुन्त्या माद्र्या च सङ्गतः&#x9;016a&lt;br&gt;&#xA;विमानेन सदाऽभ्येति पिता तव ममान्तिकम्&#x9;016c&lt;br&gt;&#xA;वसुभिः सहितं पश्य भीष्मं शान्तनवं नृपम्&#x9;017a&lt;br&gt;&#xA;द्रोणं बृहस्पतेः पार्श्वे गुरुमेनं निशामय&#x9;017c&lt;br&gt;&#xA;एते चान्ये महीपाला योधास्तव च पाण्डव&#x9;018a&lt;br&gt;&#xA;गन्धर्वैः सहिता यान्ति यक्षैः पुण्यजनैस्तथा&#x9;018c&lt;br&gt;&#xA;गुह्यकानां गतिं चापि केचित्प्राप्ता नृसत्तमाः&#x9;019a&lt;br&gt;&#xA;त्यक्त्वा देहं जितस्वर्गाः पुण्यवाग्बुद्धिकर्मभिः&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/sukthankarAdi-pAThaH/18/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/sukthankarAdi-pAThaH/18/005/</guid>
      <description>&lt;p&gt;जनमेजय उवाच&#x9;001&lt;br&gt;&#xA;भीष्मद्रोणौ महात्मानौ धृतराष्ट्रश्च पार्थिवः&#x9;001a&lt;br&gt;&#xA;विराटद्रुपदौ चोभौ शङ्खश्चैवोत्तरस्तथा&#x9;001c&lt;br&gt;&#xA;धृष्टकेतुर्जयत्सेनो राजा चैव स सत्यजित्&#x9;002a&lt;br&gt;&#xA;दुर्योधनसुताश्चैव शकुनिश्चैव सौबलः&#x9;002c&lt;br&gt;&#xA;कर्णपुत्राश्च विक्रान्ता राजा चैव जयद्रथः&#x9;003a&lt;br&gt;&#xA;घटोत्कचादयश्चैव ये चान्ये नानुकीर्तिताः&#x9;003c&lt;br&gt;&#xA;ये चान्ये कीर्तितास्तत्र राजानो दीप्तमूर्तयः&#x9;004a&lt;br&gt;&#xA;स्वर्गे कालं कियन्तं ते तस्थुस्तदपि शंस मे&#x9;004c&lt;br&gt;&#xA;आहो स्विच्छाश्वतं स्थानं तेषां तत्र द्विजोत्तम&#x9;005a&lt;br&gt;&#xA;अन्ते वा कर्मणः कां ते गतिं प्राप्ता नरर्षभाः&#x9;005c&lt;br&gt;&#xA;एतदिच्छाम्यहं श्रोतुं प्रोच्यमानं त्वया द्विज&#x9;005e&lt;br&gt;&#xA;सूत उवाच&#x9;006&lt;br&gt;&#xA;इत्युक्तः स तु विप्रर्षिरनुज्ञातो महात्मना&#x9;006a&lt;br&gt;&#xA;व्यासेन तस्य नृपतेराख्यातुमुपचक्रमे&#x9;006c&lt;br&gt;&#xA;वैशम्पायन उवाच&#x9;007&lt;br&gt;&#xA;गन्तव्यं कर्मणामन्ते सर्वेण मनुजाधिप&#x9;007a&lt;br&gt;&#xA;शृणु गुह्यमिदं राजन्देवानां भरतर्षभ&#x9;007c&lt;br&gt;&#xA;यदुवाच महातेजा दिव्यचक्षुः प्रतापवान्&#x9;007e&lt;br&gt;&#xA;मुनिः पुराणः कौरव्य पाराशर्यो महाव्रतः&#x9;008a&lt;br&gt;&#xA;अगाधबुद्धिः सर्वज्ञो गतिज्ञः सर्वकर्मणाम्&#x9;008c&lt;br&gt;&#xA;वसूनेव महातेजा भीष्मः प्राप महाद्युतिः&#x9;009a&lt;br&gt;&#xA;अष्टावेव हि दृश्यन्ते वसवो भरतर्षभ&#x9;009c&lt;br&gt;&#xA;बृहस्पतिं विवेशाथ द्रोणो ह्यङ्गिरसां वरम्&#x9;010a&lt;br&gt;&#xA;कृतवर्मा तु हार्दिक्यः प्रविवेश मरुद्गणम्&#x9;010c&lt;br&gt;&#xA;सनत्कुमारं प्रद्युम्नः प्रविवेश यथागतम्&#x9;011a&lt;br&gt;&#xA;धृतराष्ट्रो धनेशस्य लोकान्प्राप दुरासदान्&#x9;011c&lt;br&gt;&#xA;धृतराष्ट्रेण सहिता गान्धारी च यशस्विनी&#x9;012a&lt;br&gt;&#xA;पत्नीभ्यां सहितः पाण्डुर्महेन्द्रसदनं ययौ&#x9;012c&lt;br&gt;&#xA;विराटद्रुपदौ चोभौ धृष्टकेतुश्च पार्थिवः&#x9;013a&lt;br&gt;&#xA;निशठाक्रूरसाम्बाश्च भानुः कम्पो विडूरथः&#x9;013c&lt;br&gt;&#xA;भूरिश्रवाः शलश्चैव भूरिश्च पृथिवीपतिः&#x9;014a&lt;br&gt;&#xA;उग्रसेनस्तथा कंसो वसुदेवश्च वीर्यवान्&#x9;014c&lt;br&gt;&#xA;उत्तरश्च सह भ्रात्रा शङ्खेन नरपुङ्गवः&#x9;015a&lt;br&gt;&#xA;विश्वेषां देवतानां ते विविशुर्नरसत्तमाः&#x9;015c&lt;br&gt;&#xA;वर्चा नाम महातेजाः सोमपुत्रः प्रतापवान्&#x9;016a&lt;br&gt;&#xA;सोऽभिमन्युर्नृसिंहस्य फल्गुनस्य सुतोऽभवत्&#x9;016c&lt;br&gt;&#xA;स युद्ध्वा क्षत्रधर्मेण यथा नान्यः पुमान्क्वचित्&#x9;017a&lt;br&gt;&#xA;विवेश सोमं धर्मात्मा कर्मणोऽन्ते महारथः&#x9;017c&lt;br&gt;&#xA;आविवेश रविं कर्णः पितरं पुरुषर्षभ&#x9;018a&lt;br&gt;&#xA;द्वापरं शकुनिः प्राप धृष्टद्युम्नस्तु पावकम्&#x9;018c&lt;br&gt;&#xA;धृतराष्ट्रात्मजाः सर्वे यातुधाना बलोत्कटाः&#x9;019a&lt;br&gt;&#xA;ऋद्धिमन्तो महात्मानः शस्त्रपूता दिवं गताः&#x9;019c&lt;br&gt;&#xA;धर्ममेवाविशत्क्षत्ता राजा चैव युधिष्ठिरः&#x9;019e&lt;br&gt;&#xA;अनन्तो भगवान्देवः प्रविवेश रसातलम्&#x9;020a&lt;br&gt;&#xA;पितामहनियोगाद्धि यो योगाद्गामधारयत्&#x9;020c&lt;br&gt;&#xA;षोडशस्त्रीसहस्राणि वासुदेवपरिग्रहः&#x9;021a&lt;br&gt;&#xA;न्यमज्जन्त सरस्वत्यां कालेन जनमेजय&#x9;021c&lt;br&gt;&#xA;ताश्चाप्यप्सरसो भूत्वा वासुदेवमुपागमन्&#x9;021e&lt;br&gt;&#xA;हतास्तस्मिन्महायुद्धे ये वीरास्तु महारथाः&#x9;022a&lt;br&gt;&#xA;घटोत्कचादयः सर्वे देवान्यक्षांश्च भेजिरे&#x9;022c&lt;br&gt;&#xA;दुर्योधनसहायाश्च राक्षसाः परिकीर्तिताः&#x9;023a&lt;br&gt;&#xA;प्राप्तास्ते क्रमशो राजन्सर्वलोकाननुत्तमान्&#x9;023c&lt;br&gt;&#xA;भवनं च महेन्द्रस्य कुबेरस्य च धीमतः&#x9;024a&lt;br&gt;&#xA;वरुणस्य तथा लोकान्विविशुः पुरुषर्षभाः&#x9;024c&lt;br&gt;&#xA;एतत्ते सर्वमाख्यातं विस्तरेण महाद्युते&#x9;025a&lt;br&gt;&#xA;कुरूणां चरितं कृत्स्नं पाण्डवानां च भारत&#x9;025c&lt;br&gt;&#xA;सूत उवाच&#x9;026&lt;br&gt;&#xA;एतच्छ्रुत्वा द्विजश्रेष्ठात्स राजा जनमेजयः&#x9;026a&lt;br&gt;&#xA;विस्मितोऽभवदत्यर्थं यज्ञकर्मान्तरेष्वथ&#x9;026c&lt;br&gt;&#xA;ततः समापयामासुः कर्म तत्तस्य याजकाः&#x9;027a&lt;br&gt;&#xA;आस्तीकश्चाभवत्प्रीतः परिमोक्ष्य भुजङ्गमान्&#x9;027c&lt;br&gt;&#xA;ततो द्विजातीन्सर्वांस्तान्दक्षिणाभिरतोषयत्&#x9;028a&lt;br&gt;&#xA;पूजिताश्चापि ते राज्ञा ततो जग्मुर्यथागतम्&#x9;028c&lt;br&gt;&#xA;विसर्जयित्वा विप्रांस्तान्राजाऽपि जनमेजयः&#x9;029a&lt;br&gt;&#xA;ततस्तक्षशिलायाः स पुनरायाद्गजाह्वयम्&#x9;029c&lt;br&gt;&#xA;एतत्ते सर्वमाख्यातं वैशम्पायनकीर्तितम्&#x9;030a&lt;br&gt;&#xA;व्यासाज्ञया समाख्यातं सर्पसत्रे नृपस्य ह&#x9;030c&lt;br&gt;&#xA;पुण्योऽयमितिहासाख्यः पवित्रं चेदमुत्तमम्&#x9;031a&lt;br&gt;&#xA;कृष्णेन मुनिना विप्र नियतं सत्यवादिना&#x9;031c&lt;br&gt;&#xA;सर्वज्ञेन विधिज्ञेन धर्मज्ञानवता सता&#x9;032a&lt;br&gt;&#xA;अतीन्द्रियेण शुचिना तपसा भावितात्मना&#x9;032c&lt;br&gt;&#xA;ऐश्वर्ये वर्तता चैव साङ्ख्ययोगविदा तथा&#x9;033a&lt;br&gt;&#xA;नैकतन्त्रविबुद्धेन दृष्ट्वा दिव्येन चक्षुषा&#x9;033c&lt;br&gt;&#xA;कीर्तिं प्रथयता लोके पाण्डवानां महात्मनाम्&#x9;034a&lt;br&gt;&#xA;अन्येषां क्षत्रियाणां च भूरिद्रविणतेजसाम्&#x9;034c&lt;br&gt;&#xA;य इदं श्रावयेद्विद्वान्सदा पर्वणि पर्वणि&#x9;035a&lt;br&gt;&#xA;धूतपाप्मा जितस्वर्गो ब्रह्मभूयाय गच्छति&#x9;035c&lt;br&gt;&#xA;यश्चेदं श्रावयेच्छ्राद्धे ब्राह्मणान्पादमन्ततः&#x9;036a&lt;br&gt;&#xA;अक्षय्यमन्नपानं वै पितॄंस्तस्योपतिष्ठते&#x9;036c&lt;br&gt;&#xA;अह्ना यदेनः कुरुते इन्द्रियैर्मनसाऽपि वा&#x9;037a&lt;br&gt;&#xA;महाभारतमाख्याय पश्चात्सन्ध्यां प्रमुच्यते&#x9;037c&lt;br&gt;&#xA;धर्मे चार्थे च कामे च मोक्षे च भरतर्षभ&#x9;038a&lt;br&gt;&#xA;यदिहास्ति तदन्यत्र यन्नेहास्ति न तत्क्वचित्&#x9;038c&lt;br&gt;&#xA;जयो नामेतिहासोऽयं श्रोतव्यो भूतिमिच्छता&#x9;039a&lt;br&gt;&#xA;राज्ञा राजसुतैश्चापि गर्भिण्या चैव योषिता&#x9;039c&lt;br&gt;&#xA;स्वर्गकामो लभेत्स्वर्गं जयकामो लभेज्जयम्&#x9;040a&lt;br&gt;&#xA;गर्भिणी लभते पुत्रं कन्यां वा बहुभागिनीम्&#x9;040c&lt;br&gt;&#xA;अनागतं त्रिभिर्वर्षैः कृष्णद्वैपायनः प्रभुः&#x9;041a&lt;br&gt;&#xA;सन्दर्भं भारतस्यास्य कृतवान्धर्मकाम्यया&#x9;041c&lt;br&gt;&#xA;नारदोऽश्रावयद्देवानसितो देवलः पितॄन्&#x9;042a&lt;br&gt;&#xA;रक्षो यक्षाञ्शुको मर्त्यान्वैशम्पायन एव तु&#x9;042c&lt;br&gt;&#xA;इतिहासमिमं पुण्यं महार्थं वेदसम्मितम्&#x9;043a&lt;br&gt;&#xA;श्रावयेद्यस्तु वर्णांस्त्रीन्कृत्वा ब्राह्मणमग्रतः&#x9;043c&lt;br&gt;&#xA;स नरः पापनिर्मुक्तः कीर्तिं प्राप्येह शौनक&#x9;044a&lt;br&gt;&#xA;गच्छेत्परमिकां सिद्धिमत्र मे नास्ति संशयः&#x9;044c&lt;br&gt;&#xA;भारताध्ययनात्पुण्यादपि पादमधीयतः&#x9;045a&lt;br&gt;&#xA;श्रद्दधानस्य पूयन्ते सर्वपापान्यशेषतः&#x9;045c&lt;br&gt;&#xA;महर्षिर्भगवान्व्यासः कृत्वेमां संहितां पुरा&#x9;046a&lt;br&gt;&#xA;श्लोकैश्चतुर्भिर्भगवान्पुत्रमध्यापयच्छुकम्&#x9;046c&lt;br&gt;&#xA;मातापितृसहस्राणि पुत्रदारशतानि च&#x9;047a&lt;br&gt;&#xA;संसारेष्वनुभूतानि यान्ति यास्यन्ति चापरे&#x9;047c&lt;br&gt;&#xA;हर्षस्थानसहस्राणि भयस्थानशतानि च&#x9;048a&lt;br&gt;&#xA;दिवसे दिवसे मूढमाविशन्ति न पण्डितम्&#x9;048c&lt;br&gt;&#xA;ऊर्ध्वबाहुर्विरौम्येष न च कश्चिच्छृणोति मे&#x9;049a&lt;br&gt;&#xA;धर्मादर्थश्च कामश्च स किमर्थं न सेव्यते&#x9;049c&lt;br&gt;&#xA;न जातु कामान्न भयान्न लोभाद्धर्मं त्यजेज्जीवितस्यापि हेतोः&#x9;050a&lt;br&gt;&#xA;नित्यो धर्मः सुखदुःखे त्वनित्ये जीवो नित्यो हेतुरस्य त्वनित्यः&#x9;050c&lt;br&gt;&#xA;इमां भारतसावित्रीं प्रातरुत्थाय यः पठेत्&#x9;051a&lt;br&gt;&#xA;स भारतफलं प्राप्य परं ब्रह्माधिगच्छति&#x9;051c&lt;br&gt;&#xA;यथा समुद्रो भगवान्यथा च हिमवान्गिरिः&#x9;052a&lt;br&gt;&#xA;ख्यातावुभौ रत्ननिधी तथा भारतमुच्यते&#x9;052c&lt;br&gt;&#xA;महाभारतमाख्यानं यः पठेत्सुसमाहितः&#x9;053a&lt;br&gt;&#xA;स गच्छेत्परमां सिद्धिमिति मे नास्ति संशयः&#x9;053c&lt;br&gt;&#xA;द्वैपायनोष्ठपुटनिःसृतमप्रमेयं पुण्यं पवित्रमथ पापहरं शिवं च&#x9;054a&lt;br&gt;&#xA;यो भारतं समधिगच्छति वाच्यमानं किं तस्य पुष्करजलैरभिषेचनेन&#x9;054c&lt;/p&gt;</description>
    </item>
  </channel>
</rss>
