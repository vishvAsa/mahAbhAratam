<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/09/</link>
    <description>Recent content in &#43;०९ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/09/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/001/</guid>
      <description>&lt;p&gt;शल्यपर्व&lt;/p&gt;&#xA;&lt;p&gt;अध्यायः 001&lt;/p&gt;&#xA;&lt;p&gt;दुर्योधनेन शल्यस्य सैनापत्येऽभिषेचनपूर्वकं पुनर्युद्धाय निर्याणम् ॥ 1 ॥ सञ्जयाच्छल्यदुर्योधनादिवधश्रवणेन मूर्च्छितस्य धृतराष्ट्रस्य विदुरेण समाश्वासनम् ॥ 2 ॥&lt;/p&gt;&#xA;&lt;p&gt;श्रीवेदव्यासाय नमः ॥&#x9;001&lt;br&gt;&#xA;नारायणं नमस्कृत्य नरं चैव नरोत्तमम् ।&#x9;001a&lt;br&gt;&#xA;देवीं सरस्वतीं (व्यासं) चैव ततो जयमुदीरयेत् ॥&#x9;001c&lt;br&gt;&#xA;जनमेजय उवाच ।&#x9;001&lt;br&gt;&#xA;एवं निपातिते कर्णे समरे सव्यसाचिना ।&#x9;001a&lt;br&gt;&#xA;अल्पावशिष्टाः कुरवः किमकुर्वत वै द्विज ॥&#x9;001c&lt;br&gt;&#xA;विदीर्यमाणं च बलं दृष्ट्वा राजा सुयोधनः ।&#x9;002a&lt;br&gt;&#xA;पाण्डवैः प्राप्तकालं च किं प्रापद्यत कौरवः ॥&#x9;002c&lt;br&gt;&#xA;एतदिच्छाम्यहं श्रोतुं तदाचक्ष्व द्विजोत्तम ।&#x9;003a&lt;br&gt;&#xA;न हि तृप्यामि पूर्वेषां शृण्वानश्चरितं महत् ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;ततः कर्णे हते राजन्धार्तराष्ट्रः सुयोधनः ।&#x9;004a&lt;br&gt;&#xA;भृशं शोकार्णवे मग्नो निराशः सर्वतोऽभवत् ॥&#x9;004c&lt;br&gt;&#xA;हाकर्ण हाकर्ण इति शोचमानो मुहुर्मुहुः ।&#x9;005a&lt;br&gt;&#xA;कृच्छ्रात्स्वशिबिरं प्रायाद्धतशिष्टैर्नृपैः सह ॥&#x9;005c&lt;br&gt;&#xA;स समाश्वास्यमानोऽपि हेतुभिः शास्त्रनिश्चितैः ।&#x9;006a&lt;br&gt;&#xA;राजन्विभूतिमिच्छद्भिः सूतपुत्रमनुस्मरन् ॥&#x9;006c&lt;br&gt;&#xA;स दैवं बलवन्मत्वा प्रभाते विमले सति ।&#x9;007a&lt;br&gt;&#xA;सङ्ग्रामे निश्चयं कृत्वा पुनर्युद्वाय निर्ययौ ॥&#x9;007c&lt;br&gt;&#xA;शल्यं सेनापतिं कृत्वा विधिवद्राजसत्तमम् ।&#x9;008a&lt;br&gt;&#xA;रणाय निर्ययौ राजा हतशिष्टैर्नृपैः सह ॥&#x9;008c&lt;br&gt;&#xA;ततः सुतुमुलं युद्धं कुरुपाण्डवसेनयोः ।&#x9;009a&lt;br&gt;&#xA;बभूव भरतश्रेष्ठ देवासुररणोपमम् ॥&#x9;009c&lt;br&gt;&#xA;ततः शल्यो महाराज कृत्वा कदनमाहवे ।&#x9;010a&lt;br&gt;&#xA;पाण्डुसैन्येऽथ मध्याह्ने धर्मराजेन पातितः ॥&#x9;010c&lt;br&gt;&#xA;ततो दुर्योधनो राजा हतबन्धू रणाजिरात् ।&#x9;011a&lt;br&gt;&#xA;अपसृत्य ह्रदं घोरं विवेश रिपुजाद्भुयात् ॥&#x9;011c&lt;br&gt;&#xA;अथापराह्णे तस्याह्नः परिवार्य महारथैः ।&#x9;012a&lt;br&gt;&#xA;ह्रदादाहूय युद्वाय भीमसेनेन पातितः ॥&#x9;012c&lt;br&gt;&#xA;तस्मिंस्तु निहते वीरे महेष्वासास्त्रयो रणे ।&#x9;013a&lt;br&gt;&#xA;कृतवर्मा कृपो द्रौणिर्जघ्नुः पाण्डवसैनिकान् ॥&#x9;013c&lt;br&gt;&#xA;ततः पूर्वाह्णसमये शिबिरादेत्य सञ्जयः ।&#x9;014a&lt;br&gt;&#xA;प्रविवेश पुरीं दीनो दुःखशोकसमन्वितः ॥&#x9;014c&lt;br&gt;&#xA;स प्रविश्य पुरीं सूतो भूजावुच्छ्रित्य दुःखितः ।&#x9;015a&lt;br&gt;&#xA;वेपमानस्ततो राज्ञः प्रविवेश निवेशनम् ॥&#x9;015c&lt;br&gt;&#xA;धावतश्चाप्यपश्यत्स तत्रत्यान्पुरुषर्षभान् ।&#x9;016a&lt;br&gt;&#xA;नष्टचित्तानिवोन्मत्ताञ्शोकेन भृशदुःखितान् ॥&#x9;016c&lt;br&gt;&#xA;दृष्ट्वैव च नराञ्शीघ्रं व्याजहारातिदुःखितः ।&#x9;017a&lt;br&gt;&#xA;अहो बत विपन्नोऽस्मि निधनेन महात्मनः ॥&#x9;017c&lt;br&gt;&#xA;अहो सुबलवान्कालो गतिश्च परमा तथा ।&#x9;018a&lt;br&gt;&#xA;शुक्रतुल्यबलाः सर्वे यत्राहन्यन्त पार्थिवाः ॥&#x9;018c&lt;br&gt;&#xA;तं दृष्ट्वैव पुरे राजञ्जनः सर्वः स्म सञ्जयम् ।&#x9;019a&lt;br&gt;&#xA;प्ररुरोद भयोद्विग्नो हा राजन्निति सुस्वरम् ॥&#x9;019c&lt;br&gt;&#xA;आकुमारं नरव्याघ्र तत्पुरं वै समन्ततः ।&#x9;020a&lt;br&gt;&#xA;आर्तनादं महच्चक्रे श्रुत्वा विनिहतं नृपम् ॥&#x9;020c&lt;br&gt;&#xA;तथा स विह्वलः सूतः प्रविश्य नृपतिक्षयम् ।&#x9;021a&lt;br&gt;&#xA;ददर्श नृपतिश्रेष्ठं प्रज्ञाचक्षुषमीश्वरम् ॥&#x9;021c&lt;br&gt;&#xA;दृष्ट्वा चासीनमनघं समन्तात्परिवारितम् ।&#x9;022a&lt;br&gt;&#xA;स्नुषामिर्भरतश्रेष्ठ गान्धार्या विदुरेण च ।&#x9;022c&lt;br&gt;&#xA;तथाऽन्यैश्च सुहृद्भिश्च ज्ञातिभिश्च हितैषिभिः ॥&#x9;022e&lt;br&gt;&#xA;तमेव चार्थं ध्यायन्तं कर्णस्य निधनं प्रति ।&#x9;023a&lt;br&gt;&#xA;रुदन्नेवाब्रवीद्वाक्यं राजानं जनमेजय ॥&#x9;023c&lt;br&gt;&#xA;नातिहृष्टमनाः सूतो बाष्पसन्दिग्धया गिरा ।&#x9;024a&lt;br&gt;&#xA;सञ्जयोऽहं नरव्याघ्र नमस्ते भरतर्षभ ॥&#x9;024c&lt;br&gt;&#xA;मद्राधिपो हतः शल्यः शकुनिः सौबलस्तथा ।&#x9;025a&lt;br&gt;&#xA;उलूकः पुरुषव्याघ्र कैतव्यो दृढविक्रमः ॥&#x9;025c&lt;br&gt;&#xA;संशप्तका हताः सर्वे काम्भोजाश्च शकैः सह ।&#x9;026a&lt;br&gt;&#xA;म्लेच्छाश्च पार्वतीयाश्च यवनाश्च निपातिताः ॥&#x9;026c&lt;br&gt;&#xA;प्राच्या हता महाराज दाक्षिणात्याश्च सर्वशः ।&#x9;027a&lt;br&gt;&#xA;उदीच्याश्च हताः सर्वे प्रतीच्याश्च नरोत्तमाः ।&#x9;027c&lt;br&gt;&#xA;राजानो राजपुत्राश्च सर्वे विनिहता नृप ॥&#x9;028a&lt;br&gt;&#xA;कर्णपुत्रो हतः शूरः सत्यसेनो महाबलः ॥&#x9;028c&lt;br&gt;&#xA;दुर्योधनो हतो राजा ययोक्तं पाण्डवेन ह ।&#x9;029a&lt;br&gt;&#xA;भग्नसक्थो महाराज शेते पांसुषु रूषितः ॥&#x9;029c&lt;br&gt;&#xA;धृष्टद्युम्नो हतो  राजञ्शिखण्डी चापराजितः ।&#x9;030a&lt;br&gt;&#xA;उत्तमौजा युधामन्युस्तथा सर्वे प्रभद्रकाः ॥&#x9;030c&lt;br&gt;&#xA;पाञ्चालश्च नरव्याघ्र चेदयश्च निषूदिताः ।&#x9;031a&lt;br&gt;&#xA;तव पुत्रा हताः सर्वे द्रौपदेयाश्च भारत ॥&#x9;031c&lt;br&gt;&#xA;नरा विनिहताः सर्वे गजाश्च विनिपातिताः ।&#x9;032a&lt;br&gt;&#xA;रथिनत्र नरव्याघ्र हयाश्च निहता युधि ॥&#x9;032c&lt;br&gt;&#xA;निःशेषं शिबिरं राजंस्तावकानां कृतं प्रभो ।&#x9;033a&lt;br&gt;&#xA;पाण्डवानां च शूराणां समासाद्य परस्परम् ॥&#x9;033c&lt;br&gt;&#xA;प्रायः स्त्रीशेषमभवज्जगत्कालेन मोहितम् ।&#x9;034a&lt;br&gt;&#xA;सप्त पाण्डवतः शिष्टा धार्तराष्ट्रास्त्रयोरथाः ॥&#x9;034c&lt;br&gt;&#xA;ते चैव भ्रातरः पञ्च वासुदेवोऽथ सात्यकिः ।&#x9;035a&lt;br&gt;&#xA;कृपश्च कृतवर्मा च द्रौणिश्च जयतां वरः ॥&#x9;035c&lt;br&gt;&#xA;एते शेषा महाराज रथिनो नृपसत्तम ।&#x9;036a&lt;br&gt;&#xA;अक्षौहिणीनामष्टानां दशानां च न संशयः ॥&#x9;036c&lt;br&gt;&#xA;एते शेषा महाराज सर्वेऽन्ये निधनं गताः ।&#x9;037a&lt;br&gt;&#xA;कालेन निहतं सर्वं जगद्वै भरतर्षभ ।&#x9;037c&lt;br&gt;&#xA;दुर्योधनं वै पुरतः कृत्वा सर्वे नरा हताः ॥&#x9;037e&lt;br&gt;&#xA;वैशम्पायन उवाच ।&#x9;038&lt;br&gt;&#xA;एतच्छ्रुत्वा वचः क्रूरं धृतराष्ट्रो जनेश्वरः ।&#x9;038a&lt;br&gt;&#xA;निपपात स राजेन्द्रो गतसत्वो महीतले ॥&#x9;038c&lt;br&gt;&#xA;तस्मिन्निपतिते वीरे विदुरोऽपि महायशाः ।&#x9;039a&lt;br&gt;&#xA;निपपात महाराज शोकव्यसनकर्शितः ॥&#x9;039c&lt;br&gt;&#xA;गान्धारी च महाभागा सर्वाश्च कुरुयोषितः ।&#x9;040a&lt;br&gt;&#xA;पतिताः सहसा भूमौ श्रुत्वा घोरतरं वचः ॥&#x9;040c&lt;br&gt;&#xA;निःसञ्ज्ञं पतितं भूमौ तदाऽऽसीद्राजमण्डलम् ।&#x9;041a&lt;br&gt;&#xA;विलापमुक्तोपहतं चित्रं न्यस्तं पटे यथा ॥&#x9;041c&lt;br&gt;&#xA;कृच्छ्रेण तु ततो राजा धृतराष्ट्रो महीपतिः ।&#x9;042a&lt;br&gt;&#xA;शनैरलभत प्राणान्पुत्रव्यसनकर्शितः ॥&#x9;042c&lt;br&gt;&#xA;लब्ध्वा तु स नृपः प्राणान्वेपमानः सुदुःखितः ।&#x9;043a&lt;br&gt;&#xA;निरीक्ष्य च दिशः सर्वाः क्षत्तारं वाक्यमब्रवीत् ॥&#x9;043c&lt;br&gt;&#xA;विद्धि क्षत्तर्महाप्राज्ञ त्वं गतिर्भरतर्षभ ।&#x9;044a&lt;br&gt;&#xA;ममानाथस्य सुभृशं पुत्रैर्हीनस्य सर्वशः ।&#x9;044c&lt;br&gt;&#xA;एवमुक्त्वा ततो भूयो विसञ्ज्ञो निपपात ह ॥&#x9;044e&lt;br&gt;&#xA;तं तथा पतितं दृष्ट्वा बान्धवा येऽस्य केचन ।&#x9;045a&lt;br&gt;&#xA;शीतैस्ते सिषिचुस्तोयैर्विव्यजुर्व्यजनैरपि ॥&#x9;045c&lt;br&gt;&#xA;स तु दीर्घेण कालेन प्रत्याश्वस्तो नराधिपः ।&#x9;046a&lt;br&gt;&#xA;तूष्णीमासीन्महीपालः पुत्रव्यसनकर्शितः ॥&#x9;046c&lt;br&gt;&#xA;निःश्वसञ्जिह्मग इव कुम्भक्षिप्तोऽभवन्नृपः ॥&#x9;047ac&lt;br&gt;&#xA;सञ्जयोऽप्यरुदत्तत्र दृष्ट्वा राजानमातुरम् ।&#x9;048a&lt;br&gt;&#xA;तथा सर्वाः स्त्रियश्चैव गान्धारी च यशस्विनी ॥&#x9;048c&lt;br&gt;&#xA;ततो दीर्घेण कालेन विदुरं वाक्यमब्रवीत् ।&#x9;049a&lt;br&gt;&#xA;धृतराष्ट्रो नरश्रेष्ठ मुह्यमानो मुहुर्मुहुः ॥&#x9;049c&lt;br&gt;&#xA;गच्छन्तु योषितः सर्वा गान्धारी च यशस्विनी ।&#x9;050a&lt;br&gt;&#xA;तथेमे सुहृदः सर्वे मुह्यते मे मनो भृशम् ॥&#x9;050c&lt;br&gt;&#xA;एवमुक्तस्ततः क्षत्ता ताः स्त्रियो भरतर्षभ ।&#x9;051a&lt;br&gt;&#xA;विसर्जयामास शनैर्मुह्यमानः पुनःपुनः ॥&#x9;051c&lt;br&gt;&#xA;निश्चक्रमुस्ततः सर्वाः स्त्रियो भरतसत्तम ।&#x9;052a&lt;br&gt;&#xA;सुहृदश्च तथा सर्वे दृष्ट्वा राजानमातुरम् ॥&#x9;052c&lt;br&gt;&#xA;ततो नरपतिस्तत्र लब्ध्वा सञ्ज्ञां परन्तपः ।&#x9;053a&lt;br&gt;&#xA;गतिर्मे को भवेदद्य इति चिन्तासमाकुलः ।&#x9;053c&lt;br&gt;&#xA;अपृच्छत्सञ्जयं तत्र रोदमानं भृशातुरम् ॥&#x9;053e&lt;br&gt;&#xA;प्राञ्जलिं सञ्जयं दृष्ट्वा रोदमानं मुहुर्मुहुः ।&#x9;054a&lt;br&gt;&#xA;ज्ञातीन्स्त्रियोऽथ निर्याप्य प्रविश्य विदुरः पुनः ॥&#x9;054c&lt;br&gt;&#xA;राजानं शोचमानस्तु तं शोचन्तं मुहुर्मुहुः ।&#x9;055a&lt;br&gt;&#xA;समाश्वासयत क्षत्ता वचसा मधुरेण च ॥ ॥&#x9;055c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;धृतराष्ट्रेण सञ्जयस्य पुरतो दुर्योधनवचनानुस्मरणेन विलापः ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;विसृष्टास्वथ नारीषु धृतराष्ट्रोऽम्बिकासुतः ।&#x9;001a&lt;br&gt;&#xA;विललाप महाराज दुःखाद्दुःखतरं गतः ॥&#x9;001c&lt;br&gt;&#xA;सधूममिव निःश्वस्य करौ धुन्वन्पुनःपुनः ।&#x9;002a&lt;br&gt;&#xA;बहु सञ्चिन्तयित्वा तु सञ्जयं वाक्यमब्रवीत् ॥&#x9;002c&lt;br&gt;&#xA;धृतराष्ट्र उवाच ।&#x9;003&lt;br&gt;&#xA;अहो बत महद्दुःखं यदहं पाण्डवान्रणे ।&#x9;003a&lt;br&gt;&#xA;क्षेमिणश्चाव्ययांश्चैव त्वत्तः सूत शृणोमि वै ॥&#x9;003c&lt;br&gt;&#xA;वज्रसारमयं नूनं हृदयं सुदृढं मम ।&#x9;004a&lt;br&gt;&#xA;यच्छ्रुत्वा निहतान्पुत्रान्दीर्यते न सहस्रधा ॥&#x9;004c&lt;br&gt;&#xA;चिन्तयित्वा वचस्तेषां बालक्रीडां च सञ्जय ।&#x9;005a&lt;br&gt;&#xA;अद्य चैव हताञ्श्रुत्वा दीर्यते मे भृशं मनः ॥&#x9;005c&lt;br&gt;&#xA;अन्धत्वाद्यदि पुत्राणां न मे रूपिनिदर्शनम् ।&#x9;006a&lt;br&gt;&#xA;पुत्रस्नेहकृता प्रीतिर्नित्यमेतेषु धारिता ॥&#x9;006c&lt;br&gt;&#xA;बालभावमतिक्रम्य यौवनस्थांश्च तानहम् ।&#x9;007a&lt;br&gt;&#xA;श्रियं प्राप्तांश्च ताञ्श्रुत्वा हृष्ट आसं तदाऽनघ ॥&#x9;007c&lt;br&gt;&#xA;तानद्य निहताञ्श्रुत्वा हतैश्वर्यान्हतौजसः ।&#x9;008a&lt;br&gt;&#xA;न लभेयं क्वचिच्छान्तिं पुत्राधिभिरभिप्लुतः ॥&#x9;008c&lt;br&gt;&#xA;एह्येहि वत्स राजेन्द्र ममानाथस्य पुत्रक ।&#x9;009a&lt;br&gt;&#xA;त्वया हीनो महाबाहो कां नु यास्याम्यहं गतिम् ॥&#x9;009c&lt;br&gt;&#xA;कथं त्वं पृथिवीपालांस्त्यक्त्वा तात समागतान् ।&#x9;010a&lt;br&gt;&#xA;शेषे विनिहतो भूमौ प्राकृतः कुनृपो यथा ॥&#x9;010c&lt;br&gt;&#xA;गतिर्भूत्वा महाराज ज्ञातीनां सुहृदां तथा ।&#x9;011a&lt;br&gt;&#xA;अन्धं वृद्धं च मां वीर विहाय क्व नु यास्यसि ॥&#x9;011c&lt;br&gt;&#xA;सा कृपा सा च ते प्रीतिः सा च राजसु मानिता ।&#x9;012a&lt;br&gt;&#xA;कथं त्वं निहतः पार्थैः संयुगेष्वपराजितः ॥&#x9;012c&lt;br&gt;&#xA;को नु मामुत्थितः काले ताततातेति वक्ष्यति ।&#x9;013a&lt;br&gt;&#xA;महाराजेति सततं लोकनाथेति चासकृत् ॥&#x9;013c&lt;br&gt;&#xA;परिष्वज्य च कं कण्ठे स्नेहेन क्लिन्नलोचनः ।&#x9;014a&lt;br&gt;&#xA;अनुशास्ताऽस्मि कौरव्य तत्साधु वद मे वचः ॥&#x9;014c&lt;br&gt;&#xA;ननु नामाहमश्रौषं वचनं तव पुत्रक ।&#x9;015a&lt;br&gt;&#xA;भूयसी मम पृथ्वीयं तात पार्थस्य नो तथा ॥&#x9;015c&lt;br&gt;&#xA;भगदत्तः कृपः शल्य आवन्त्योऽथ जयद्रथः ।&#x9;016a&lt;br&gt;&#xA;भूरिश्रवाः सोमदत्तो महाराजश्च बाह्लिकः ॥&#x9;016c&lt;br&gt;&#xA;अश्वत्थामा च भोजश्च मागधश्च महाबलः ।&#x9;017a&lt;br&gt;&#xA;बृहद्बलश्च क्राथश्च शकुनिश्चापि सौबलः ॥&#x9;017c&lt;br&gt;&#xA;म्लेच्छाश्च शतसाहस्राः शकाश्च यवनैः सह ।&#x9;018a&lt;br&gt;&#xA;सुदक्षिणश्च काम्भोजस्त्रिगर्ताधिपतिस्तथा ॥&#x9;018c&lt;br&gt;&#xA;भीष्मः पितामहश्चैव भारद्वाजोऽथ गौतमः ।&#x9;019a&lt;br&gt;&#xA;श्रुतायुश्चाश्रुतायुश्च शतायुश्चापि वीर्यवान् ॥&#x9;019c&lt;br&gt;&#xA;जलसन्धोऽथार्ष्यशृङ्गी राक्षसश्चाप्यलायुधः ।&#x9;020a&lt;br&gt;&#xA;अलम्बुसो वीरबाहुः सुबाहुश्च महारथः ॥&#x9;020c&lt;br&gt;&#xA;एते चान्ये च बहवो राजानो राजसत्तम ।&#x9;021a&lt;br&gt;&#xA;मदर्थं प्रहरिष्यन्ति प्राणांस्त्यक्त्वा धनानि च ॥&#x9;021c&lt;br&gt;&#xA;तेषां मध्ये स्थितो युद्धे भ्रातृभिः परिवारितः ।&#x9;022a&lt;br&gt;&#xA;योधयिष्याम्यहं पार्थान्पाञ्चालांश्चैव सर्वशः ॥&#x9;022c&lt;br&gt;&#xA;चेदींश्च नृपशार्दूल द्रौपदेयांश्च संयुगे ।&#x9;023a&lt;br&gt;&#xA;सात्यकिं कुन्तिभोजं च राक्षसं च घटोत्कचम् ॥&#x9;023c&lt;br&gt;&#xA;एकोऽप्येषां महाराज समर्थः सन्निवारणे ।&#x9;024a&lt;br&gt;&#xA;समरे पाण्डवेयानां सङ्क्रुद्धो ह्यभिधावताम् ॥&#x9;024c&lt;br&gt;&#xA;किं पुनः सहिता वीराः कृतवैराश्च पाण्डवैः ।&#x9;025a&lt;br&gt;&#xA;अथवा सर्व एवैते पाण्डवस्यानुयायिभिः ॥&#x9;025c&lt;br&gt;&#xA;योत्स्यन्ते सह राजेन्द्र हनिष्यन्ति च तान्मृधे ।&#x9;026a&lt;br&gt;&#xA;कर्ण एको मया सार्धं निहनिष्यति पाण्डवान् ॥&#x9;026c&lt;br&gt;&#xA;ते वै नृपतयो वीराः स्थास्यन्ति मम शासने ॥&#x9;027ac&lt;br&gt;&#xA;यश्च तेषां प्रणेता वै वासुदेवो महाबलः ।&#x9;028a&lt;br&gt;&#xA;न स सन्नह्यते राजन्निति मामब्रवीद्वचः ॥&#x9;028c&lt;br&gt;&#xA;एवं च वदतः सूत बहुशो मम सन्निधौ ।&#x9;029a&lt;br&gt;&#xA;युक्तितो ह्यनुपश्यामि निहतान्पाण्डवान्रणे ॥&#x9;029c&lt;br&gt;&#xA;तेषां मध्ये स्थिता यत्र हन्यन्ते मम पुत्रकाः ।&#x9;030a&lt;br&gt;&#xA;व्यायच्छमानाः समरे किमन्यद्भागधेयतः ॥&#x9;030c&lt;br&gt;&#xA;भीष्मश्च निहतो यत्र लोकनाथः प्रतापवान् ।&#x9;031a&lt;br&gt;&#xA;शिखण्डिनं समासाद्य मृगेन्द्र इव जम्बुकम् ॥&#x9;031c&lt;br&gt;&#xA;द्रोणश्च ब्राह्मणो यत्र सर्वशस्त्रास्त्रपारगः ।&#x9;032a&lt;br&gt;&#xA;निहतः पाण्डवैः सङ्ख्ये किमन्यद्भागधेयतः ॥&#x9;032c&lt;br&gt;&#xA;कर्णश्च निहतः सङ्ख्ये दिव्यास्त्रज्ञो महाबलः ।&#x9;033a&lt;br&gt;&#xA;भूरिश्रवा हतो पत्र सोमदत्तश्च संयुगे ।&#x9;033c&lt;br&gt;&#xA;बाह्लिकश्च महाराज किमन्यद्भागधेयतः ॥&#x9;033e&lt;br&gt;&#xA;भगदत्तो हतो यत्र गजयुद्धविशारदः ।&#x9;034a&lt;br&gt;&#xA;जयद्रथश्च निहतः किमन्यद्भागधेयतः ॥&#x9;034c&lt;br&gt;&#xA;सुदक्षिणो हतो यत्र जलसन्धश्च पौरवः ।&#x9;035a&lt;br&gt;&#xA;श्रुतायुश्चाश्रुतायुश्च किमन्यद्भागधेयतः ॥&#x9;035c&lt;br&gt;&#xA;महाबलस्तथा पाण्ड्यः सर्वशस्त्रभृतां वरः ।&#x9;036a&lt;br&gt;&#xA;निहतः पाण्डवैः सङ्ख्ये किमन्यद्भागधेयतः ॥&#x9;036c&lt;br&gt;&#xA;बृहद्बलो हतो यत्र मागधश्च महाबलः ।&#x9;037a&lt;br&gt;&#xA;उग्रायुधश्च विक्रान्तः प्रतिमानं धनुष्मताम् ॥&#x9;037c&lt;br&gt;&#xA;आवन्त्यो निहतो यत्र त्रैगर्तश्च जनाधिपः ।&#x9;038a&lt;br&gt;&#xA;संशप्तकाश्च निहताः किमन्यद्भागधेयतः ॥&#x9;038c&lt;br&gt;&#xA;अलम्बुसस्तथा राजन्राक्षसश्चाप्यलायुधः ।&#x9;039a&lt;br&gt;&#xA;आर्ष्यशृङ्गिश्च निहतः किमन्यद्भागधेयतः ॥&#x9;039c&lt;br&gt;&#xA;नारायणा हता यत्र गोपाला युद्धदुर्मदाः ।&#x9;040a&lt;br&gt;&#xA;म्लेच्छाश्च बहुसाहस्राः किमन्यद्भागधेयतः ॥&#x9;040c&lt;br&gt;&#xA;शकुनिः सौबलो यत्र कैतव्यश्च महाबलः ।&#x9;041a&lt;br&gt;&#xA;निहतः सबलो वीरः किमन्यद्भागधेयतः ॥&#x9;041c&lt;br&gt;&#xA;एते चान्ये च बहवः कृतास्त्रा युद्धदुर्मदाः ।&#x9;042a&lt;br&gt;&#xA;राजानो राजपुत्राश्च शूराः परिघबाहवः ।&#x9;042c&lt;br&gt;&#xA;निहता बहवो यत्र किमन्यद्भागधेयतः ॥&#x9;042e&lt;br&gt;&#xA;यत्र शूरा महेष्वासाः कृतास्त्रा युद्धदुर्मदाः ।&#x9;043a&lt;br&gt;&#xA;बहवो निहताः सूत महेन्द्रसमविक्रमाः ॥&#x9;043c&lt;br&gt;&#xA;नानादेशसमावृत्ताः क्षत्रिया यत्र सञ्जय ।&#x9;044a&lt;br&gt;&#xA;निहताः समरे सर्वे किमन्यद्भागधेयतः ॥&#x9;044c&lt;br&gt;&#xA;पुत्राश्च मे विनिहताः पौत्राश्चैव महाबलाः ।&#x9;045a&lt;br&gt;&#xA;वयस्या भ्रातरश्चैव किमन्यद्भागधेयतः ॥&#x9;045c&lt;br&gt;&#xA;भागधेयसमायुक्तो ध्रुवमुत्पद्यते नरः ।&#x9;046a&lt;br&gt;&#xA;यस्तु भाग्यसमायुक्तः स शुभं प्राप्नुयान्नरः ॥&#x9;046c&lt;br&gt;&#xA;अहं वियुक्तस्तैर्भाग्यैः पुत्रैश्चैवेह सञ्जय ।&#x9;047a&lt;br&gt;&#xA;कथमद्य भविष्यामि वृद्धः शत्रुवशं गतः ॥&#x9;047c&lt;br&gt;&#xA;नान्यदत्र परं मन्ये वनवासादृते प्रभो ।&#x9;048a&lt;br&gt;&#xA;सोऽहं वनं गमिष्यामि निर्बन्धुर्ज्ञातिसङ्क्षये ॥&#x9;048c&lt;br&gt;&#xA;न हि मेऽन्यद्भवेच्छ्रेयो वनाभ्युपगमादृते ।&#x9;049a&lt;br&gt;&#xA;इमामवस्थां प्राप्तस्य लूनपक्षस्य सञ्जय ॥&#x9;049c&lt;br&gt;&#xA;दुर्योधनो हतो यत्र शल्यश्च निहतो युधि ।&#x9;050a&lt;br&gt;&#xA;दुःशासनो विविंशश्च विकर्णश्च महाबलः ॥&#x9;050c&lt;br&gt;&#xA;कथं हि भीमसेनस्य श्रोष्येऽहं शब्दमुत्तमम् ।&#x9;051a&lt;br&gt;&#xA;एकेन समरे येन हतं पुत्रशतं मम ॥&#x9;051c&lt;br&gt;&#xA;असकृद्वदतस्तस्य दुर्योधनवधेन च ।&#x9;052a&lt;br&gt;&#xA;दुःखशोकाभिसन्तप्तो न श्रोष्ये परुषा गिरः ॥&#x9;052c&lt;br&gt;&#xA;वैशम्पायन उवाच ।&#x9;053&lt;br&gt;&#xA;एवं स शोकसन्तप्तः पार्थिवो हतबान्धवः ।&#x9;053a&lt;br&gt;&#xA;मुहुर्मुहुर्मुह्यमानः पुत्राधिभिरभिप्लुतः ॥&#x9;053c&lt;br&gt;&#xA;विलप्य सुचिरं कालं धृतराष्ट्रोऽम्बिकासुतः ।&#x9;054a&lt;br&gt;&#xA;दीर्घमुष्णं स निःश्वस्य चिन्तयित्वा पराभवम् ॥&#x9;054c&lt;br&gt;&#xA;दुःखेन महता राजन्सन्तप्तो भरतर्षभः ।&#x9;055a&lt;br&gt;&#xA;पुनर्गावल्गणिं सूतं पर्यपृच्छद्यथातथम् ॥&#x9;055c&lt;br&gt;&#xA;धृतराष्ट्र उवाच ।&#x9;056&lt;br&gt;&#xA;भीष्मद्रोणौ हतौ श्रुत्वा सूतपुत्रं च पातितम् ।&#x9;056a&lt;br&gt;&#xA;सेनापतिं प्रणेतारं कमकुर्वत मामकाः ॥&#x9;056c&lt;br&gt;&#xA;यं यं सेनाप्रणेतारं युधि कुर्वन्ति मामकाः ।&#x9;057a&lt;br&gt;&#xA;अचिरेणैव कालेन तं तं निघ्नन्ति पाण्डवाः ॥&#x9;057c&lt;br&gt;&#xA;रणमूर्ध्नि हतो भीष्मः पश्यतां वः किरीटिना ।&#x9;058a&lt;br&gt;&#xA;एवमेव हतो द्रोणः सर्वेषामेव पश्यताम् ॥&#x9;058c&lt;br&gt;&#xA;एवमेव हतः कर्णः सूतपुत्रः प्रतापवान् ।&#x9;059a&lt;br&gt;&#xA;सराजकानां सर्वेषां पश्यतां वः किरीटिना ॥&#x9;059c&lt;br&gt;&#xA;पूर्वमेवाहमुक्तो वै विदुरेण महात्मना ।&#x9;060a&lt;br&gt;&#xA;दुर्योधनापराधेन प्रजेयं विनशिष्यति ॥&#x9;060c&lt;br&gt;&#xA;केचिन्न सम्यक्पश्यन्ति मूढाः सम्यगवेक्ष्य च ।&#x9;061a&lt;br&gt;&#xA;तदिदं मम मूढस्य तथाभूतं वचः स्म तत् ॥&#x9;061c&lt;br&gt;&#xA;यदब्रवीत्स धर्मात्मा विदुरो दीर्घदर्शिवान् ।&#x9;062a&lt;br&gt;&#xA;तत्तथा समनुप्राप्तं वचनं सत्यवादिनाः ॥&#x9;062c&lt;br&gt;&#xA;दैवोपहतचित्तेन यन्मयाऽनुष्ठितं पुरा ।&#x9;063a&lt;br&gt;&#xA;अनयस्य फलं तस्य ब्रूहि गावल्गणे पुनः ॥&#x9;063c&lt;br&gt;&#xA;को वा मुखमनीकानामासीत्कर्णे निपातिते ।&#x9;064a&lt;br&gt;&#xA;अर्जुनं वासुदेवं च को वा प्रत्युद्ययौ रथी ॥&#x9;064c&lt;br&gt;&#xA;केऽरक्षन्दक्षिणं चक्रं मद्रराजस्य संयुगे ।&#x9;065a&lt;br&gt;&#xA;वामं च योद्वुकामस्य के वा वीरस्य पृष्ठतः ॥&#x9;065c&lt;br&gt;&#xA;कथं च वः समेतानां मद्रराजो महारथः ।&#x9;066a&lt;br&gt;&#xA;निहतः पाण्डवैः सङ्ख्ये पुत्रो वा मम सञ्जय ॥&#x9;066c&lt;br&gt;&#xA;ब्रूहि सर्वं यथातत्त्वं भरतानां महाक्षयम् ।&#x9;067a&lt;br&gt;&#xA;यथा च निहतः सङ्ख्ये पुत्रो दुर्योधनो मम ॥&#x9;067c&lt;br&gt;&#xA;पाञ्चालाश्च यथा सर्वे निहताः सपदानुगाः ।&#x9;068a&lt;br&gt;&#xA;धृष्टद्युम्नः शिखण्डी च द्रौपद्याः पञ्च चात्मजाः ॥&#x9;068c&lt;br&gt;&#xA;पाण्डवाश्च यथा मुक्तास्तथोभौ माधवौ युधि ।&#x9;069a&lt;br&gt;&#xA;कृपश्च कृतवर्मा च भारद्वाजस्य चात्मजः ॥&#x9;069c&lt;br&gt;&#xA;यद्यथा यादृशं चैव युद्धं वृत्तं च साम्प्रतम् ।&#x9;070a&lt;br&gt;&#xA;अखिलं श्रोतुमिच्छामि कुशलो ह्यसि सञ्जय ॥ ॥&#x9;070c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;कृपेण कर्णवधदुःखितं दुर्योधनं प्रति स्वपरक्षयोर्दौर्बल्यप्राबल्याभिधानपूर्वकमुपायं प्रदर्श्य सन्धिविधानम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;शृणु राजन्नवहितो यथावृत्तो महान्क्षयः ।&#x9;001a&lt;br&gt;&#xA;कुरूणां पाण्डवानां च समासाद्य परस्परम् ॥&#x9;001c&lt;br&gt;&#xA;निहते सूतपुत्रे च फल्गुनेन महात्मना ।&#x9;002a&lt;br&gt;&#xA;विद्रुतेषु च सैन्येषु समानीतेषु चासकृत् ॥&#x9;002c&lt;br&gt;&#xA;विमुखे तव पुत्रे च शोकोपहतचेतसि ।&#x9;003a&lt;br&gt;&#xA;भृशोद्विग्नेषु सैन्येषु दृष्ट्वा पार्थस्य विक्रमम् ॥&#x9;003c&lt;br&gt;&#xA;ध्यायमानेषु योधेषु दुःखं प्राप्तेषु भारत ।&#x9;004a&lt;br&gt;&#xA;बलानां मथ्यमानानां श्रुत्वा निनदमुत्तमम् ॥&#x9;004c&lt;br&gt;&#xA;अभिज्ञानं नरेन्द्राणां विकृतं प्रेक्ष्य संयुगे ।&#x9;005a&lt;br&gt;&#xA;पतितानवनीपालान्धवजांश्चैव महात्मनाम् ।&#x9;005c&lt;br&gt;&#xA;रणे विनिहतान्नागान्दृष्ट्वा पत्तींश्च भारत ॥&#x9;005e&lt;br&gt;&#xA;आयोधनं महाघोरं रुद्रस्याक्रीडसन्निभम् ।&#x9;006a&lt;br&gt;&#xA;अप्रख्यातिं गतानां तु राज्ञां शतसहस्रशः ॥&#x9;006c&lt;br&gt;&#xA;कृपाविष्टः कृपो दृष्ट्वा वयः शीलसमन्वितः ।&#x9;007a&lt;br&gt;&#xA;अब्रवीत्तत्र तेजस्वी सोऽभिसृत्य जनाधिपम् ।&#x9;007c&lt;br&gt;&#xA;दुर्योधनमनुक्रोशाद्वाक्यं वाक्यविशारदः ॥&#x9;007e&lt;br&gt;&#xA;दुर्योधन निबोधेयं यत्त्वां वक्ष्यामि कौरव ।&#x9;008a&lt;br&gt;&#xA;श्रुत्वा कुरु महाराज यदि ते रोचतेऽनघ ॥&#x9;008c&lt;br&gt;&#xA;न युद्धधर्माच्छ्रेयान्वै पन्था राजेन्द्र विद्यते ।&#x9;009a&lt;br&gt;&#xA;यं समाश्रित्य युध्यन्ते क्षत्रियाः क्षत्रियर्षभ ॥&#x9;009c&lt;br&gt;&#xA;पुत्रो भ्राता पिता चैव स्वस्रीयो मातुलस्तथा ।&#x9;010a&lt;br&gt;&#xA;सम्बन्धिबान्धवाश्चैव योद्वव्याः क्षत्रजीविनः ॥&#x9;010c&lt;br&gt;&#xA;वधे चैव परो धर्मस्तथाऽधर्मः पलायने ।&#x9;011a&lt;br&gt;&#xA;ते स्म घोरां समापन्ना जीविकां जीवितार्थिनः ।&#x9;011c&lt;br&gt;&#xA;तदत्र प्रतिवक्ष्यामि किञ्चिदेव हितं वचः ॥&#x9;011e&lt;br&gt;&#xA;हते भीष्मे च द्रोणे च कर्णे चैव महारथे ।&#x9;012a&lt;br&gt;&#xA;जयद्रथे च निहते तव भ्रातृषु चानघ ।&#x9;012c&lt;br&gt;&#xA;लक्ष्मणे तव पुत्रे च किं शेषं पर्युपास्महे ॥&#x9;012e&lt;br&gt;&#xA;येषु भारं समासज्य राज्ये मतिमकुर्महि ।&#x9;013a&lt;br&gt;&#xA;ते सन्त्यज्य तनूर्याताः शूरा ब्रह्मविदां गतिम् ॥&#x9;013c&lt;br&gt;&#xA;वयं त्विह विनाभूता गुणवद्भिर्महारथैः ।&#x9;014a&lt;br&gt;&#xA;कृपणं वर्तयिष्यामः पातयित्वा नृपान्बहून् ॥&#x9;014c&lt;br&gt;&#xA;सर्वैरथ च जीवद्भिर्बीभत्सुरपराजितः ।&#x9;015a&lt;br&gt;&#xA;कृष्णनेत्रो महाबाहुर्देवैरपि दुरासदः ॥&#x9;015c&lt;br&gt;&#xA;इन्द्रकार्मुकवज्राभमिन्द्रकेतुमिवोच्छ्रितम् ।&#x9;016a&lt;br&gt;&#xA;वानरं केतुमासाद्य सञ्चचाल महाचमूः ॥&#x9;016c&lt;br&gt;&#xA;सिंहनादेन भीमस्य पाञ्चजन्यस्वनेन च ।&#x9;017a&lt;br&gt;&#xA;गाण्डीवस्य च निर्घोषात्सम्मुह्यन्ते मनांसि नः ॥&#x9;017c&lt;br&gt;&#xA;स्फुरन्तीव महाविद्युन्मुष्णन्ती नयनप्रभाम् ।&#x9;018a&lt;br&gt;&#xA;अलातमिव चाविद्धं गाण्डीवं समदृश्यत ॥&#x9;018c&lt;br&gt;&#xA;जाम्बूनदविचित्रं च धूयमानं महद्धनुः ।&#x9;019a&lt;br&gt;&#xA;दृश्यते दिक्षु स्रवासु विद्युदभ्रघनेष्विव ॥&#x9;019c&lt;br&gt;&#xA;उह्यमानश्च कृष्णेन वायुनेव बलाहकः ।&#x9;020a&lt;br&gt;&#xA;तावकं तद्बलं राजन्नर्जुनोऽस्त्रविशारदः ।&#x9;020c&lt;br&gt;&#xA;गहनं शिशिरापाये ददाहाग्निरिवोल्बणः ॥&#x9;020e&lt;br&gt;&#xA;गाहमानमनीकानि महेन्द्रसदृशप्रभम् ।&#x9;021a&lt;br&gt;&#xA;विक्षोभयन्तं सेनां वै त्रासयन्तं च पार्थिवान् ।&#x9;021c&lt;br&gt;&#xA;धनञ्जयमपश्याम नलिनीमिव कुञ्जरम् ॥&#x9;021e&lt;br&gt;&#xA;त्रासयन्तं तथा योधान्धनुर्घोषेण पाण्डवम् ।&#x9;022a&lt;br&gt;&#xA;भूय एनमपश्याम सिंहं मृगगणानिव ॥&#x9;022c&lt;br&gt;&#xA;सर्वलोकमहेष्वासौ वृषभौ सर्वधन्विनाम् ।&#x9;023a&lt;br&gt;&#xA;आमुक्तकवचौ कृष्णौ लोकमध्ये विरेजतुः ॥&#x9;023c&lt;br&gt;&#xA;अद्य सप्तदशाहानि वर्तमानस्य भारत ।&#x9;024a&lt;br&gt;&#xA;सङ्ग्रामस्यातिघोरस्य युध्यतां चाभितो युधि ॥&#x9;024c&lt;br&gt;&#xA;वायुनेव विधूतानि एव सैन्यानि गच्छता ।&#x9;025a&lt;br&gt;&#xA;शरदम्भोदजालानि विशीर्यन्ते समन्ततः ॥&#x9;025c&lt;br&gt;&#xA;तां नावमिव पर्यस्तां मज्जमानां महार्णवे ।&#x9;026a&lt;br&gt;&#xA;तव सेनां महाराज सव्यसाची व्यकम्पयत् ॥&#x9;026c&lt;br&gt;&#xA;क्वनु ते सूतपुत्रोऽभूत्क्वनु द्रोणः सहात्मजः ।&#x9;027a&lt;br&gt;&#xA;अहं क्व च क्व चात्मा ते हार्दिक्यश्च तथा क्वनु ॥&#x9;027c&lt;br&gt;&#xA;दुःशासनश्च ते भ्राता भ्रातृभिः सहितः क्वनु ॥&#x9;028ac&lt;br&gt;&#xA;बाणगोचरसम्प्राप्तं युध्यमानं जयद्रथम् ।&#x9;029a&lt;br&gt;&#xA;सम्बन्धिनस्ते भ्रातॄंश्च साहयान्मातुलांस्तथा ।&#x9;029c&lt;br&gt;&#xA;सर्वान्विक्रम्य मिषतो लोकमाक्रम्य मूर्धनि ॥&#x9;029e&lt;br&gt;&#xA;जयद्रथो हतो राजन्किन्नु शेषमुपास्महे ।&#x9;030a&lt;br&gt;&#xA;को वेह स पुमानास्ते यो विजेष्यति पाण्डवम् ॥&#x9;030c&lt;br&gt;&#xA;तस्य चास्त्राणि दिव्यानि विदितानि महात्मनः ।&#x9;031a&lt;br&gt;&#xA;गाण्डीवस्य च निर्घोषो धैर्याणि हरते हि नः ॥&#x9;031c&lt;br&gt;&#xA;नष्टचन्द्रा यथा रात्रिः सेनेयं हतनायका ।&#x9;032a&lt;br&gt;&#xA;नागभग्नद्रुमा शुष्का नदीव प्रतिभाति मे ॥&#x9;032c&lt;br&gt;&#xA;ध्वजिन्यां हतनेत्रायां यथेष्टं श्वेतवाहनः ।&#x9;033a&lt;br&gt;&#xA;चरिष्यति महाराजः कक्षेष्वग्निरिव ज्वलन् ॥&#x9;033c&lt;br&gt;&#xA;सात्यकेश्चैव यो वेगो भीमसेनस्य चोभयोः ।&#x9;034a&lt;br&gt;&#xA;दारयेत गिरीन्सर्वाञ्शोषयेच्चैव सागरान् ॥&#x9;034c&lt;br&gt;&#xA;उवाच वाक्यं यद्भीमः सभामध्ये विशाम्पते ।&#x9;035a&lt;br&gt;&#xA;कृतं तत्सफलं सर्वं भूयश्चैव करिष्यति ॥&#x9;035c&lt;br&gt;&#xA;प्रमुखस्थे तदा कर्णे बलं पाण्डवरक्षितम् ।&#x9;036a&lt;br&gt;&#xA;दुरासदं तदा गुप्तं व्यूढं गाण्डीवधन्वना ॥&#x9;036c&lt;br&gt;&#xA;युष्माभिस्तानि चीर्णानि यान्यसाधूनि साधुषु ।&#x9;037a&lt;br&gt;&#xA;अकारणकृतान्येव तेषां वः फलमागतम् ॥&#x9;037c&lt;br&gt;&#xA;आत्मनोऽर्थे त्वया लोके यत्नतः सर्व आहृतः ।&#x9;038a&lt;br&gt;&#xA;स ते संशयितस्तात आत्मा च भरतर्षभ ॥&#x9;038c&lt;br&gt;&#xA;रक्ष दुर्योधनात्मानमात्मा सर्वस्य भाजनम् ।&#x9;039a&lt;br&gt;&#xA;भिन्ने हि भाजने तात दिशो गच्छति तद्गतम् ॥&#x9;039c&lt;br&gt;&#xA;हीयमानेन वै सन्धिः पर्येष्टव्यः समेन वा ।&#x9;040a&lt;br&gt;&#xA;विग्रहो वर्धमानेन नीतिरेषा बृहस्पतेः ॥&#x9;040c&lt;br&gt;&#xA;ते वयं पाण्डुपुत्रेभ्यो हीनाः स्म बलशक्तितः ।&#x9;041a&lt;br&gt;&#xA;अत्र ते पाण्डवैः सार्धं सन्धिं मन्ये क्षमं प्रभो ॥&#x9;041c&lt;br&gt;&#xA;न जानीते हि यः श्रेयः श्रेयसश्चावमन्यते ।&#x9;042a&lt;br&gt;&#xA;स क्षिप्रं भ्रश्यते राज्यान्न च श्रेयोऽनुविन्दति ॥&#x9;042c&lt;br&gt;&#xA;प्रणिपत्य हि राजानं राज्यं यदि लभेमहि ।&#x9;043a&lt;br&gt;&#xA;श्रेयः स्यान्न तु मौढ्येन राजन्गन्तुं पराभवम् ॥&#x9;043c&lt;br&gt;&#xA;वैचित्रवीर्यवचनात्कृपाशीलो युधिष्ठिरः ।&#x9;044a&lt;br&gt;&#xA;विनियुञ्जीत राज्ये त्वां गोविन्दवचनेन च ॥&#x9;044c&lt;br&gt;&#xA;&#39;अजातशत्रुः कौरव्यो गुरुशुश्रूषणे रतः ।&#x9;045a&lt;br&gt;&#xA;धृतराष्ट्रस्य वचनं नावमंस्यति धार्मिकः ॥&#x9;045c&lt;br&gt;&#xA;कुर्वन्ति भ्रातरश्चास्य वचनं नात्र संशयः ॥&#x9;046ac&lt;br&gt;&#xA;यद्ब्रूयाद्धि हृषीकेशो राजानमपराजितम् ।&#x9;047a&lt;br&gt;&#xA;अर्जुनो भीमसेनश्च सर्वे कुर्युरसंशयम् ॥&#x9;047c&lt;br&gt;&#xA;नातिक्रमिष्यते कृष्णो वचनं पाण्डवस्य तु ।&#x9;048a&lt;br&gt;&#xA;धृतराष्ट्रस्य मन्येऽहं नापि कृष्णस्य पाण्डवः ॥&#x9;048c&lt;br&gt;&#xA;एतत्क्षममहं मन्ये तव पार्थैरविग्रहम् ।&#x9;049a&lt;br&gt;&#xA;न त्वां ब्रवीमि कार्पण्यान्न प्राणपरिरक्षणात् ॥&#x9;049c&lt;br&gt;&#xA;पथ्यं राजन्ब्रवीमि त्वां तत्परासुः स्मरिष्यसि ॥&#x9;050ac&lt;br&gt;&#xA;इति वृद्धो विलप्यैतत्कृपः शारद्वतो वचः ।&#x9;051a&lt;br&gt;&#xA;दीर्घमुष्णं च निःश्वस्यशुशोच च मुमोह च ॥ ॥&#x9;051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/004/</guid>
      <description>&lt;p&gt;अध्यायः 004&lt;/p&gt;&#xA;&lt;p&gt;दुर्योधनेन कृपम्प्रति कारणकथनपूर्वकं सन्ध्यनङ्गीकरणम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;एवमुक्तस्ततो राजा गौतमेन तपस्विना ।&#x9;001a&lt;br&gt;&#xA;निःश्वस्य दीर्घमुष्णं च तूष्णीमासीद्विशाम्पते ॥&#x9;001c&lt;br&gt;&#xA;ततो मुहूर्तं स ध्यात्वा तव पुत्रो महामनाः ।&#x9;002a&lt;br&gt;&#xA;कृपं शारद्वतं वाक्यमित्युवाच परन्तपः ॥&#x9;002c&lt;br&gt;&#xA;यत्किञ्चित्सुहृदा वाच्यं तत्सर्वं श्रावितो ह्यहम् ।&#x9;003a&lt;br&gt;&#xA;कृतं च भवता सर्वं प्राणान्सन्त्यज्य युध्यता ॥&#x9;003c&lt;br&gt;&#xA;गाहमानमनीकानि युध्यमानं महारथैः ।&#x9;004a&lt;br&gt;&#xA;पाण्डवैरतितेजोभिर्लोकस्त्वामनुदृष्टवान् ॥&#x9;004c&lt;br&gt;&#xA;सुहृदा यदिदं वाक्यं भवता श्रावितो ह्यहम् ।&#x9;005a&lt;br&gt;&#xA;न मां प्रीणाति तत्सर्वं मुमूर्षोरिव भेषजम् ॥&#x9;005c&lt;br&gt;&#xA;हेतुकारणसंयुक्तं हितं वचनमुत्तमम् ।&#x9;006a&lt;br&gt;&#xA;उच्यमानं महाबाहो न मे विप्राग्र्य रोचते ॥&#x9;006c&lt;br&gt;&#xA;राज्याद्विनिकृतोऽस्माभिःकथं सोस्मासु विश्वसेत् ॥&#x9;007ac&lt;br&gt;&#xA;अक्षद्यूते च नृपतिर्जितोऽस्माभिर्महाधनः ।&#x9;008a&lt;br&gt;&#xA;स कथं मम वाक्यानि श्रद्दध्याद्भूय एव तु ॥&#x9;008c&lt;br&gt;&#xA;तथा दूत्येन सम्प्राप्तः कृष्णः पार्थहिते रतः ।&#x9;009a&lt;br&gt;&#xA;प्रलब्धश्च हृषीकेशस्तच्च कर्माविचारितम् ।&#x9;009c&lt;br&gt;&#xA;स च मे वचनं ब्रह्मन्कथमेवाभिमन्यते ॥&#x9;009e&lt;br&gt;&#xA;विललाप च यत्कृष्णा सभामध्ये समेयुषी ।&#x9;010a&lt;br&gt;&#xA;न तन्मर्षयते कृष्णो न राज्यहरणं तथा ॥&#x9;010c&lt;br&gt;&#xA;एकप्राणावुभौ कृष्णावन्योन्यमभिसंश्रितौ ।&#x9;011a&lt;br&gt;&#xA;पुरा यच्छ्रुतमेवासीदद्य पश्यामि तत्प्रभो ॥&#x9;011c&lt;br&gt;&#xA;स्वस्रीयं निहतं दृष्ट्वा दुःखं स्वपिति केशवः ।&#x9;012a&lt;br&gt;&#xA;कृतागसो वयं तस्य हितं मे स कथं चरेत् ॥&#x9;012c&lt;br&gt;&#xA;अभिमन्योर्विनाशेन न शर्म लभतेऽर्जुनः ।&#x9;013a&lt;br&gt;&#xA;स कथं मद्धिते यत्नं प्रकरिष्यति याचितः ॥&#x9;013c&lt;br&gt;&#xA;मध्यमः पाण्डवस्तीक्ष्णो भीमसेनो महाबलः ।&#x9;014a&lt;br&gt;&#xA;प्रतिज्ञातं च तेनोग्रं भज्येतापि न सन्नमेत् ॥&#x9;014c&lt;br&gt;&#xA;उभौ तौ बद्धनिस्त्रिंशावुभौ चाबद्धकङ्कटौ ।&#x9;015a&lt;br&gt;&#xA;कृतवैरावुभौ वीरौ यमावपि यमोपमौ ॥&#x9;015c&lt;br&gt;&#xA;धृष्टद्युम्नः शिखण्डी च कृतवैरौ मया सह ।&#x9;016a&lt;br&gt;&#xA;तौ कथं मद्धिते यत्नं कुर्यातां द्विजसत्तम ॥&#x9;016c&lt;br&gt;&#xA;दुःशासनेन यत्कृष्णा एकवस्त्रा रजस्वला ।&#x9;017a&lt;br&gt;&#xA;परिक्लिष्टा सभामध्ये सर्वलोकस्य पश्यतः ॥&#x9;017c&lt;br&gt;&#xA;तथा विवसनां दीनां स्मरन्त्यद्यापि पाण्डवाः ।&#x9;018a&lt;br&gt;&#xA;न निवारयितुं शक्याः सङ्ग्रामात्ते परन्तपाः ॥&#x9;018c&lt;br&gt;&#xA;यदा च द्रौपदी क्लिष्टा मद्विनाशाय दुःखिता ।&#x9;019a&lt;br&gt;&#xA;उग्रं तेपे तपः कृष्णा भर्तॄणामर्थसिद्धये ।&#x9;019c&lt;br&gt;&#xA;स्थण्डिले नित्यदा शेते यावद्वैरस्य यातनम् ॥&#x9;019e&lt;br&gt;&#xA;निक्षिप्य मानं दर्पं च वासुदेवसहोदरा ।&#x9;020a&lt;br&gt;&#xA;कृष्णायाः प्रेष्यवद्भूत्वा शुश्रूषां कुरुते सदा ॥&#x9;020c&lt;br&gt;&#xA;इति सर्वं समुन्नद्धं न निर्वाति कथञ्चन ।&#x9;021a&lt;br&gt;&#xA;अभिमन्योर्विनाशेन स सन्धेयः कथं मया ॥&#x9;021c&lt;br&gt;&#xA;कथं च राजा भुक्त्वेमां पृथिवीं सागराम्बराम् ।&#x9;022a&lt;br&gt;&#xA;पाण्डवानां प्रसादेन भोक्ष्ये राज्यमहं कथम् ॥&#x9;022c&lt;br&gt;&#xA;उपर्युपरि राज्ञां वै ज्वलित्वा भास्करो यथा ।&#x9;023a&lt;br&gt;&#xA;युधिष्ठिरं कथं पञ्चादनुयास्यामि दासवत् ॥&#x9;023c&lt;br&gt;&#xA;कथं भुक्त्वा स्वयं भोगान्दत्त्वा दायांश्च पुष्कलान् ।&#x9;024a&lt;br&gt;&#xA;कृपणं वर्तयिष्यामि कृपणैः सह जीविकाम् ॥&#x9;024c&lt;br&gt;&#xA;नाभ्यसूयामि ते वाक्यमुक्तं स्निग्धं हितं त्वया ॥&#x9;025ac&lt;br&gt;&#xA;न तु सन्धिमहं मन्ये प्राप्तकालं कथञ्चन ।&#x9;026a&lt;br&gt;&#xA;सुनीतमनुपश्यामि सुयुद्धेन परन्तप ॥&#x9;026c&lt;br&gt;&#xA;नायं क्लीबायितुं कालः संयोद्वुं काल एव नः ॥&#x9;027ac&lt;br&gt;&#xA;इष्टं मे बहुभिर्जज्ञैर्दत्ता विप्रेषु दक्षिणाः ।&#x9;028a&lt;br&gt;&#xA;प्राप्ताः कामाः श्रुता वेदाः शत्रूणां मूर्ध्नि च स्थितम् ॥&#x9;028c&lt;br&gt;&#xA;भृत्या मे सुभृतास्तात दीनश्चाभ्युद्धृतो जनः ।&#x9;029a&lt;br&gt;&#xA;नोत्सहेऽद्य द्विजश्रेष्ठ पाण्डवान्वक्तुमीदृशम् ॥&#x9;029c&lt;br&gt;&#xA;जितानि परराष्ट्राणि स्वराष्ट्रमनुपालितम् ।&#x9;030a&lt;br&gt;&#xA;भुक्ताश्च विविधा भोगास्त्रिवर्गः सेवितो मया ॥&#x9;030c&lt;br&gt;&#xA;पितॄणां गतमानृण्यं क्षत्रधर्मस्य चोभयोः ।&#x9;031a&lt;br&gt;&#xA;न ध्रुवं सुखमस्तीह कुतो राष्ट्रं कुतो यशः ।&#x9;031c&lt;br&gt;&#xA;इह कीर्तिर्विचेतव्या सा च युद्धेन नान्यथा ॥&#x9;031e&lt;br&gt;&#xA;वृथा च यत्क्षत्रियस्य निधनं तद्विगर्हितम् ।&#x9;032a&lt;br&gt;&#xA;अधर्मः सुमहानेष यच्छय्यामरणं गृहे ॥&#x9;032c&lt;br&gt;&#xA;अरण्ये यो विमुच्येत सङ्ग्रामे वा तनुं नृपः ।&#x9;033a&lt;br&gt;&#xA;क्रतूनाहृत्य महतो महिमानं स गच्छति ॥&#x9;033c&lt;br&gt;&#xA;कृपणं विलपन्नार्तो जरयाऽभिपरिप्लुतः ।&#x9;034a&lt;br&gt;&#xA;म्रियते रुदतां मध्ये ज्ञातीनां न स पूरुषः ॥&#x9;034c&lt;br&gt;&#xA;त्यक्त्वा तु विविधान्भोगान्प्राप्तानां परमां गतिम् ।&#x9;035a&lt;br&gt;&#xA;अपीदानीं सुयुद्धेन गच्छेयं यत्सलोकताम् ॥&#x9;035c&lt;br&gt;&#xA;शूराणामार्यवृत्तानां सङ्क्रामेष्वनिवर्तिनाम् ।&#x9;036a&lt;br&gt;&#xA;धीमतां सत्यसन्धानां सर्वेषां क्रतुयाजिनाम् ।&#x9;036c&lt;br&gt;&#xA;शस्त्रावभृथपूतानां ध्रुवो वासस्त्रिविष्टपे ॥&#x9;036e&lt;br&gt;&#xA;मुदा नूनं प्रपश्यन्ति युद्धे ह्यप्सरसां गणाः ॥&#x9;037ac&lt;br&gt;&#xA;पश्यन्ति नूनं पितरः पूजितान्सुरसंसदि ।&#x9;038a&lt;br&gt;&#xA;अप्सरोभिः परिवृतान्मोदमानांस्त्रिविष्टपे ॥&#x9;038c&lt;br&gt;&#xA;पन्थानममरैर्यान्तं शूरैश्चैवानिवर्तिभिः ।&#x9;039a&lt;br&gt;&#xA;अपि तत्सङ्गतं मार्गं वयमध्यारुहेमहि ॥&#x9;039c&lt;br&gt;&#xA;पितामहेन वृद्धेन तथाऽचार्येण धीमता ।&#x9;040a&lt;br&gt;&#xA;जयद्रथेन कर्णेन तथा दुःशासनेन च ॥&#x9;040c&lt;br&gt;&#xA;घटमाना मदर्थेऽस्मिन्हताः शूरा जनाधिपाः ।&#x9;041a&lt;br&gt;&#xA;शेरते लोहिताक्ताङ्गाः पृथिव्यां शरविक्षताः ॥&#x9;041c&lt;br&gt;&#xA;उत्तमास्त्रविदः शूरा यथोक्तक्रतुयाजिनः ।&#x9;042a&lt;br&gt;&#xA;त्यक्त्वा प्राणान्यथान्यायमिन्द्रसद्मसु धिष्ठिताः ॥&#x9;042c&lt;br&gt;&#xA;तैः स्वयं रचितो मार्गो दुर्गमो हि पुनर्भवेत् ।&#x9;043a&lt;br&gt;&#xA;सम्पतद्भिर्महावेगैरितो यास्यामि सद्गतिम् ॥&#x9;043c&lt;br&gt;&#xA;ये मदर्थे हताः शूरास्तेषां कृतमनुस्मरन् ।&#x9;044a&lt;br&gt;&#xA;ऋणं तत्प्रतियुञ्जानो न राज्ये मन आदधे ॥&#x9;044c&lt;br&gt;&#xA;पातयित्वा वयस्यांश्च भ्रातृनथ पितामहान् ।&#x9;045a&lt;br&gt;&#xA;जीवितं यदि रक्षेयं लोको मां गर्हयेद्ध्रुवम् ॥&#x9;045c&lt;br&gt;&#xA;कीदृशं च भवेद्राज्यं मम हीनस्य बन्धुभिः ।&#x9;046a&lt;br&gt;&#xA;सखिभिश्च विशेषेण प्रणिपत्य च पाण्डवम् ॥&#x9;046c&lt;br&gt;&#xA;सोऽहमेतादृशं कृत्वा जगतोऽस्य पराभवम् ।&#x9;047a&lt;br&gt;&#xA;सुयुद्धेन हतः स्वर्गं प्राप्सामि न तदन्यथा ॥&#x9;047c&lt;br&gt;&#xA;सञ्जय उवाच ।&#x9;048&lt;br&gt;&#xA;एवं दुर्योधनेनोक्ते सर्वे सम्पूज्य तद्वचः ।&#x9;048a&lt;br&gt;&#xA;साधुसाध्विति राजानं क्षत्रियाः सम्बभाषिरे ॥&#x9;048c&lt;br&gt;&#xA;पराजयमशोचन्तः कृतचित्ताश्च विक्रमे ।&#x9;049a&lt;br&gt;&#xA;सर्वे सुनिश्चिता योद्धुमुदग्रमनसोऽभवन् ॥&#x9;049c&lt;br&gt;&#xA;ततो वाहान्समाश्वास्य सर्वे युद्धाभिनन्दिनः ।&#x9;050a&lt;br&gt;&#xA;ऊने द्वियोजने गत्वा प्रत्यतिष्ठन्त कौरवाः ॥&#x9;050c&lt;br&gt;&#xA;आकाशे विद्रुमे पुण्ये प्रस्थे हिमवतः शुभे ।&#x9;051a&lt;br&gt;&#xA;अरुणां सरस्वतीं प्राप्य पपुः सस्नुश्च तेजलम् ॥&#x9;051c&lt;br&gt;&#xA;तव पुत्रकृतोत्साहाः पर्यवर्तन्त ते ततः ।&#x9;052a&lt;br&gt;&#xA;पर्यवस्थाप्य चात्मानमन्योन्येन पुनस्तदा ।&#x9;052c&lt;br&gt;&#xA;सर्वे राजन्न्यवर्तन्त क्षत्रियाः कालचोदिताः ॥ ॥&#x9;052e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/005/</guid>
      <description>&lt;p&gt;अध्यायः 005&lt;/p&gt;&#xA;&lt;p&gt;दुर्योधनेन सैनापत्यविधानप्रार्थनायां अश्वत्थाम्ना शल्यस्य सेनापतित्वविधानम् ॥  1 ॥ दुर्योधनेन शल्यम्प्रति सैनापत्यस्वीकारप्रार्थना ॥  2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;अथ हैमवते प्रस्थे स्थित्वा युद्धाभिनन्दिनः ।&#x9;001a&lt;br&gt;&#xA;सर्व एव महायोधास्तत्रतत्र समागताः ॥&#x9;001c&lt;br&gt;&#xA;शल्यश्च चित्रसेनश्च शकुनिश्च महारथः।&#x9;002a&lt;br&gt;&#xA;अश्वत्थामा कृपश्चैव कृतवर्मा च सात्वतः ॥&#x9;002c&lt;br&gt;&#xA;सुषेणोऽरिष्टसेनश्च धृतसेनश्च वीर्यवान् ।&#x9;003a&lt;br&gt;&#xA;जयत्सेनश्च राजानस्ते रात्रिमुषितास्ततः ॥&#x9;003c&lt;br&gt;&#xA;रणे कर्णे हते वीरे त्रासिता जितकाशिभिः ।&#x9;004a&lt;br&gt;&#xA;नालभञ्शर्म ते पुत्रा हिमवन्तमृते गिरिम् ॥&#x9;004c&lt;br&gt;&#xA;तेऽब्रुवन्सहितास्तत्र राजानं शल्यसन्निधौ ।&#x9;005a&lt;br&gt;&#xA;कृतयत्ना रणे राजन्सम्पूज्य विधिवत्तदा ॥&#x9;005c&lt;br&gt;&#xA;कृत्वा सेनाप्रणेतारं परांस्त्वं योद्धुमर्हसि।&#x9;006a&lt;br&gt;&#xA;येनाभिगुप्ताः सङ्ग्रामे जयेमासुहृदो वयम् ॥&#x9;006c&lt;br&gt;&#xA;ततो दुर्योधनः स्थित्वा रथे रथवरोत्तमम् ।&#x9;007a&lt;br&gt;&#xA;सर्वयुद्धविभावज्ञमन्तकप्रतिमं युधि ॥&#x9;007c&lt;br&gt;&#xA;स्वङ्गं प्रच्छिन्नशिरसं कम्बुग्रीवं प्रियंवदम् ।&#x9;008a&lt;br&gt;&#xA;व्याकोचपद्मपत्राक्षं व्याघ्रास्यं मेरुगौरवम् ॥&#x9;008c&lt;br&gt;&#xA;स्थाणोर्वृषस्य सदृशं स्कन्धनेत्रगतिस्वरैः &#x9;009a&lt;br&gt;&#xA;पुष्टश्लिष्टायतभुजं सुविस्तीर्णवरोरसम् ॥&#x9;009c&lt;br&gt;&#xA;बले जवे च सदृशमरुणानुजवातयोः ।&#x9;010a&lt;br&gt;&#xA;आदित्यस्यार्चिषा तुल्यं बुद्ध्या चोशनसा समम् ॥&#x9;010c&lt;br&gt;&#xA;कान्तिरूपमुखैश्वर्यैस्त्रिभिश्चन्द्रमसा समम् ।&#x9;011a&lt;br&gt;&#xA;काञ्चनोपलसङ्घातैः सदृशं श्लिष्टसन्धिकम् ॥&#x9;011c&lt;br&gt;&#xA;सवृत्तोरुकटीजङ्घं सुपादं स्वङ्गुलीनखम् ।&#x9;012a&lt;br&gt;&#xA;स्मृत्वा स्मृत्वैव तु गुणान्धात्रा यत्नाद्विनिर्मितम् ॥&#x9;012c&lt;br&gt;&#xA;सर्वलक्षणसम्पन्नं निपुणं श्रुतिसागरम् ।&#x9;013a&lt;br&gt;&#xA;जेतारं तरसाऽरीणामजेयमरिभिर्बलात् ॥&#x9;013c&lt;br&gt;&#xA;&#39;प्रयोगबलसंहारप्रायश्चित्तं सुमङ्गलम् ।&#x9;014a&lt;br&gt;&#xA;प्रयोगविनियोगौ च स्मृतिं यस्य गुणान्विदुः&#39;॥&#x9;014c&lt;br&gt;&#xA;दशाङ्गं यश्चतुर्पादमिष्वस्त्रं वेद तत्वतः ।&#x9;015a&lt;br&gt;&#xA;साङ्गांस्तु चतुरो वेदान्सम्यगाख्यानपञ्चमान् ॥&#x9;015c&lt;br&gt;&#xA;आराध्य त्र्यम्बकं यत्नाद्व्रतैरुग्रैर्महातपाः ।&#x9;016a&lt;br&gt;&#xA;अयोनिजायामुत्पन्नो द्रोणेनायोनिजेन यः ॥&#x9;016c&lt;br&gt;&#xA;तमप्रतिमकर्माणं रूपेणाप्रतिमं भुवि ।&#x9;017a&lt;br&gt;&#xA;पारगं सर्व विद्यानां गुणार्णवमनिन्दितम् ।&#x9;017c&lt;br&gt;&#xA;तमभ्येत्यात्मजस्तुभ्यमश्वत्थामानमब्रवीत् ॥&#x9;017e&lt;br&gt;&#xA;गुरुपुत्राद्य सर्वेषामस्माकं परमा गतिः ।&#x9;018a&lt;br&gt;&#xA;भवांस्तस्मान्नियोगात्ते कोऽस्तु सेनापतिर्मम ।&#x9;018c&lt;br&gt;&#xA;यं पुरस्कृत्य सहिता युधि जेष्याम पाण्डवान् ॥&#x9;018a&lt;br&gt;&#xA;द्रौणिरुवाच ।&#x9;019&lt;br&gt;&#xA;अयं कुलेन रूपेण तेजसा यशसा श्रिया ।&#x9;019a&lt;br&gt;&#xA;सर्वैर्गुणैः समुदितः शल्यो नोऽस्तु चमूपतिः ॥&#x9;019c&lt;br&gt;&#xA;भागिनेयान्निजांस्त्यक्त्वा कृतज्ञोऽस्मानुपागतः ।&#x9;020a&lt;br&gt;&#xA;महासेनो महाबाहुर्महासेन इवापरः ॥&#x9;020c&lt;br&gt;&#xA;एनं सेनापतिं कृत्वा नृपतिं नृपसत्तम ।&#x9;021a&lt;br&gt;&#xA;शक्यः प्राप्तुं जयोऽस्माभिर्देवैःस्कन्दमिवाजितम् ॥&#x9;021c&lt;br&gt;&#xA;तथोक्ते द्रोणपुत्रेण सर्व एव नराधिपाः ।&#x9;022a&lt;br&gt;&#xA;परिवार्य स्थिताः शल्यं जयशब्दांश्च चक्रिरे ॥&#x9;022c&lt;br&gt;&#xA;युद्धाय च मतिं चक्रुरावेशं च परं ययुः ॥&#x9;023ac&lt;br&gt;&#xA;ततो दुर्योधनः शल्यं भूमौ स्थित्वा रथे स्थितम् ।&#x9;024a&lt;br&gt;&#xA;उवाच प्राञ्जलिर्भूत्वा द्रोणभीष्मसमं रणे ॥&#x9;024c&lt;br&gt;&#xA;अयं स कालः सम्प्राप्तो मित्राणां मित्रवत्सल ।&#x9;025a&lt;br&gt;&#xA;यत्र मित्रममित्रं वा परीक्षन्ते बुधा जनाः ॥&#x9;025c&lt;br&gt;&#xA;स भवानस्तु नः शूरः प्रणेता वाहिनीमुखे ।&#x9;026a&lt;br&gt;&#xA;रणं याते च भवति पाण्डवा मन्दचेतसः ।&#x9;026c&lt;br&gt;&#xA;भविष्यन्ति सहामात्याः पाञ्चालाश्च निरुद्यमाः ॥&#x9;026e&lt;br&gt;&#xA;दुर्योधनवचः श्रुत्वा शल्यो मद्राधिपस्तदा ।&#x9;027a&lt;br&gt;&#xA;उवाच वाक्यं वाक्यज्ञो राजानं राजसन्निधौ ॥&#x9;027c&lt;br&gt;&#xA;यत्र मां मन्यसे राजन्कुरुराज करोमि तत् ।&#x9;028a&lt;br&gt;&#xA;त्वत्प्रियार्थं हि मे सर्वं प्राणा राज्यं धनानि च ॥&#x9;028c&lt;br&gt;&#xA;दुर्योधन उवाच ।&#x9;029&lt;br&gt;&#xA;सैनापत्येन वरये त्वामहं मातुलातुलम् ।&#x9;029a&lt;br&gt;&#xA;सोऽस्मान्पाहि युधां श्रेष्ठ स्कन्दो देवानिवाहवे ॥&#x9;029c&lt;br&gt;&#xA;अभिषिच्यस्व राजेन्द्र देवानामिव पावकिः ।&#x9;030a&lt;br&gt;&#xA;जहि शत्रून्रणे वीर महेन्द्रो दानवानिव ॥&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;दुर्योधनेन शल्यस्य सैनापत्येऽमिषेचनम् ॥ 1 ॥ कृष्णेन युधिष्ठिरम्प्रति शल्यवधविधानम् ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;एतच्छ्रुत्वा वचो राज्ञो मद्रराजः प्रतापवान् ।&#x9;001a&lt;br&gt;&#xA;दुर्योधनं तदा राजन्वाक्यमेतदुवाच ह ॥&#x9;001c&lt;br&gt;&#xA;दुर्योधन महाबाहो शृणु वाक्यविदां वर ।&#x9;002a&lt;br&gt;&#xA;यावेतौ मन्यसे कृष्णौ रथस्थौ रथिनांवरौ ।&#x9;002c&lt;br&gt;&#xA;न मे तुल्यावुभावेतौ बाहुवीर्ये कथञ्चन ॥&#x9;002e&lt;br&gt;&#xA;उद्यतां पृथिवीं सर्वां ससुरासुरमानवाम् ।&#x9;003a&lt;br&gt;&#xA;योधयेयं रणमुखे सङ्क्रुद्धः किमु पाण्डवान् ॥&#x9;003c&lt;br&gt;&#xA;विजेष्यामि रणे पार्थान्सोमकांश्च समागतान् ।&#x9;004a&lt;br&gt;&#xA;अहं सेनाप्रमेता ते भविष्यामि न संशयः ॥&#x9;004&lt;br&gt;&#xA;तं च व्यूहं विधास्यामि न क (त) रिष्यन्ति यं परे ।&#x9;005a&lt;br&gt;&#xA;इति सत्यं ब्रवीम्येष दुर्योधन न संशयः ॥&#x9;005c&lt;br&gt;&#xA;&#39;अद्यैवाहं रणे सर्वान्पाञ्चालान्सह पाण्डवैः ।&#x9;006a&lt;br&gt;&#xA;निहनिष्यामि वा राजन्स्वर्गं यास्यामि वा हतः ॥&#x9;006c&lt;br&gt;&#xA;अद्य पश्यन्तु मां लोका विचरन्तमभीतवत् ॥&#x9;007ac&lt;br&gt;&#xA;अद्य पाण्डुसुताः सर्वे वासुदेवः ससात्यकिः ।&#x9;008a&lt;br&gt;&#xA;पाञ्चालाश्चेदयश्चैव द्रौपदेयाश्च सर्वशः ।&#x9;008c&lt;br&gt;&#xA;धृष्टद्युम्नः शिखण्डी च सर्वे चापि प्रभद्रकाः ॥&#x9;008e&lt;br&gt;&#xA;विक्रमं मम पश्यन्तु धनुषश्च महद्बलम् ।&#x9;009a&lt;br&gt;&#xA;लाघवं चास्त्रवीर्यं च भुजयोश्च बलं युधि ॥&#x9;009c&lt;br&gt;&#xA;अद्य पश्यन्तु मे पार्थाः सिद्धाश्च सह चारणैः ।&#x9;010a&lt;br&gt;&#xA;यादृशं मे बलं बाह्वोः सम्पदस्त्रेषु या च मे ॥&#x9;010c&lt;br&gt;&#xA;अद्य मे विक्रमं दृष्ट्वा पाण्डवानां महारथाः ।&#x9;011a&lt;br&gt;&#xA;प्रतीकारपरा भूत्वा चेष्टन्ते विविधाः क्रियाः ॥&#x9;011c&lt;br&gt;&#xA;अद्य सैन्यानि पाण्डूनां द्रावयिष्ये समन्ततः ॥&#x9;012ac&lt;br&gt;&#xA;द्रोणभीष्मावति विभो सूतपुत्रं च संयुगे ।&#x9;013a&lt;br&gt;&#xA;विचरिष्ये रणमुखे प्रियार्थं तव कौरव ॥&#x9;013c&lt;br&gt;&#xA;सञ्जय उवाच ।&#x9;014&lt;br&gt;&#xA;एवमुक्तस्ततो राजा मद्राधिपतिमञ्जसा ।&#x9;014a&lt;br&gt;&#xA;अभ्यषिञ्चत सेनाया मध्ये भरतसत्तम ।&#x9;014c&lt;br&gt;&#xA;विधिना शास्त्रदृष्टेन क्लिष्टरूपो विशाम्पते ॥&#x9;014e&lt;br&gt;&#xA;अभिषिक्ते ततस्तस्मिन्सिंहनादो महानभूत् ।&#x9;015a&lt;br&gt;&#xA;तव सैन्येऽभ्यवाद्यन्त वादित्राणि च भारत ॥&#x9;015c&lt;br&gt;&#xA;हृष्टाश्चासंस्तथा योधा मद्रकाश्च महारथाः ।&#x9;016a&lt;br&gt;&#xA;तुष्टुवुश्चैव राजानं शल्यमाहवशोभिनम् ॥&#x9;016c&lt;br&gt;&#xA;जय राजंश्चिरं जीव जहि शत्रून्समागतान् ।&#x9;017a&lt;br&gt;&#xA;तव बाहुबलं प्राप्य धार्तराष्ट्रो महाबलः ।&#x9;017c&lt;br&gt;&#xA;निखिलां पृथिवीं सर्वां प्रशास्तु निहतद्विषम् ॥&#x9;017e&lt;br&gt;&#xA;त्वं हि शक्तो रणे जेतुं ससुरासुरमानवान् ।&#x9;018a&lt;br&gt;&#xA;मर्त्यधर्माण इह तु किमु सृञ्जयसोमकान् ॥&#x9;018c&lt;br&gt;&#xA;एवं सम्पूज्यमानस्तु मद्राणामधिपो बली ।&#x9;019a&lt;br&gt;&#xA;हर्षं प्राप तदा वीरो दुरापमकृतात्मभिः ॥&#x9;019c&lt;br&gt;&#xA;सञ्जय उवाच ।&#x9;020&lt;br&gt;&#xA;अभिषिक्ते तथा शल्ये तव सैन्येषु मानद ।&#x9;020a&lt;br&gt;&#xA;न कर्णव्यसनं किञ्चिन्मेनिरे तत्र भारत ॥&#x9;020c&lt;br&gt;&#xA;हृष्टाः सुमनसश्चैव बभूवुस्तत्र सैनिकाः ।&#x9;021a&lt;br&gt;&#xA;मेनिरे निहतान्पार्थान्मद्रराजवशङ्गतान् ॥&#x9;021c&lt;br&gt;&#xA;प्रहर्षं प्राप्य सेना तु तावकी भरतर्षभ ।&#x9;022a&lt;br&gt;&#xA;तां रात्रिं सुखिता सुप्ता हर्षचित्ता च साभवत् ॥&#x9;022c&lt;br&gt;&#xA;सैन्यस्य तव तं शब्दं श्रुत्वा राजा युधिष्ठिरः ।&#x9;023a&lt;br&gt;&#xA;वार्ष्णेयमब्रवीद्वाक्यं सर्वक्षत्रस्य पश्यतः ॥&#x9;023c&lt;br&gt;&#xA;मद्रराजः कृतः शल्यो धार्तराष्ट्रेण माधव ।&#x9;024a&lt;br&gt;&#xA;सेनापतिर्महेष्वासः सर्वसैन्येषु पूजितः ॥&#x9;024c&lt;br&gt;&#xA;एतज्ज्ञात्वा यथाभूतं कुरु माधव यत्क्षमम् ।&#x9;025a&lt;br&gt;&#xA;भवान्नेता च गोप्ता च विधत्स्व यदनन्तरम् ॥&#x9;025c&lt;br&gt;&#xA;तमब्रवीन्महाराज वासुदेवो जनाधिपम् ।&#x9;026a&lt;br&gt;&#xA;आर्तायनिमहं जाने यथातत्त्वेन भारत ॥&#x9;026c&lt;br&gt;&#xA;वीर्यवांश्च महातेजा महात्मा च विशेषतः ।&#x9;027a&lt;br&gt;&#xA;कृती च चित्रयोधी च संयुक्तो लाघवेन च ॥&#x9;027c&lt;br&gt;&#xA;यादृग्भीष्मस्तथा द्रोणो यादृक्कर्णश्च संयुगे ।&#x9;028a&lt;br&gt;&#xA;तादृशस्तद्विशिष्टो वा मद्रराजो मतो मम ॥&#x9;028c&lt;br&gt;&#xA;युध्यमानस्य तस्याहं चिन्तयानश्च भारत ।&#x9;029a&lt;br&gt;&#xA;योद्धारं नाधिगच्छामि तुल्यरूपं जनाधिप ॥&#x9;029c&lt;br&gt;&#xA;शिखण्ड्यर्जुनभीमानां सात्वतस्य च भारत ।&#x9;030a&lt;br&gt;&#xA;धृष्टद्युम्नस्य च तथा बलेनाभ्यधिको रणे ॥&#x9;030c&lt;br&gt;&#xA;मद्रराजो महाराजः सिंहद्विरदविक्रमः ।&#x9;031a&lt;br&gt;&#xA;विचरिष्यत्यभीः काले कालः क्रुद्धः प्रजास्विव ॥&#x9;031c&lt;br&gt;&#xA;तस्याद्य न प्रपश्यामि प्रतियोद्धारमाहवे ।&#x9;032a&lt;br&gt;&#xA;त्वामृते पुरुषव्याघ्र शार्दूलसमविक्रमम् ॥&#x9;032c&lt;br&gt;&#xA;स त्वमेको हि लोकेऽस्मिन्नान्यस्त्वत्तः पुमान्भवेत् ।&#x9;033a&lt;br&gt;&#xA;मद्रराजं रणे क्रुद्धं यो हन्यात्कुरुनन्दन ॥&#x9;033c&lt;br&gt;&#xA;अहन्यहनि युध्यन्तं क्षोभयन्तं बलं तव ।&#x9;034a&lt;br&gt;&#xA;तस्माज्जहि रणे शल्यं मघवानिव शम्बरम् ॥&#x9;034c&lt;br&gt;&#xA;सौतेः पश्चादसौ वीरो धार्तराष्ट्रेण सत्कृतः ।&#x9;035a&lt;br&gt;&#xA;तवैव हि जयो नूनं हते मद्रेश्वरे युधि ।&#x9;035c&lt;br&gt;&#xA;तस्मिन्हते हतं सर्वं धार्तराष्ट्रबलं महत् ॥&#x9;035e&lt;br&gt;&#xA;एतच्छ्रुत्वा महाराज वचनं मम साम्प्रतम् ।&#x9;036a&lt;br&gt;&#xA;प्रत्युद्याहि रणे पार्थ मद्रराजं महारथम् ॥&#x9;036c&lt;br&gt;&#xA;जहि चैनं महाबाहो वासवो नमुचिं यथा ॥&#x9;037ac&lt;br&gt;&#xA;न चैवात्र दया कार्या मातुलोऽयं ममेति वै ।&#x9;038a&lt;br&gt;&#xA;क्षत्रधर्मं पुरस्कृत्य जहि मद्रजनेश्वरम् ॥&#x9;038c&lt;br&gt;&#xA;द्रोणभीष्मार्णवं तीर्त्वा कर्णपातालसम्भवम् ।&#x9;039a&lt;br&gt;&#xA;मा निमज्जस्व सगणः शल्यमासाद्य गोष्पदम् ॥&#x9;039c&lt;br&gt;&#xA;यच्च ते तपसो वीर्यं यच्च क्षात्रं बलं तव ।&#x9;040a&lt;br&gt;&#xA;तद्दर्शय रणे सर्वं जहि चैनं महारथम् ॥&#x9;040c&lt;br&gt;&#xA;सञ्जय उवाच ।&#x9;041&lt;br&gt;&#xA;एतावदुक्त्वा वचनं केशवः परवीरहा ।&#x9;041a&lt;br&gt;&#xA;जगाम शिबिरं सायं पूज्यमानोऽथ पाण्डवैः ॥&#x9;041c&lt;br&gt;&#xA;केशवे तु तदा याते धर्मपुत्रो युधिष्ठिरः ।&#x9;042a&lt;br&gt;&#xA;विसृज्य सर्वान्भ्रातॄंश्च पाञ्चालानथ सोमकान् ।&#x9;042c&lt;br&gt;&#xA;सुष्वाप रजनीं तां तु विशल्य इव कुञ्जरः ॥&#x9;042e&lt;br&gt;&#xA;ते च सर्वे महेष्वासाः पाञ्चालाः पाण्डवास्तथा ।&#x9;043a&lt;br&gt;&#xA;कर्णस्य निधने हृष्टाः सुषुपुस्तां निशां तदा ॥&#x9;043c&lt;br&gt;&#xA;गतज्वरं महेष्वासं तीर्णपारं महारथम् ।&#x9;044a&lt;br&gt;&#xA;बभूव पाण्डवेयानां सैन्यं च मुदितं निशि ।&#x9;044c&lt;br&gt;&#xA;सूतपुत्रस्य निधनाज्जयं लब्ध्वा च मारिष ॥ ॥&#x9;044e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;उभयसैन्यानां व्यूहरचनापूर्वकं द्वन्द्वीभूय युद्धाय निर्गमनम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;व्यतीतायां रजन्यां तु राजा दुर्योधनस्तदा ।&#x9;001a&lt;br&gt;&#xA;अब्रवीत्तावकान्सर्वान्सन्नह्यन्तां महारथाः ॥&#x9;001c&lt;br&gt;&#xA;राज्ञश्च मतमाज्ञाय समनह्यत सा चमूः ।&#x9;002a&lt;br&gt;&#xA;अयोजयन्रथांस्तूर्णं पर्यधावंस्तथा परे ॥&#x9;002c&lt;br&gt;&#xA;अकल्प्यन्त च मातङ्गाः समनह्यन्त पत्तयः ।&#x9;003a&lt;br&gt;&#xA;हयानास्तरणोपेतांश्चक्रुरन्ये सहस्रशः ॥&#x9;003c&lt;br&gt;&#xA;वादित्राणां च निनदः प्रादुरासीद्विशाम्पते ।&#x9;004a&lt;br&gt;&#xA;योधानां सैन्यमुख्यानामन्योन्यं प्रतिगर्जताम् ॥&#x9;004c&lt;br&gt;&#xA;ततो बलानि सर्वाणि हतशिष्टानि भारत ।&#x9;005a&lt;br&gt;&#xA;सन्नद्धानि व्यदृश्यन्त मृत्युं कृत्वा निवर्तनम् ॥&#x9;005c&lt;br&gt;&#xA;शल्यं सेनापतिं कृत्वा मद्रराजं महारथाः ।&#x9;006a&lt;br&gt;&#xA;प्रविभज्य बलं सर्वमनीकेषु व्यवस्थिताः ॥&#x9;006c&lt;br&gt;&#xA;ततः सर्वे समागम्य पुत्रेण तव सैनिकाः ।&#x9;007a&lt;br&gt;&#xA;कृपश्च कृतवर्मा च द्रौणिः शल्योऽथ सौबलः ।&#x9;007c&lt;br&gt;&#xA;अन्ये च पार्थिवाः शेषाः समयं चक्रुरादृताः ॥&#x9;007e&lt;br&gt;&#xA;&#39;अद्याचार्यसुतो द्रौणिर्नैको युध्येत शत्रुभिः&#39; ।&#x9;008a&lt;br&gt;&#xA;न न एकेन योद्धव्यं कथञ्चिदपि पाण्डवैः ॥&#x9;008c&lt;br&gt;&#xA;यो ह्येकः पाण्डवैर्युध्येद्यो वा युध्यन्तमुत्सृजेत् ।&#x9;009a&lt;br&gt;&#xA;स पञ्चभिर्भवेद्युक्तः पातकैश्चोपपातकैः ।&#x9;009c&lt;br&gt;&#xA;अन्योन्यं परिरक्षद्भिर्योद्धव्यं सहितैश्च नः ॥&#x9;009e&lt;br&gt;&#xA;एवं ते समयं कृत्वा सर्वे तत्र महारथाः ।&#x9;010a&lt;br&gt;&#xA;मद्रराजं पुरस्कृत्य तूर्णमभ्यद्रवन्परान् ॥&#x9;010c&lt;br&gt;&#xA;तथैव पाण्डवा राजन्व्यूह्य सैन्यं महारणे ।&#x9;011a&lt;br&gt;&#xA;अभ्ययुः कौरवान्युद्धे योत्स्यमानाः समन्ततः ॥&#x9;011c&lt;br&gt;&#xA;ततो बलं समभवत्क्षुब्धार्णवसमस्वनम् ।&#x9;012a&lt;br&gt;&#xA;समुद्भूतार्णवाकारमुदीर्णरथकुञ्जरम् ॥&#x9;012c&lt;br&gt;&#xA;धृतराष्ट्र उवाच ।&#x9;013&lt;br&gt;&#xA;द्रोणस्य चैव भीष्मस्य राधेयस्य च मे श्रुतम् ।&#x9;013a&lt;br&gt;&#xA;पातनं शंस मे भूयः शल्यस्याथ सुतस्य मे ॥&#x9;013c&lt;br&gt;&#xA;कथं रणे हतः शल्यो धर्मराजेन सञ्जय ।&#x9;014a&lt;br&gt;&#xA;भीमेन च महाबाहुः पुत्रो दुर्योधनो मम ॥&#x9;014c&lt;br&gt;&#xA;सञ्जय उवाच ।&#x9;015&lt;br&gt;&#xA;क्षयं मनुष्यदेहानां तथा नागाश्वसङ्क्षयम् ।&#x9;015a&lt;br&gt;&#xA;शृणु राजन्स्थिरो भूत्वा सङ्ग्रामं शंसतो मम ॥&#x9;015c&lt;br&gt;&#xA;आशा बलवती राजन्पुत्राणां तेऽभवत्तदा ॥&#x9;016ac&lt;br&gt;&#xA;हते द्रोणे च भीष्मे च सूतपुत्रे च पातिते ।&#x9;017a&lt;br&gt;&#xA;शल्यः पार्थान्रणे सर्वान्निहनिष्यति मारिष ॥&#x9;017c&lt;br&gt;&#xA;तामाशां हृदये कृत्वा समाश्वस्य च भारत ।&#x9;018a&lt;br&gt;&#xA;मद्रराजं च समरे समाश्रित्य महारथम् ।&#x9;018c&lt;br&gt;&#xA;नाथवन्तं तदाऽऽत्मानममन्यत सुतस्तव ॥&#x9;018e&lt;br&gt;&#xA;यदा कर्णे हते पार्थाः सिंहनादं प्रचक्रिरे ।&#x9;019a&lt;br&gt;&#xA;तदा राजन्धार्तराष्ट्रान्प्रविवेश महद्भयम् ॥&#x9;019c&lt;br&gt;&#xA;तान्समाश्वास्य तु तदा मद्रराजः प्रतापवान् ।&#x9;020a&lt;br&gt;&#xA;व्यूह्य व्यूहं महाराज सर्वतोभद्रमृद्धिमत् ॥&#x9;020c&lt;br&gt;&#xA;प्रत्युद्ययौ रणे पार्थान्मद्रराजः प्रतापवान् ।&#x9;021a&lt;br&gt;&#xA;विधून्वन्कार्मुकं चित्रं भारघ्नं वेगवत्तरम् ।&#x9;021c&lt;br&gt;&#xA;रथप्रवरमास्थाय सैन्धवाश्वं महारथः ॥&#x9;021e&lt;br&gt;&#xA;तस्य सूतो महाराज रथस्थोऽशोभयद्रथम् ।&#x9;022a&lt;br&gt;&#xA;स तेन संवृतो वीरो रथेनामित्रकर्शनः ।&#x9;022c&lt;br&gt;&#xA;तस्थौ शूरो महाराज पुत्राणां ते भयप्रणुत् ॥&#x9;022e&lt;br&gt;&#xA;प्रयाणे मद्रराजोऽभून्मुखं व्यूहस्य दंशितः ।&#x9;023a&lt;br&gt;&#xA;मद्रकैः सहितो वीरैः कर्णपुत्रैश्च दुर्जयैः ॥&#x9;023c&lt;br&gt;&#xA;सव्येऽभूत्कृतवर्मा च त्रिगर्तैः परिवारितः ।&#x9;024a&lt;br&gt;&#xA;गौतमो दक्षिणे पार्श्वे शकैश्च यवनैः सह ॥&#x9;024c&lt;br&gt;&#xA;अश्वत्थामा पृष्ठतोऽभूत्काम्भोजैः परिवारितः ।&#x9;025a&lt;br&gt;&#xA;दुर्योधनोऽभवन्मध्ये रक्षितः कुरुपुङ्गवैः ॥&#x9;025c&lt;br&gt;&#xA;हयानीकेन महता सौबलश्चापि संवृतः ।&#x9;026a&lt;br&gt;&#xA;प्रययौ सर्वसैन्येन कैतव्यश्च महारथः ॥&#x9;026c&lt;br&gt;&#xA;पाण्डवाश्च महेष्वासा व्यूह्य सैन्यमरिन्दमाः ।&#x9;027a&lt;br&gt;&#xA;त्रिधाभूता महाराज तव सैन्यमुपाद्रवन् ॥&#x9;027c&lt;br&gt;&#xA;धृष्टद्युम्नः शिखण्डी च सात्यकिश्च महारथः ।&#x9;028a&lt;br&gt;&#xA;शल्यस्य वाहिनीं हन्तुमभिदुद्रुवुराहवे ॥&#x9;028c&lt;br&gt;&#xA;ततो युधिष्ठिरो राजा स्वेनानीकेन संवृतः ।&#x9;029a&lt;br&gt;&#xA;शल्यमेवाभिदुद्राव जिघांसुर्भरतर्षभः ॥&#x9;029c&lt;br&gt;&#xA;हार्दिक्यं च महेष्वासमर्जुनः शत्रुपूगहा ।&#x9;030a&lt;br&gt;&#xA;संशप्तकगणांश्चैव वेगितोऽभिविदुद्रुवे ॥&#x9;030c&lt;br&gt;&#xA;गौतमं भीमसेनो वै सोमकाश्च महारथाः ।&#x9;031a&lt;br&gt;&#xA;अभ्यद्रवन्त राजेन्द्र जिघांसन्तः परान्युधि ॥&#x9;031c&lt;br&gt;&#xA;माद्रीपुत्रौ तु शकुनिमुलूकं च महारथम् ।&#x9;032a&lt;br&gt;&#xA;ससैन्यौ सहसैन्यौ तावुपतस्थतुराहवे ॥&#x9;032c&lt;br&gt;&#xA;तथैवायुतशो योधास्तावकाः पाण्डवान्रणे ।&#x9;033a&lt;br&gt;&#xA;अभ्यवर्तन्त सङ्क्रुद्धा विविधायुधपाणयः ॥&#x9;033c&lt;br&gt;&#xA;धृतराष्ट्र उवाच ।&#x9;034&lt;br&gt;&#xA;हते भीष्मे महेष्वासे द्रोणे कर्णे जयद्रथे ।&#x9;034a&lt;br&gt;&#xA;कुरुष्वल्पावशिष्टेषु पाण्डवेषु च संयुगे ॥&#x9;034c&lt;br&gt;&#xA;संरब्धेषु च पार्थेषु पराक्रान्तेषु सञ्जय ।&#x9;035a&lt;br&gt;&#xA;मामकानां परेषां च किं शिष्टमभवद्बलम् ॥&#x9;035c&lt;br&gt;&#xA;सञ्जय उवाच ।&#x9;036&lt;br&gt;&#xA;यथा वयं परे राजन्युद्धाय समुपस्थिताः ।&#x9;036a&lt;br&gt;&#xA;यावच्चासीद्बलं शिष्टं सङ्ग्रामे तन्निबोध मे ॥&#x9;036c&lt;br&gt;&#xA;एकादश सहस्राणि रथानां भरतर्षभ ।&#x9;037a&lt;br&gt;&#xA;दश दन्तिसहस्राणि सप्त चैव शतानि च ॥&#x9;037c&lt;br&gt;&#xA;पूर्णे शतसहस्रे द्वे हयानां तत्र भारत ।&#x9;038a&lt;br&gt;&#xA;पत्तिकोट्यस्तथा तिस्रो बलमेतत्तवाभवत् ॥&#x9;038c&lt;br&gt;&#xA;रथानां षट्सहस्राणि षट्सहस्राश्च कुञ्जराः ।&#x9;039a&lt;br&gt;&#xA;दश चाश्वसहस्राणि पत्तिकोटी च भारत ॥&#x9;039c&lt;br&gt;&#xA;एतद्बलं पाण्डवानामभवच्छेषमाहवे ।&#x9;040a&lt;br&gt;&#xA;एत एव समाजग्मुर्युद्धाय भरतर्षभ ॥&#x9;040c&lt;br&gt;&#xA;एवं विभज्य राजेन्द्र मद्रराजमते स्थिताः ।&#x9;041a&lt;br&gt;&#xA;पाण्डवान्प्रत्युदीयाम जयगृद्धाः प्रमन्यवः ॥&#x9;041c&lt;br&gt;&#xA;तथैव पाण्डवाः शूराः समरे जितकाशिनः ।&#x9;042a&lt;br&gt;&#xA;उपयाता नरव्याघ्राः पाञ्चालाश्च यशस्विनः ॥&#x9;042c&lt;br&gt;&#xA;एवमेते बलौघेन परस्परवधैषिणः ।&#x9;043a&lt;br&gt;&#xA;उपयाता नरव्याघ्राः पूर्वां सन्ध्यां प्रति प्रभो ॥&#x9;043c&lt;br&gt;&#xA;ततः प्रववृते युद्धं घोररूपं भयानकम् ।&#x9;044a&lt;br&gt;&#xA;तावकानां परेषां च निघ्नतामितरेतरम् ॥ ॥&#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;अष्टादशदिवसयुद्धारभ्यः ॥ 1 ॥ सङ्कुलयुद्धम् ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततः प्रववृते युद्धं कुरूणां भयवर्धनम् ।&#x9;001a&lt;br&gt;&#xA;सृञ्जयैः सह राजेन्द्र घोरं देवासुरोपमम् ॥&#x9;001c&lt;br&gt;&#xA;नरा रथा गजौघाश्च वाजिनश्च सहस्रशः ।&#x9;002a&lt;br&gt;&#xA;वाजिनश्च पराक्रान्ताः समाजग्मुः परस्परम् ॥&#x9;002c&lt;br&gt;&#xA;गजानां भीमरूपाणां द्रवतां निःस्वनो महान् ।&#x9;003a&lt;br&gt;&#xA;अश्रूयत यथा काले जलदानां नभस्तले ॥&#x9;003c&lt;br&gt;&#xA;नागैरभ्याहताः केचित्सरथा रथिनोऽपतन् ।&#x9;004a&lt;br&gt;&#xA;व्यद्रवन्त रणे भीता द्राव्यमाणा मदोत्कटैः ॥&#x9;004c&lt;br&gt;&#xA;हयौघान्पादरक्षांश्च रथिनस्तत्र शिक्षिताः ।&#x9;005a&lt;br&gt;&#xA;शरैः सम्प्रेषयामासुः परलोकाय भारत ॥&#x9;005c&lt;br&gt;&#xA;सादिनः शिक्षिता राजन्परिवार्य महारथान् ।&#x9;006a&lt;br&gt;&#xA;विचरन्तो रणेऽभ्यघ्नन्प्रासशक्त्यृष्टिभिस्तथा ॥&#x9;006c&lt;br&gt;&#xA;धन्विनः पुरुषाः केचित्परिवार्य महारथान् ।&#x9;007a&lt;br&gt;&#xA;एकं बहव आसाद्य प्रैषयन्यमसादनम् ॥&#x9;007c&lt;br&gt;&#xA;नागान्रथवरांश्चान्ये परिवार्य महारथाः ।&#x9;008a&lt;br&gt;&#xA;सोत्तरा युधि निर्जघ्नुर्द्रवमाणं महारथम् ॥&#x9;008c&lt;br&gt;&#xA;तथा च रथिनं क्रुद्धं विकिरन्तं शरान्बहून् ।&#x9;009a&lt;br&gt;&#xA;नागा जघ्नुर्महाराज परिवार्य समन्ततः ॥&#x9;009c&lt;br&gt;&#xA;नागा नागमभिद्रुत्य रथी च रथिनं रणे ।&#x9;010a&lt;br&gt;&#xA;शक्तितोमरनाराचैर्निजघ्नुस्तत्र भारत ॥&#x9;010c&lt;br&gt;&#xA;पादातानवमृद्नन्तो रथवारणवाजिनः ।&#x9;011a&lt;br&gt;&#xA;रणमध्ये व्यदृश्यन्त कुर्वन्तो महदाकुलम् ॥&#x9;011c&lt;br&gt;&#xA;हयाश्च पर्यधावन्त चामरैरुपशोभिताः ।&#x9;012a&lt;br&gt;&#xA;हंसा हिमवतः प्रस्थे पिबन्त इव मेदिनीम् ॥&#x9;012c&lt;br&gt;&#xA;तेषां तु वाजिनां भूमिः खुरैश्चित्रा विशाम्पते ।&#x9;013a&lt;br&gt;&#xA;अशोभत यथा नारी करजैः क्षतविक्षता ॥&#x9;013c&lt;br&gt;&#xA;वाजिनां खुरशब्देन रथनेमिस्वनेन च ।&#x9;014a&lt;br&gt;&#xA;पत्तीनां चापि शब्देन नागानां बृंहितेन च ॥&#x9;014c&lt;br&gt;&#xA;वादित्राणां च घोषेण शङ्खानां निनदेन च ।&#x9;015a&lt;br&gt;&#xA;अभवन्नादिता भूमिर्निर्घातैरिव भारत ॥&#x9;015c&lt;br&gt;&#xA;धनुषां कूजमानानां शस्त्रौघानां च पात्यताम् ।&#x9;016a&lt;br&gt;&#xA;कवचानां प्रभाभिश्च न प्राज्ञायत किञ्चन ॥&#x9;016c&lt;br&gt;&#xA;बहवो बाहवश्छिन्ना नागराजकरोपमाः ।&#x9;017a&lt;br&gt;&#xA;उद्वेष्टन्ते विचेष्टन्ते वेगं कुर्वन्ति दारुणम् ॥&#x9;017c&lt;br&gt;&#xA;शिरसां च महाराज पततां धरणीतले ।&#x9;018a&lt;br&gt;&#xA;च्युतानामिव तालेभ्यः फलानां श्रूयते स्वनः ॥&#x9;018c&lt;br&gt;&#xA;शिरोभिः पतितैर्भाति रुधिरार्द्रैर्वसुन्धरा ।&#x9;019a&lt;br&gt;&#xA;तपनीयनिभैः काले नलिनैरिव भारत ॥&#x9;019c&lt;br&gt;&#xA;उद्वृत्तनयनैस्तैस्तु गतसत्वैः सुविक्षतैः ।&#x9;020a&lt;br&gt;&#xA;व्यभ्राजत मही राजन्पुण्डरीकैरिवावृता ॥&#x9;020c&lt;br&gt;&#xA;बाहुभिश्चन्दनादिग्धैः सकेयूरैर्महारधनैः ।&#x9;021a&lt;br&gt;&#xA;पतितैर्भाति राजेन्द्र महाशक्रध्वजैरिव ॥&#x9;021c&lt;br&gt;&#xA;ऊरुभिश्च नरेन्द्राणां विनिकृत्तैर्महाहवे ।&#x9;022a&lt;br&gt;&#xA;हस्तिहस्तोपमैर्जज्ञे संवृतं तद्रणाङ्कणम् ॥&#x9;022c&lt;br&gt;&#xA;कबन्धंशतसङ्कीर्णं छत्रचामरसङ्कुलम् ।&#x9;023a&lt;br&gt;&#xA;सेनावनं तच्छुशुभे वनं पुष्पाचितं यथा ॥&#x9;023c&lt;br&gt;&#xA;तत्र योधा महाराज विचरन्तो ह्यभीतवत् ।&#x9;024a&lt;br&gt;&#xA;दृश्यन्ते रुधिराक्ताङ्गाः पुष्पिता इव किंशुकाः ॥&#x9;024c&lt;br&gt;&#xA;मातङ्गाश्चाप्यदृश्यन्त शरतोमरपीडिताः ।&#x9;025a&lt;br&gt;&#xA;पतन्तस्तत्र तत्रैव छिन्नाभ्रसदृशा रणे ॥&#x9;025c&lt;br&gt;&#xA;गजानीकं महाराज वध्यमानं महात्मभिः ।&#x9;026a&lt;br&gt;&#xA;व्यदीर्यत दिशः सर्वा वातनुन्ना धना इव ॥&#x9;026c&lt;br&gt;&#xA;ते गजा धनसङ्काशाः पेतुरुर्व्यां समन्ततः ।&#x9;027a&lt;br&gt;&#xA;वज्रनुन्ना इव बभुः पर्वता युगसङ्क्षये ॥&#x9;027c&lt;br&gt;&#xA;हयानां सादिभिः सार्धं पतितानां महीतले ।&#x9;028a&lt;br&gt;&#xA;राशयः स्म प्रदृश्यन्ते गिरिमात्रांस्ततस्ततः ॥&#x9;028c&lt;br&gt;&#xA;सञ्जज्ञे रणभूमौ तु परलोकवहा नदी ।&#x9;029a&lt;br&gt;&#xA;शोणितोदा रथावर्ता ध्वजवृक्षास्थिशर्करा ॥&#x9;029c&lt;br&gt;&#xA;भुजनक्रा धनुःस्रोता हस्तिशैला हयोपला ।&#x9;030a&lt;br&gt;&#xA;मेदोमज्जाकर्दमिनी छत्रहंसा गदोडुपा ॥&#x9;030c&lt;br&gt;&#xA;कवचोष्णीषसञ्छन्ना पताकारुचिरद्रुमा ।&#x9;031a&lt;br&gt;&#xA;चक्रचक्रावलीजुष्टा त्रिवेणूरगसंवृता ॥&#x9;031c&lt;br&gt;&#xA;शूराणां हर्षजननी भीरूणां भयवर्धनी ।&#x9;032a&lt;br&gt;&#xA;प्रावर्तत नदी रौद्रा कुरुसृञ्जयसङ्गमे ॥&#x9;032c&lt;br&gt;&#xA;तां नदीं परलोकाय वहन्तीमतिभैरवाम् ।&#x9;033a&lt;br&gt;&#xA;तेरुर्वाहननौभिस्ते शूराः परिघबाहवः ॥&#x9;033c&lt;br&gt;&#xA;वर्तमाने तदा युद्धे निर्मर्यादे विशाम्पते ।&#x9;034a&lt;br&gt;&#xA;चतुरङ्गक्षये घोरे युद्धे देवासुरोपमे ॥&#x9;034c&lt;br&gt;&#xA;व्याक्रोशन्बान्धवानन्ये तत्र तत्र परन्तप ।&#x9;035a&lt;br&gt;&#xA;क्रोशद्भिर्दयितैरन्ये भयार्ता न निवर्तिरे ॥&#x9;035c&lt;br&gt;&#xA;निर्मर्यादे तथा युद्धे वर्तमाने भयानके ।&#x9;036a&lt;br&gt;&#xA;अर्जुनो भीमसेनश्च मोहयाञ्चक्रतुः परान् ॥&#x9;036c&lt;br&gt;&#xA;सा वध्यमाना महती सेना तव नराधिप ।&#x9;037a&lt;br&gt;&#xA;अमुह्यत्तत्र तत्रैव योषिन्मदवशादिव ॥&#x9;037c&lt;br&gt;&#xA;मोहयित्वा च तां सेनां भीमसेनधनञ्जयौ ।&#x9;038a&lt;br&gt;&#xA;दध्मतुर्वारिजौ तत्र सिंहनादांश्च चक्रतुः ॥&#x9;038c&lt;br&gt;&#xA;श्रुत्वैव तु महाशब्दं धृष्टद्युम्नशिखण्डिनौ ।&#x9;039a&lt;br&gt;&#xA;धर्मराजं पुरस्कृत्य मद्रराजमभिद्रुतौ ॥&#x9;039c&lt;br&gt;&#xA;तत्राश्चर्यमपश्याम घोररूपं महद्भयम् ।&#x9;040a&lt;br&gt;&#xA;शल्येन सङ्गताः शूरा यदयुध्यन्त भागशः ॥&#x9;040c&lt;br&gt;&#xA;माद्रीपुत्रौ तु रभसौ कृतास्त्रौ युद्धदुर्मदौ ।&#x9;041a&lt;br&gt;&#xA;अभ्ययातां त्वरायुक्तौ जिगीषन्तौ बलं तव ॥&#x9;041c&lt;br&gt;&#xA;ततोऽभ्यावर्तत बलं तावकं भरतर्षभ ।&#x9;042a&lt;br&gt;&#xA;शरैः प्रणुन्नं बहुधा पाण्डवैर्जितकाशिभिः ॥&#x9;042c&lt;br&gt;&#xA;वध्यमाना चमूः सा तु पुत्राणां प्रेक्षतां तव ।&#x9;043a&lt;br&gt;&#xA;भेजे दश दिशो राजन्प्रणुन्ना शरवृष्टिभिः ॥&#x9;043c&lt;br&gt;&#xA;हाहाकारो महाञ्जज्ञे योधानां तत्र भारत ।&#x9;044a&lt;br&gt;&#xA;तिष्ठतिष्ठेति चाप्यासीद्द्रावितानां महात्मनाम् ॥&#x9;044c&lt;br&gt;&#xA;क्षत्रियाणां तथाऽन्योन्यं संयुगे जयमिच्छताम् ।&#x9;045a&lt;br&gt;&#xA;प्राद्रवन्नेव सम्भग्नाः पाण्डवैस्तव सैनिकाः ॥&#x9;045c&lt;br&gt;&#xA;त्यक्त्वा युद्धे प्रियान्पुत्रान्भ्रातॄनथ पितामहान् ।&#x9;046a&lt;br&gt;&#xA;मातुलान्भागिनेयांश्च वयस्यानपि भारत ॥&#x9;046c&lt;br&gt;&#xA;हयान्द्विपांस्त्वरयन्तो योधा जग्मुः समन्ततः ।&#x9;047a&lt;br&gt;&#xA;आत्मत्राणकृतोत्साहास्तावका भरतर्षभ ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;नकुकेन कर्णपुत्राणां त्रयाणां मारणम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तत्प्रभग्नं बलं दृष्ट्वा मद्रराजः प्रतापवान् ।&#x9;001a&lt;br&gt;&#xA;उवाच सारथिं तूर्णं चोदयाश्वान्महाजवान् ॥&#x9;001c&lt;br&gt;&#xA;एष तिष्ठति वै राजा पाण्डुपुत्रो युधिष्ठिरः ।&#x9;002a&lt;br&gt;&#xA;छत्रेण ध्रियमाणेन पाण्डुरेण विराजता ॥&#x9;002c&lt;br&gt;&#xA;अत्र मां प्रापय क्षिप्रं पश्य मे सारथे बलम् ।&#x9;003a&lt;br&gt;&#xA;न समर्था हि मे पार्थाः स्थातुमद्य पुरो युधि ॥&#x9;003c&lt;br&gt;&#xA;एवमुक्तस्ततः प्रायान्मद्रराजस्य सारथिः ।&#x9;004a&lt;br&gt;&#xA;यत्र राजा सत्यसन्धो धर्मपुत्रो युधिष्ठिरः ॥&#x9;004c&lt;br&gt;&#xA;आपतन्तं च सहसा पाण्डवानां महद्बलम् ।&#x9;005a&lt;br&gt;&#xA;दधारैको रणे शल्यो वेलोद्वृत्तमिवार्णवम् ॥&#x9;005c&lt;br&gt;&#xA;पाण्डवानां बलौघस्तु शल्यमासाद्य मारिष ।&#x9;006a&lt;br&gt;&#xA;व्यतिष्ठत तदा युद्धे सिन्धोर्वेग इवाचलम् ॥&#x9;006c&lt;br&gt;&#xA;मद्रराजं तु समरे दृष्ट्वा युद्धाय धिष्ठितम् ।&#x9;007a&lt;br&gt;&#xA;कुरवः सन्न्यवर्तन्त मृत्युं कृत्वा निवर्तनम् ॥&#x9;007c&lt;br&gt;&#xA;तेषु राजन्निवृत्तेषु व्यूढानीकेषु सर्वशः ।&#x9;008a&lt;br&gt;&#xA;प्रावर्तत महारौद्रः सङ्ग्रामः शोणितोदकः ॥&#x9;008c&lt;br&gt;&#xA;समार्च्छच्चित्रसेनं तु नकुलो युद्धदुर्मदः ।&#x9;009a&lt;br&gt;&#xA;तौ परस्परमासाद्य चित्रकार्मुकधारिणौ ॥&#x9;009c&lt;br&gt;&#xA;मेघाविव यथोद्वृत्तौ दक्षिणोत्तरवर्षिणौ ।&#x9;010a&lt;br&gt;&#xA;शरतोयैः सिषिचतुस्तौ परस्परमाहवे ॥&#x9;010c&lt;br&gt;&#xA;नान्तरं तत्र पश्यामः पाण्डवस्येतरस्य च ।&#x9;011a&lt;br&gt;&#xA;उभौ कृतास्त्रौ बलिनौ रथचर्याविशारदौ ।&#x9;011c&lt;br&gt;&#xA;परस्परवधे यत्तौ छिद्रान्वेषणतत्परौ ॥&#x9;011e&lt;br&gt;&#xA;चित्रसेनस्तु भल्लेन पीतेन निशितेन च ।&#x9;012a&lt;br&gt;&#xA;नकुलस्य महाराज मुष्टिदेशेऽच्छिनद्धनुः ॥&#x9;012c&lt;br&gt;&#xA;अथैनं छिन्नधन्वानं रुक्मपुङ्खैः शिलाशितैः ।&#x9;013a&lt;br&gt;&#xA;त्रिभिः शरैरसम्भ्रान्तो ललाटे वै समार्पयत् ॥&#x9;013c&lt;br&gt;&#xA;हयांश्चास्य शरैस्तीक्ष्णैः प्रेषयामास मृत्यवे ।&#x9;014a&lt;br&gt;&#xA;तथा ध्वजं सारथिं च त्रिभिस्त्रिभिरपातयत् ॥&#x9;014c&lt;br&gt;&#xA;स शत्रुभुजनिर्मुक्तैर्ललाटस्थैस्त्रिभिः शरैः ।&#x9;015a&lt;br&gt;&#xA;नकुलः शुशुभे राजंस्त्रिशृङ्ग इव पर्वतः ॥&#x9;015c&lt;br&gt;&#xA;स च्छिन्नधन्वा विरथः खङ्गमादाय चर्म च ।&#x9;016a&lt;br&gt;&#xA;रथादवातरद्वीरः शैलाग्रादिव केसरी ॥&#x9;016c&lt;br&gt;&#xA;पद्भ्यामापततस्तस्य शरवृष्टिं समासृजत् ।&#x9;017a&lt;br&gt;&#xA;नकुलोऽप्यग्रसत्तां वै चर्मणा लघुविक्रमः ॥&#x9;017c&lt;br&gt;&#xA;चित्रसेनरथं प्राप्य चित्रयोधी जितश्रमः ।&#x9;018a&lt;br&gt;&#xA;आरुरोह महाबाहुः सर्वसैन्यस्य पश्यतः ॥&#x9;018c&lt;br&gt;&#xA;सकुण्डलं समुकुटं सुनसं स्वायतेक्षणम् ।&#x9;019a&lt;br&gt;&#xA;चित्रसेनशिरः कायादपाहरत पाण्डवः ॥&#x9;019c&lt;br&gt;&#xA;स पपात रथात्तस्माद्दिवाकरसमद्युतिः ॥&#x9;020ac&lt;br&gt;&#xA;चित्रसेनशिरस्तत्तु दृष्ट्वा तत्र महारथाः ।&#x9;021a&lt;br&gt;&#xA;साधुवादस्वनांश्चक्रुः सिंहनादांश्च पुष्कलान् ॥&#x9;021c&lt;br&gt;&#xA;विशस्तं भ्रातरं दृष्ट्वा कर्णपुत्रौ महारथौ ।&#x9;022a&lt;br&gt;&#xA;सुशर्मा सत्यसेनश्च मुञ्चन्तौ विविधाञ्शरान् ॥&#x9;022c&lt;br&gt;&#xA;ततोऽभ्यधावतां तूर्णं पाण्डवं रथिनां वरम् ।&#x9;023a&lt;br&gt;&#xA;जिघांसन्तौ यथा नागं व्याघ्रौ राजन्महावने ॥&#x9;023c&lt;br&gt;&#xA;तावभ्येत्य महाबाहू द्वावप्यतिमहारथौ ।&#x9;024a&lt;br&gt;&#xA;शरौघान्सम्यगस्यन्तौ जीमूतौ सलिलं यथा ॥&#x9;024c&lt;br&gt;&#xA;स शरैः सर्वतो विद्धः प्रहृष्ट इव पाण्डवः ।&#x9;025a&lt;br&gt;&#xA;अन्यत्कार्मुकमादाय रथमारुह्य वेगवान् ।&#x9;025c&lt;br&gt;&#xA;अतिष्ठत रणे वीरः क्रुद्धरूप इवान्तकः ॥&#x9;025e&lt;br&gt;&#xA;तस्य तौ भ्रातरौ राजञ्शरैः सन्नतपर्वभिः ।&#x9;026a&lt;br&gt;&#xA;रथं विशकलीकर्तुं समारब्धौ विशाम्पते ॥&#x9;026c&lt;br&gt;&#xA;ततः प्रहस्य नकुलश्चतुर्भिश्चतुरो रणे ।&#x9;027a&lt;br&gt;&#xA;जघान निशितैर्बाणैः सत्यसेनस्य वाजिनः ॥&#x9;027c&lt;br&gt;&#xA;ततः सन्धाय नारचं रुक्मपुङ्खं शिलाशितम् ।&#x9;028a&lt;br&gt;&#xA;धनुश्चिच्छेद राजेन्द्र सत्यसेनस्य पाण्डवः ॥&#x9;028c&lt;br&gt;&#xA;अथान्यं रथमास्थाय धनुरादाय चापरम् ।&#x9;029a&lt;br&gt;&#xA;सत्यसेनः सुशर्मा च पाण्डवं पर्यधावताम् ॥&#x9;029c&lt;br&gt;&#xA;अविध्यत्तावसम्भ्रान्तौ माद्रीपुत्रः प्रतापवान् ।&#x9;030a&lt;br&gt;&#xA;द्वाभ्यां द्वाभ्यां महाराज शराभ्यां रणमूर्धनि ॥&#x9;030c&lt;br&gt;&#xA;सुशर्मा तु ततः क्रुद्धः पाण्डवस्य महद्धनुः ।&#x9;031a&lt;br&gt;&#xA;चिच्छेद प्रहसन्युद्धे क्षुरप्रेण महारथः ॥&#x9;031c&lt;br&gt;&#xA;अथान्यद्धनुरादाय नकुलः क्रोधमूर्च्छितः ।&#x9;032a&lt;br&gt;&#xA;सुशर्माणं पञ्चभिर्विद्ध्वा ध्वजमेकेन चिच्छिदे ॥&#x9;032c&lt;br&gt;&#xA;सत्यसेनस्य स धनुर्हस्तावापं च मारिष ।&#x9;033a&lt;br&gt;&#xA;चिच्छेद तरसा युद्धे तत उच्चुक्रुशुर्जनाः ॥&#x9;033c&lt;br&gt;&#xA;अथान्यद्धनुरादाय वेगघ्नं भारसाधनम् ।&#x9;034a&lt;br&gt;&#xA;शरैः सञ्छादयामास समन्तात्पाण्डुनन्दनम् ॥&#x9;034c&lt;br&gt;&#xA;सन्निवार्य तु तान्बाणान्नकुलः परवीरहा ।&#x9;035a&lt;br&gt;&#xA;सत्यसेनसुशर्माणौ द्वाभ्यां द्वाभ्यामविध्यत ॥&#x9;035c&lt;br&gt;&#xA;तावेनं प्रत्यविध्येतां पृथक्पृथगजिह्मगैः ।&#x9;036a&lt;br&gt;&#xA;सारथिं चास्य राजेन्द्र शितैर्विव्यधतुः शरैः ॥&#x9;036c&lt;br&gt;&#xA;सत्यसेनो रथेषां तु नकुलस्य धनुस्तथा ।&#x9;037a&lt;br&gt;&#xA;पृथक् शराभ्यां चिच्छेद कृतहस्तः प्रतापवान् ॥&#x9;037c&lt;br&gt;&#xA;स रथेऽतिरथस्तिष्ठन्रथशक्तिं परामृशत् ॥&#x9;038ac&lt;br&gt;&#xA;स्वर्णदण्डामकुण्ठाग्रां तैलधौतां सुनिर्मलाम् ।&#x9;039a&lt;br&gt;&#xA;लेलिहानामिव विभो नागकन्यां महाविषाम् ॥&#x9;039c&lt;br&gt;&#xA;समुद्यम्य च चिक्षेप सत्यसेनस्य संयुगे ॥&#x9;040ac&lt;br&gt;&#xA;सा तस्य हृदयं गत्वा विभेद शतधा नृप ।&#x9;041a&lt;br&gt;&#xA;स पपात रथाद्भूमिं गतसत्वोऽल्पचेतनः ॥&#x9;041c&lt;br&gt;&#xA;भ्रातरं निहतं दृष्ट्वा सुशर्मा क्रोधमूर्च्छितः ।&#x9;042a&lt;br&gt;&#xA;अभ्यवर्षच्छरैस्तूर्णं पादातं पाण्डुनन्दनम् ॥&#x9;042c&lt;br&gt;&#xA;चतुर्भिश्चतुरो वाहान्ध्वजं छित्त्वा च पञ्चभिः ।&#x9;043a&lt;br&gt;&#xA;त्रिभिर्वै सारथिं हत्वा कर्णपुत्रो ननाद ह ॥&#x9;043c&lt;br&gt;&#xA;नकुलं विरथं दृष्ट्वा द्रौपदेयो महारथम् ।&#x9;044a&lt;br&gt;&#xA;सुतसोमोऽभिदुद्राव परीप्सन्पितरं रणे ॥&#x9;044c&lt;br&gt;&#xA;ततोऽधिरुह्य नकुलः सुतसोमस्य तं रथम् ।&#x9;045a&lt;br&gt;&#xA;शुशुभे भरतश्रेष्ठो गिरिस्य इव केसरी ॥&#x9;045c&lt;br&gt;&#xA;अन्यत्कार्मुकमादाय सुशर्माणमयोधयत् ॥&#x9;046ac&lt;br&gt;&#xA;तत्र तौ शरवर्षाभ्यां समासाद्य परस्परम् ।&#x9;047a&lt;br&gt;&#xA;परस्परवधे यत्नं चक्रतुः सुमहारथौ ॥&#x9;047c&lt;br&gt;&#xA;सुशर्मा तु तः क्रुद्धः पाण्डवं विशिखैस्त्रिभिः ।&#x9;048a&lt;br&gt;&#xA;सुतसोमं तु विंशत्या वाह्वोरुरसि चार्पयत् ॥&#x9;048c&lt;br&gt;&#xA;ततः क्रुद्धो महाराज नकुलः परवीरहा ।&#x9;049a&lt;br&gt;&#xA;शरैस्तस्य दिशः सर्वाश्छादयामास वीर्यवान् ॥&#x9;049c&lt;br&gt;&#xA;ततो गृहीत्वा तीक्ष्णाग्रमर्धचन्द्रं सुतेजनम् ।&#x9;050a&lt;br&gt;&#xA;आकर्णपूर्णं चिक्षेप कर्णपुत्राय संयुगे ॥&#x9;050c&lt;br&gt;&#xA;तस्य तेन शिरः कायाज्जहार नृपसत्तम ।&#x9;051a&lt;br&gt;&#xA;पश्यतां सर्वसैन्यानां तदद्भुतमिवाभवत् ॥&#x9;051c&lt;br&gt;&#xA;स हतः प्रापतद्राजन्नकुलेन महात्मना ।&#x9;052a&lt;br&gt;&#xA;नदीवेगादिवारुग्णस्तीरजः पादपो महान् ॥&#x9;052c&lt;br&gt;&#xA;कर्णपुत्रवचं दृष्ट्वा नकुलस्य च विक्रमम् ।&#x9;053a&lt;br&gt;&#xA;प्रदुद्राव भवात्सेना तावकी भरतर्षभ ॥&#x9;053c&lt;br&gt;&#xA;तां तु सेनां महाराज्ञ मद्रराजः प्रतापवान् ।&#x9;054a&lt;br&gt;&#xA;अपालयद्रणे शूरः सेनापतिररिन्दमः ॥&#x9;054c&lt;br&gt;&#xA;विभीतस्थौ महाराज व्यवस्थाप्य च वाहिनीम् ।&#x9;055a&lt;br&gt;&#xA;सिंहनादं भृशं कृत्वा धनुःशब्दं च दारुणम् ॥&#x9;055c&lt;br&gt;&#xA;तावकाः सगरे राजन्राङ्क्षेता दृढधन्वना ।&#x9;056a&lt;br&gt;&#xA;प्रत्युद्ययुश्च तांस्ते तु समन्ताद्विगतव्यथाः ॥&#x9;056c&lt;br&gt;&#xA;मद्रराजं महेष्वासं परिवार्य समन्ततः ।&#x9;057a&lt;br&gt;&#xA;स्थिता राजन्महासेना योद्धुकामा समन्ततः ॥&#x9;057c&lt;br&gt;&#xA;सात्यकिर्भीमसेनश्च माद्रीपुत्रौ च पाण्डवौ ।&#x9;058a&lt;br&gt;&#xA;युधिष्ठिरं पुरस्कृत्य ह्रीनिषेवमरिन्दमम् ॥&#x9;058c&lt;br&gt;&#xA;परिवार्य रणे वीराः सिंहनादं प्रचक्रिरे ।&#x9;059a&lt;br&gt;&#xA;बाणशङ्खरवांस्तीव्रान्क्ष्वेलाश्च विविधा दधुः ॥&#x9;059c&lt;br&gt;&#xA;तथैव तावकाः सर्वे मद्राधिपतिमञ्जसा ।&#x9;060a&lt;br&gt;&#xA;परिवार्य सुसंरब्धाः पुनर्युद्धमरोचयन् ॥&#x9;060c&lt;br&gt;&#xA;ततः प्रववृते युद्धं भीरूणां भयवर्धनम् ।&#x9;061a&lt;br&gt;&#xA;तावकानां परेषां च मृत्युं कृत्वा निवर्तनम् ॥&#x9;061c&lt;br&gt;&#xA;यथा देवासुरं युद्धं पूर्वमासीद्विशाम्पते ।&#x9;062a&lt;br&gt;&#xA;अभीतानां तथाऽऽसीत्तद्यमराष्ट्रविवर्धनम् ॥&#x9;062c&lt;br&gt;&#xA;ततः कपिध्वजो राजन्हत्वा संशप्तकान्रणे ।&#x9;063a&lt;br&gt;&#xA;अभ्यद्रवत तां सेनां कौरवीं पाण्डुनन्दनः ॥&#x9;063c&lt;br&gt;&#xA;तथैव पाण्डवाः सर्वे धृष्टद्युम्नपुरोगमाः ।&#x9;064a&lt;br&gt;&#xA;अभ्यधावन्ततां सेनां विसृजन्तः शिताञ्शरान् ॥&#x9;064c&lt;br&gt;&#xA;पाण्डवैरवकीर्णानां सम्मोहः समजायत ।&#x9;065a&lt;br&gt;&#xA;न च जज्ञुस्त्वनीकानि दिशो वा विदिशस्तथा ॥&#x9;065c&lt;br&gt;&#xA;आपूर्यमाणा निशितैः शरैः पाण्डवचोदितैः ।&#x9;066a&lt;br&gt;&#xA;हतप्रवीरा विध्वस्ता वार्यमाणा समन्ततः ।&#x9;066c&lt;br&gt;&#xA;कौरव्यवध्यत चमूः पाण्डुपुत्रैर्महारथैः ॥&#x9;066e&lt;br&gt;&#xA;तथैव पाण्डवं सैन्यं शरै राजन्समन्ततः ।&#x9;067a&lt;br&gt;&#xA;रणेऽहन्यत पुत्रैस्ते शतशोऽथ सहस्रशः ॥&#x9;067c&lt;br&gt;&#xA;ते सेने भृशसन्तप्ते वध्यमाने परस्परम् ।&#x9;068a&lt;br&gt;&#xA;व्याकुले समपद्येतां वर्षासु सरिताविव ॥&#x9;068c&lt;br&gt;&#xA;आविवेश ततस्तीव्रं तावकानां महद्भयम् ।&#x9;069a&lt;br&gt;&#xA;पाण्डवानां च राजेन्द्र तथाभूते महाहवे ॥ ॥&#x9;069c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/010/</guid>
      <description>&lt;p&gt;अध्यायः 010&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तस्मिन्विलुलिते सैन्ये वध्यमाने परस्परम् ।&#x9;001a&lt;br&gt;&#xA;द्रवमाणेषु योधेषु विद्रवत्सु च दन्तिषु ॥&#x9;001c&lt;br&gt;&#xA;कूजतां स्तनतां चैव पदातीनां महाहवे ।&#x9;002a&lt;br&gt;&#xA;निहतेषु महाराज हयेषु बहुधा तदा ॥&#x9;002c&lt;br&gt;&#xA;प्रक्षये दारुणे घोरे संहारे सर्वदेहिनाम् ।&#x9;003a&lt;br&gt;&#xA;नानाशस्त्रसमावापे व्यतिषक्तरथद्विपे ॥&#x9;003c&lt;br&gt;&#xA;हर्षणे युद्धशौण्डानां भीरूणां भयवर्धने ।&#x9;004a&lt;br&gt;&#xA;गाहमानेषु योधेषु परस्परवधैषिषु ॥&#x9;004c&lt;br&gt;&#xA;प्राणादाने महाघोरे वर्तमाने दुरोदरे ।&#x9;005a&lt;br&gt;&#xA;सङ्ग्रामे घोररूपे तु यमराष्ट्रविवर्धने ॥&#x9;005c&lt;br&gt;&#xA;पाण्डवास्तावकं सैन्यं व्यधमन्निशितैः शरैः ।&#x9;006a&lt;br&gt;&#xA;तथैव तावका योधा जघ्नुः पाण्डवसैनिकान् ॥&#x9;006c&lt;br&gt;&#xA;तस्मिंस्तथा वर्तमाने युद्धे भीरुभयावहे ।&#x9;007a&lt;br&gt;&#xA;पूर्वाह्णे चापि सम्प्राप्ते भास्करोदयनं प्रति ॥&#x9;007c&lt;br&gt;&#xA;लब्धलक्षाः परे राजन्रक्षितास्तु महात्मना ।&#x9;008a&lt;br&gt;&#xA;अयोधयंस्तव बलं मृत्युं कृत्वा निवर्तनम् ॥&#x9;008c&lt;br&gt;&#xA;बलिभिः पाण्डवैर्दृप्तैर्लैब्धलक्षैः प्रहारिभिः ।&#x9;009a&lt;br&gt;&#xA;कौरव्यसीदत्पृतना मृगीवाग्निबयाकुला ॥&#x9;009c&lt;br&gt;&#xA;तां दृष्ट्वा सीदतीं सेनां पङ्के गामिव दुर्बलाम् ।&#x9;010a&lt;br&gt;&#xA;उज्जिहीर्षुस्तदा शल्यः प्रायात्पाण्डुसुतान्प्रति ॥&#x9;010c&lt;br&gt;&#xA;मद्रराजः सुसङ्क्रुद्धो गृहीत्वा धनुरुत्तमम् ।&#x9;011a&lt;br&gt;&#xA;अभ्यद्रवत सङ्ग्रामे पाण्डवानाततायिनः ॥&#x9;011c&lt;br&gt;&#xA;पाण्डवा अपि भूपाल समरे जितकाशिनः ।&#x9;012a&lt;br&gt;&#xA;मद्रराजं समासाद्य बिभिदुर्निशितैः शरैः ॥&#x9;012c&lt;br&gt;&#xA;ततः शरशतैस्तीक्ष्णैर्मद्रराजो महारथः ।&#x9;013a&lt;br&gt;&#xA;अर्दयामास तां सेनां धर्मराजस्य पश्यतः ॥&#x9;013c&lt;br&gt;&#xA;प्रादुरासन्निमित्तानि नानारूपाण्यनेकशः ।&#x9;014a&lt;br&gt;&#xA;चचाल शब्दं कुर्वाणा मही चापि सपर्वता ॥&#x9;014c&lt;br&gt;&#xA;[सदण्डशूला दीप्ताग्रा दीर्यमाणाः समन्ततः ।]&#x9;015a&lt;br&gt;&#xA;उल्का भूमिं दिवः पेतुराहत्य रविमण्डलम् ॥&#x9;015c&lt;br&gt;&#xA;मृगाश्च महिषाश्चापि पक्षिणश्च विशाम्पते ।&#x9;016a&lt;br&gt;&#xA;अपसव्यं तदा चक्रुः सेनां ते बहुशो नृप ॥&#x9;016c&lt;br&gt;&#xA;[भृगुसूनुधरापुत्रौ शशिजेन समन्वितौ ।&#x9;017a&lt;br&gt;&#xA;चरमं पाण्डुपुत्राणां पुरस्तात्सर्वभूभुजाम् ॥&#x9;017c&lt;br&gt;&#xA;शस्त्राग्रेष्वभवज्ज्वाला नेत्राण्याहत्य वर्षती ।&#x9;018a&lt;br&gt;&#xA;शिरःस्वलीयन्त भृशं काकोलूकाश्च केतुषु] ॥&#x9;018c&lt;br&gt;&#xA;ततस्तद्युद्धमत्युग्रमभवत्सहचारिणाम् ।&#x9;019a&lt;br&gt;&#xA;तथा सर्वाण्यनीकानि सन्निपत्य जनाधिप ॥&#x9;019c&lt;br&gt;&#xA;अभ्यघ्नत्कौरवो राजा पाण्डवानामनीकिनीम् ।&#x9;020a&lt;br&gt;&#xA;शल्यस्तु शरवर्षेण वर्षन्निव सहस्रदृक् ॥&#x9;020c&lt;br&gt;&#xA;अभ्यवर्षत धर्मात्मा कुन्तीपुत्रं युधिष्ठिरम् ।&#x9;021a&lt;br&gt;&#xA;भीमसेनं शरैश्चापि रुक्मपुङ्खैः शिलाशितैः ॥&#x9;021c&lt;br&gt;&#xA;द्रौपदेयांस्तथा सर्वान्माद्रीपुत्रौ च पाण्डवौ ।&#x9;022a&lt;br&gt;&#xA;धृष्टद्युम्नं च शैनेयं शिखण्डिनमथापि च ॥&#x9;022c&lt;br&gt;&#xA;एकैकं दशभिर्बाणैर्विव्याध स महाबलः ।&#x9;023a&lt;br&gt;&#xA;ततोऽसृजद्बाणवर्षं घर्मान्ते मघवानिव ॥&#x9;023c&lt;br&gt;&#xA;ततः प्रभद्रका राजन्सोमकाश्च सहस्रशः ।&#x9;024a&lt;br&gt;&#xA;पतिताः पात्यमानाश्च दृश्यन्ते शल्यसायकैः ॥&#x9;024c&lt;br&gt;&#xA;भ्रमराणामिव व्राताः शलभानामिव व्रजाः ।&#x9;025a&lt;br&gt;&#xA;ह्रादिन्य इव मेघेभ्यः शल्यस्य न्यपतञ्शराः ॥&#x9;025c&lt;br&gt;&#xA;द्विरदास्तुरगाश्चार्ताः पत्तयो रथिनस्तथा ।&#x9;026a&lt;br&gt;&#xA;शल्यस्य बाणैरपतन्बभ्रमुर्व्यनदंस्तथा ॥&#x9;026c&lt;br&gt;&#xA;आविष्ट इव मद्रेशो मन्युना पौरुषेण च ।&#x9;027a&lt;br&gt;&#xA;प्राच्छादयदरीन्सङ्ख्ये कालसृष्ट इवान्तकः ।&#x9;027c&lt;br&gt;&#xA;विनर्दमानो मद्रेशो मेघह्रादो महाबलः ॥&#x9;027e&lt;br&gt;&#xA;सा वध्यमाना शल्येन पाण्डवानामनीकिनी ।&#x9;028a&lt;br&gt;&#xA;अजातशत्रुं कौन्तेयमभ्यधावद्युधिष्ठिरम् ॥&#x9;028c&lt;br&gt;&#xA;तां सम्मर्द्य शतैः सङ्ख्ये लघुहस्तः शितैः शरैः ।&#x9;029a&lt;br&gt;&#xA;बाणवर्षेण महता युधिष्ठिरमताडयत् ॥&#x9;029c&lt;br&gt;&#xA;तमापतन्तं जात्यश्वैः क्रुद्धो राजा युधिष्ठिरः ।&#x9;030a&lt;br&gt;&#xA;अवारयच्छरैस्तीक्ष्णैर्महाद्विपमिवाङ्कुशैः ॥&#x9;030c&lt;br&gt;&#xA;तस्य शल्यः शरं घोरं मुमोचाशीविषोपमम् ।&#x9;031a&lt;br&gt;&#xA;सोऽभ्यविध्यन्महात्मानं वेगेनाभ्यपतच्च गाम् ॥&#x9;031c&lt;br&gt;&#xA;ततो वृकोदरः क्रुद्धः शल्यं विव्याध सप्तभिः ।&#x9;032a&lt;br&gt;&#xA;पञ्चभिः सहदेवस्तु नकुलो दशभिः शरैः ॥&#x9;032c&lt;br&gt;&#xA;द्रौपदेयाश्च शत्रुघ्नं शूरमार्तायनिं शरैः ।&#x9;033a&lt;br&gt;&#xA;अभ्यवर्षन्महाराज मेघा इव महीधरम् ॥&#x9;033c&lt;br&gt;&#xA;ततो दृष्ट्वा वार्यमाणं शल्यं पार्थैः समन्ततः ।&#x9;034a&lt;br&gt;&#xA;कृतवर्मा कृपश्चैव सङ्क्रुद्धावभ्यधावताम् ॥&#x9;034c&lt;br&gt;&#xA;उलूकश्च महावीर्यः शकुनिंश्चापि सौबलः ।&#x9;035a&lt;br&gt;&#xA;समागम्याथ शनकैरश्वत्थामा महाबलः ।&#x9;035c&lt;br&gt;&#xA;तव पुत्राश्च कार्त्स्न्येन जुगुपुः शल्यमाहवे ॥&#x9;035e&lt;br&gt;&#xA;भीमसेनं त्रिभिर्विद्ध्वा कृतवर्मा शिलीमुखैः ।&#x9;036a&lt;br&gt;&#xA;बाणवर्षेण महता क्रुद्धरूपमवारयत् ।&#x9;036c&lt;br&gt;&#xA;धृष्टद्युम्नं ततः क्रुद्धो बाणवर्षैरपीडयत् ॥&#x9;036e&lt;br&gt;&#xA;द्रौपदेयांश्च शकुनिर्यमौ च द्रौणिरभ्ययात् ॥&#x9;037ac&lt;br&gt;&#xA;दुर्योधनो युधांश्रेष्ठ आहवे केशवार्जुनौ ।&#x9;038a&lt;br&gt;&#xA;समभ्ययादुग्रतेजाः शरैश्चाप्यहनद्बली ॥&#x9;038c&lt;br&gt;&#xA;एवं द्वन्द्वशतान्यासंस्त्वदीयानां परैः सह ।&#x9;039a&lt;br&gt;&#xA;घोररूपाणि चित्राणि तत्रतत्र विशाम्पते ॥&#x9;039c&lt;br&gt;&#xA;ऋक्षवर्णाञ्जघानाश्वान्भोजो भीमस्य संयुगे ।&#x9;040a&lt;br&gt;&#xA;सोऽवतीर्य रथोपस्थाद्धताश्वात्पाण्डुनन्दनः ।&#x9;040c&lt;br&gt;&#xA;कालो दण्डमिवोद्यम्य गदापाणिरयुध्यत ॥&#x9;040e&lt;br&gt;&#xA;प्रमुखे सहदेवस्य जघानाश्वान्स मद्रराट् ।&#x9;041a&lt;br&gt;&#xA;ततः शल्यस्य तनयं सहदेवोऽसिनावधीत् ॥&#x9;041c&lt;br&gt;&#xA;गौतमः पुनराचार्यो धृष्टद्युम्नमयोधयत् ।&#x9;042a&lt;br&gt;&#xA;असम्भ्रान्तमसम्भ्रान्तो यत्नवान्यत्नवत्तरम् ॥&#x9;042c&lt;br&gt;&#xA;द्रौपदेयांस्तथा वीरानेकैकं दशभिः शरैः ।&#x9;043a&lt;br&gt;&#xA;अविद्ध्यदाचार्यसुतो नातिक्रुद्धो हसन्निव ॥&#x9;043c&lt;br&gt;&#xA;[पुनश्च भीमसेनस्य जघानाश्वांस्तथाऽऽहवे ।&#x9;044a&lt;br&gt;&#xA;सोऽवतीर्य रथात्तूर्णं हताश्वः पाण्डुनन्दनः ॥&#x9;044c&lt;br&gt;&#xA;कालो दण्डमिवोद्यम्य गदां क्रुद्धो महाबलः ।&#x9;045a&lt;br&gt;&#xA;पोथयामास तुरगान्रथं च कृतवर्मणः ।&#x9;045c&lt;br&gt;&#xA;कृतवर्मा त्ववप्लुत्य रथात्तस्मादपाक्रमत् ॥]&#x9;045e&lt;br&gt;&#xA;शल्योऽपि राजन्सङ्क्रुद्धो निघ्नन्सोमकपाण्डवान् ।&#x9;046a&lt;br&gt;&#xA;पुनरेव शितैर्बाणैर्युधिष्ठिरमपीडयत् ॥&#x9;046c&lt;br&gt;&#xA;तस्य भीमो रणे क्रुद्धः सन्दश्य दशनच्छदम् ।&#x9;047a&lt;br&gt;&#xA;विनाशायाभिसन्धाय गदामादाय वीर्यवान् ॥&#x9;047c&lt;br&gt;&#xA;यमदण्डप्रतीकाशां कालरात्रिमिवोद्यताम् ।&#x9;048a&lt;br&gt;&#xA;गजवाजिमनुष्याणां देहान्तकरणीमति ॥&#x9;048c&lt;br&gt;&#xA;हेमपट्टपरिक्षिप्तामुल्कां प्रज्वलितामिव ।&#x9;049a&lt;br&gt;&#xA;शैक्यां व्यालीमिवात्युग्रां वज्रकल्पामयोमयीम् ॥&#x9;049c&lt;br&gt;&#xA;चन्दनागुरुपङ्काक्तां प्रमदामीप्सितामिव ।&#x9;050a&lt;br&gt;&#xA;वसामेदोपदिग्धाङ्गीं जिह्वां वैवस्वतीमिव ॥&#x9;050c&lt;br&gt;&#xA;पटुघण्टाशतरवां वासवीमशनीमिव ।&#x9;051a&lt;br&gt;&#xA;निर्मुक्ताशीविषाकारां पृक्तां गजमदैरपि ॥&#x9;051c&lt;br&gt;&#xA;त्रासनीं सर्वभूतानां स्वसैन्यपरिहर्षिणीम् ।&#x9;052a&lt;br&gt;&#xA;मनुष्यलोके विख्यातां गिरिशृङ्गविदारणीम् ॥&#x9;052c&lt;br&gt;&#xA;यया कैलासभवने महेश्वरसखं बली ।&#x9;053a&lt;br&gt;&#xA;आह्वयामास कौन्तेयः सङ्क्रुद्धमलकाधिपम् ॥&#x9;053c&lt;br&gt;&#xA;यया मायामयान्दृप्तान्सुबहून्धनदालये ।&#x9;054a&lt;br&gt;&#xA;जघान गुह्यकान्क्रुद्धो मन्दारार्थे महाबलः ।&#x9;054c&lt;br&gt;&#xA;निवार्यमाणो बहुभिर्द्रौपद्याः प्रियमास्थितः ॥&#x9;054e&lt;br&gt;&#xA;तां वज्रमणिरत्नौघकल्माषां वज्रगौरवाम् ।&#x9;055a&lt;br&gt;&#xA;समुद्यम्य महाबाहुः शल्यमभ्यपतद्रणे ॥&#x9;055c&lt;br&gt;&#xA;गदया युद्धकुशलस्तया दारुणनादया ।&#x9;056a&lt;br&gt;&#xA;पोथयामास शल्यस्य चतुरोऽश्वान्महाजवान् ॥&#x9;056c&lt;br&gt;&#xA;ततः शल्यो रणे क्रुद्धः पीने वक्षसि तोमरम् ।&#x9;057a&lt;br&gt;&#xA;निचखान नदन्वीरोवर्म भित्त्वा च सोभ्ययात् ॥&#x9;057c&lt;br&gt;&#xA;वृकोदरस्त्वसम्भ्रान्तस्तमेवोद्धृत्य तोमरम् ।&#x9;058a&lt;br&gt;&#xA;यन्तारं मद्रराजस्य निर्बिभेद तदा हृदि ॥&#x9;058c&lt;br&gt;&#xA;स भिन्नवर्मा रुधिरं वमन्वित्रस्तमानसः ।&#x9;059a&lt;br&gt;&#xA;पपाताभिमुखो भीमं मद्रराजस्त्वपाक्रमत् ॥&#x9;059c&lt;br&gt;&#xA;कृतप्रतिकृतं दृष्ट्वा शल्यो विस्मितमानसः ।&#x9;060a&lt;br&gt;&#xA;गदामाश्रित्य धर्मात्मा प्रत्यमित्रमवैक्षत ॥&#x9;060c&lt;br&gt;&#xA;ततः सुमनसः पार्था भीमसेनमपूजयन् ।&#x9;061a&lt;br&gt;&#xA;ते दृष्ट्वा कर्म सङ्ग्रामे घोरमक्लिष्टकर्मणः ॥ ॥&#x9;061c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/011/</guid>
      <description>&lt;p&gt;अध्यायः 011&lt;/p&gt;&#xA;&lt;p&gt;शल्यभीमयोर्गदायुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;पतितं प्रेक्ष्य यन्तारं शल्यः शैक्यायसीं गदाम् ।&#x9;001a&lt;br&gt;&#xA;आदाय तरसा राजंस्तस्थौ गिरिरिवाचलः ॥&#x9;001c&lt;br&gt;&#xA;तं दीप्तमिव कालाग्निं पाशहस्तमिवान्तकम् ।&#x9;002a&lt;br&gt;&#xA;सशृङ्गमिव कैलासं सवज्रमिव वासवम् ॥&#x9;002c&lt;br&gt;&#xA;सशूलमिव हर्यक्षं सचक्रमिव चक्रिणम् ।&#x9;003a&lt;br&gt;&#xA;सशक्तिमिव सेनान्यं वने मत्तमिव द्विपम् ।&#x9;003c&lt;br&gt;&#xA;जवेनाभ्यपतद्भीमः प्रगृह्य महतीं गदाम् ॥&#x9;003e&lt;br&gt;&#xA;ततः शङ्खप्रणादश्च तूर्याणां च सहस्रशः ।&#x9;004a&lt;br&gt;&#xA;सिंहनादश्च सञ्जज्ञे शूराणां हर्षवर्धनः ॥&#x9;004c&lt;br&gt;&#xA;प्रैक्षन्त सर्वतस्तौ हि योधा मत्ताविव द्विपौ ।&#x9;005a&lt;br&gt;&#xA;तावकाश्चापरे चैव साधुसाध्वित्यपूजयन् ॥&#x9;005c&lt;br&gt;&#xA;न हि मद्राधिपादन्यो रामाद्वा यदुनन्दनात् ।&#x9;006a&lt;br&gt;&#xA;सोढुमुत्सहते वेगं भीमसेनस्य संयुगे ॥&#x9;006c&lt;br&gt;&#xA;तथा मद्राधिपस्यापि गदावेगं महात्मनः ।&#x9;007a&lt;br&gt;&#xA;सोढुमुत्सहते नान्यः पुमान्युधि वृकोदरात् ॥&#x9;007c&lt;br&gt;&#xA;तौ वृषाविव नर्दन्तौ मण्डलानि विचेरतुः ।&#x9;008a&lt;br&gt;&#xA;आवर्तितौ गदाहस्तौ मद्रराजवृकोदरौ ॥&#x9;008c&lt;br&gt;&#xA;मण्डलावर्तमार्गेषु गदाविहरणेषु च ।&#x9;009a&lt;br&gt;&#xA;निर्विशेषमभूद्युद्धं तयोः पुरुषसिंहयोः ॥&#x9;009c&lt;br&gt;&#xA;तप्तहेममयैः शुभ्रैर्बभूव भयवर्धिनी ।&#x9;010a&lt;br&gt;&#xA;अग्निज्वालैरिवाबद्धा पट्टैः शल्यस्य सा गदा ॥&#x9;010c&lt;br&gt;&#xA;तथैव चरतो मार्गान्मण्डलेषु महात्मनः ।&#x9;011a&lt;br&gt;&#xA;विद्युदभ्रग्रतीकाशा भीमस्य शुशुभे गदा ॥&#x9;011c&lt;br&gt;&#xA;ताडिता मद्रराजेन भीमस्य गदया गदा ।&#x9;012a&lt;br&gt;&#xA;दह्यमानेव खे राजन्साऽसृजत्पावकार्चिषः ॥&#x9;012c&lt;br&gt;&#xA;तथा भीमेन शल्यस्य ताडिता गदया गदा ।&#x9;013a&lt;br&gt;&#xA;अङ्गारवर्षं मुमुचे तदद्भुतमिवाभवत् ॥&#x9;013c&lt;br&gt;&#xA;दन्तैरिव महानागौ शृङ्गैरिव महर्षभौ ।&#x9;014a&lt;br&gt;&#xA;तौ विरेजतुरन्योन्यं गदाग्राभ्यां परिक्षतौ ॥&#x9;014c&lt;br&gt;&#xA;तौ गदाभिहतैर्गात्रैः क्षणेन रुधिरोक्षितौ ।&#x9;015a&lt;br&gt;&#xA;प्रेक्षणीयतरावास्तां पुष्पिताविव किंशुकौ ॥&#x9;015c&lt;br&gt;&#xA;गदया मद्रराजस्य सव्यदक्षिणमाहतः ।&#x9;016a&lt;br&gt;&#xA;भीमसेनो महाबाहुर्न चचालाचलो यथा ॥&#x9;016c&lt;br&gt;&#xA;तथा भीमगदावेगैस्ताड्यमानो मुहुर्मुहुः ।&#x9;017a&lt;br&gt;&#xA;शल्यो न विव्यथे राजन्दन्तिनेव महागिरिः ॥&#x9;017c&lt;br&gt;&#xA;शुश्रुवे दिक्षु सर्वासु तयोः पुरुषसिंहयोः ।&#x9;018a&lt;br&gt;&#xA;गदानिपातसंह्रादो वज्रयोरिव निःस्वनः ॥&#x9;018c&lt;br&gt;&#xA;निवृत्य तु महावीर्यौ समुच्छ्रितमहागदौ ।&#x9;019a&lt;br&gt;&#xA;पुनरन्तरमार्गस्थौ पण्डलानि विचेरतुः ॥&#x9;019c&lt;br&gt;&#xA;अथाभ्येत्य पदान्यष्टौ सन्निपातोऽभवत्तयोः ।&#x9;020a&lt;br&gt;&#xA;उद्यम्य लोहदण्डाभ्यामतिमानुषकर्मणोः ॥&#x9;020c&lt;br&gt;&#xA;पोथयन्तौ तदाऽन्योन्यं मण्डलानि विचेरतुः ।&#x9;021a&lt;br&gt;&#xA;क्रियाविशेषं कृतिनौ दर्शयामासतुस्तदा ॥&#x9;021c&lt;br&gt;&#xA;अभ्युद्यतगदौ वीरौ सशृङ्गाविव पर्वतौ ।&#x9;022a&lt;br&gt;&#xA;तावाजघ्नतुरन्योन्यं मण्डलानि विचेरतुः ॥&#x9;022c&lt;br&gt;&#xA;क्रियाविशेषकृतिनौ रणभूमितलेऽचलौ ।&#x9;023a&lt;br&gt;&#xA;तौ परस्परसंरम्भाद्गदाभ्यां सुभृशाहतौ ॥&#x9;023c&lt;br&gt;&#xA;युगपत्पेततुर्वीरावुभाविन्द्रबली इव ।&#x9;024a&lt;br&gt;&#xA;उभयोः सेनयोर्योधास्तदा हाहाकृताभवन् ॥&#x9;024c&lt;br&gt;&#xA;भृशं मर्मस्वभिहतावुभावास्तां सुविह्वलौ ॥&#x9;025ac&lt;br&gt;&#xA;ततः स्वरथमारोप्य मद्राणामृषभं रणे ।&#x9;026a&lt;br&gt;&#xA;अपोवाह कृपः शल्यं तूर्णमायोधनादथ ॥&#x9;026c&lt;br&gt;&#xA;क्षीबवद्विह्वलत्वात्तु निमेषात्पुनरुत्थितः ।&#x9;027a&lt;br&gt;&#xA;भीमसेनो गदापाणिः समाह्वयत मद्रपम् ॥&#x9;027c&lt;br&gt;&#xA;ततस्तु तावकाः शूरा नानाशस्त्रसमायुताः ।&#x9;028a&lt;br&gt;&#xA;नानावादित्रशब्देन पाण्डुसेनामयोधयन् ॥&#x9;028c&lt;br&gt;&#xA;भुजावुच्छ्रित्य शस्त्रं च शब्देन महता ततः ।&#x9;029a&lt;br&gt;&#xA;अभ्यद्रवन्महाराज दुर्योधनपुरोगमाः ॥&#x9;029c&lt;br&gt;&#xA;तदनीकमभिप्रेक्ष्य ततस्ते पाण्डुनन्दनाः ।&#x9;030a&lt;br&gt;&#xA;प्रययुः सिंहनादेन दुर्योधनवधेप्सया ॥&#x9;030c&lt;br&gt;&#xA;तेषामापततां तूर्णं पुत्रस्ते भरतर्षभ ।&#x9;031a&lt;br&gt;&#xA;प्रासेन चेकितानं वै विव्याध हृदये भृशम् ॥&#x9;031c&lt;br&gt;&#xA;स पपात रथोपस्थे तव पुत्रेण पातितः ।&#x9;032a&lt;br&gt;&#xA;रुधिरौघपरिक्लिन्नः प्रविश्य विपुलं तमः ॥&#x9;032c&lt;br&gt;&#xA;चेकितानं हतं दृष्ट्वा पाण्डवेया महारथाः ।&#x9;033a&lt;br&gt;&#xA;असक्तमभ्यवर्षन्त शरवर्षाणि भागशः ॥&#x9;033c&lt;br&gt;&#xA;तावकानामनीकेषु पाण्डवा जितकाशिनः ।&#x9;034a&lt;br&gt;&#xA;व्यचरन्त महाराज प्रेक्षणीयाः समन्ततः ॥&#x9;034c&lt;br&gt;&#xA;कृपश्च कृतवर्मा च सौबलश्च महारथः ।&#x9;035a&lt;br&gt;&#xA;अयोधयन्धर्मराजं मद्रराजपुरस्कृताः ॥&#x9;035c&lt;br&gt;&#xA;भारद्वाजस्य हन्तारं भूरिवीर्यपराक्रमम् ।&#x9;036a&lt;br&gt;&#xA;दुर्योधनो महाराज धृष्टद्युम्नमयोधयत् ॥&#x9;036c&lt;br&gt;&#xA;त्रिसाहस्रास्तथा राजंस्तव पुत्रेण चोदिताः ।&#x9;037a&lt;br&gt;&#xA;अयोधयन्त विजयं जैगर्तानां महारथाः ॥&#x9;037c&lt;br&gt;&#xA;विजये धृतसङ्कल्पाः समरे त्यक्तजीविताः ।&#x9;038a&lt;br&gt;&#xA;प्राविशंस्तावका राजन्हंसा इव महत्सरः ॥&#x9;038c&lt;br&gt;&#xA;ततो युद्धमभूद्धोरं परस्परवधैषिणाम् ।&#x9;039a&lt;br&gt;&#xA;अन्योन्यवधसंयुक्तमन्योन्यप्रीतिवर्धनम् ॥&#x9;039c&lt;br&gt;&#xA;तस्मिन्प्रवृत्ते सङ्ग्रामे राजन्वीरवरक्षये ।&#x9;040a&lt;br&gt;&#xA;अनिलेनेरितं घोरमुत्तस्थौ पार्थिवं रजः ॥&#x9;040c&lt;br&gt;&#xA;श्रवणान्नामधेयानां पार्थिवानां च कीर्तनात् ।&#x9;041a&lt;br&gt;&#xA;परस्परं विजानीमस्तदायुध्यन्नभीतवत् ॥&#x9;041c&lt;br&gt;&#xA;तद्रजः पुरुषव्याघ्र शोणितेन प्रशामितम् ।&#x9;042a&lt;br&gt;&#xA;दिशश्च विमला जातास्तस्मिन्रजसि नाशिते ॥&#x9;042c&lt;br&gt;&#xA;तथा प्रवृत्ते सङ्ग्रामे घोररूपे भयानके ।&#x9;043a&lt;br&gt;&#xA;तावकानां परेषां च नासीत्कश्चित्पराङ्मुखः ॥&#x9;043c&lt;br&gt;&#xA;ब्रह्मलोकपरा भूत्वा प्रार्थयन्तो जयं युधि ।&#x9;044a&lt;br&gt;&#xA;सुयुद्धेन पराक्रान्ता नराः स्वर्गमभीप्सवः ॥&#x9;044c&lt;br&gt;&#xA;भर्तृपिण्डविमोक्षार्थं भर्तृकार्यविनिश्चिताः ।&#x9;045a&lt;br&gt;&#xA;स्वर्गसंसक्तमनसो योधा युयुधिरे तदा ॥&#x9;045c&lt;br&gt;&#xA;नानारूपाणि शस्त्राणि विसृजन्तो महारथाः ।&#x9;046a&lt;br&gt;&#xA;अन्योन्यमभिगर्जन्तः प्रहरन्तः परस्परम् ॥&#x9;046c&lt;br&gt;&#xA;हत विध्यत गृह्णीत प्रहरध्वं निकृन्तत ।&#x9;047a&lt;br&gt;&#xA;इति स्म वाचः श्रूयन्ते तवतेषां च वै बले ॥&#x9;047c&lt;br&gt;&#xA;ततः शल्यो महाराज धर्मपुत्रं युधिष्ठिरम् ।&#x9;048a&lt;br&gt;&#xA;विव्याध निशितैर्बाणैर्हन्तुकामो महारथम् ॥&#x9;048c&lt;br&gt;&#xA;तस्य पार्थो महाराज नाराचान्वै चतुर्दश ।&#x9;049a&lt;br&gt;&#xA;मर्माण्युद्दिश्य मर्मज्ञो निचखान हसन्निव ॥&#x9;049c&lt;br&gt;&#xA;आवार्य पाण्डवं बाणैर्हन्तुकामो महाबलः ।&#x9;050a&lt;br&gt;&#xA;विव्याध समरे क्रुद्धो बहुभिः कङ्कपत्रिभिः ॥&#x9;050c&lt;br&gt;&#xA;अथ मद्रो महाराज शरेणानतपर्वणा ।&#x9;051a&lt;br&gt;&#xA;युधिष्ठिरं समाजघ्ने सर्वसैन्यस्य पश्यतः ॥&#x9;051c&lt;br&gt;&#xA;धर्मराजोऽपि सङ्क्रुद्धो मद्रराजं महाबलः ।&#x9;052a&lt;br&gt;&#xA;विव्याध निशितैर्बाणैः कङ्कबर्हिणवाजितैः ॥&#x9;052c&lt;br&gt;&#xA;चन्द्रसेनं च सप्तत्या सूतं च नवभिः शरैः ।&#x9;053a&lt;br&gt;&#xA;द्रुमसेनं चतुःषष्ट्या निजघान महारथः ॥&#x9;053c&lt;br&gt;&#xA;चक्ररक्षे हते शल्यः पाण्डवेन महात्मना ।&#x9;054a&lt;br&gt;&#xA;निजघान ततो राजंश्चेदीन्वै पञ्चविंशतिम् ॥&#x9;054c&lt;br&gt;&#xA;सात्यकिं पञ्चविंशत्या भीमसेनं च पञ्चभिः ।&#x9;055a&lt;br&gt;&#xA;माद्रीपुत्रौ शतेनाजौ विव्याध निशितैः शरैः ॥&#x9;055c&lt;br&gt;&#xA;एवं विचरतस्तस्य सङ्ग्रामे राजसत्तम ।&#x9;056a&lt;br&gt;&#xA;सम्प्रैषयच्छितान्पार्थः शरानाशीविषोपमान् ॥&#x9;056c&lt;br&gt;&#xA;ध्वजाग्रं चास्य समरे कुन्तीपुत्रो युधिष्ठिरः ।&#x9;057a&lt;br&gt;&#xA;प्रमुखे वर्तमानस्य भल्लेनापाहरद्रथात् ॥&#x9;057c&lt;br&gt;&#xA;पाण्डुपुत्रेण वै तस्य केतुं छिन्नं महात्मना ।&#x9;058a&lt;br&gt;&#xA;निपतन्तमपश्याम गिरिशृङ्गमिवाहतम् ॥&#x9;058c&lt;br&gt;&#xA;ध्वजं निपतितं दृष्ट्वा पाण्डवं च व्यवस्थितम् ।&#x9;059a&lt;br&gt;&#xA;सङ्क्रुद्धो मद्रराजोऽभूच्छरवर्षं मुमोच ह ॥&#x9;059c&lt;br&gt;&#xA;शल्यः सायकवर्षेण पर्जन्य इव वृष्टिमान् ।&#x9;060a&lt;br&gt;&#xA;अभ्यवर्षदमेयात्मा क्षत्रियान्क्षत्रियर्षभः ॥&#x9;060c&lt;br&gt;&#xA;सात्यकिं भीमसेनं च माद्रीपुत्रौ च पाण्डवौ ।&#x9;061a&lt;br&gt;&#xA;एकैकं पञ्चभिर्विद्ध्वा युधिष्ठिरमपीडयत् ॥&#x9;061c&lt;br&gt;&#xA;ततो बाणमयं जालं विततं पाण्डवोरसि ।&#x9;062a&lt;br&gt;&#xA;अपश्याम महाराज मेघजालमिवोद्गतम् ॥&#x9;062c&lt;br&gt;&#xA;तस्य शल्यो रणे क्रुद्धः शरैः सन्नतपर्वभिः ।&#x9;063a&lt;br&gt;&#xA;दिशः सञ्छादयामास प्रदिशश्च महारथः ॥&#x9;063c&lt;br&gt;&#xA;ततो युधिष्ठिरो राजा बाणजालेन पीडितः ।&#x9;064a&lt;br&gt;&#xA;बभूव हृतविक्रान्तो जम्भो वृत्रहणा यथा ॥ ॥&#x9;064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/012/</guid>
      <description>&lt;p&gt;अध्यायः 012&lt;/p&gt;&#xA;&lt;p&gt;शल्यपराक्रमवर्णनम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;पीडिते धर्मराजे तु मद्रराजेन मारिष ।&#x9;001a&lt;br&gt;&#xA;सात्यकिर्भीमसेनश्च माद्रीपुत्रौ च पाण्डवौ ।&#x9;001c&lt;br&gt;&#xA;परिवार्य रथैः शल्यं पीडयामासुराहवे ॥&#x9;001e&lt;br&gt;&#xA;तमेकं बहुभिर्दृष्ट्वा पीड्यमानं महारथैः ।&#x9;002a&lt;br&gt;&#xA;साधुवादो महाञ्जज्ञे सिद्धाश्चासन्प्रहर्षिताः ॥&#x9;002c&lt;br&gt;&#xA;आश्चर्यमित्यभाषन्त मुनयश्चापि सङ्गताः ॥&#x9;003ac&lt;br&gt;&#xA;भीमसेनो रणे शल्यं शल्यभूतं पराक्रमे ।&#x9;004a&lt;br&gt;&#xA;एकेन विद्ध्वा बाणेन पुनर्विव्याध सप्तभिः ॥&#x9;004c&lt;br&gt;&#xA;सात्यकिश्च शतेनैनं धर्मपुत्रपरीप्सया ।&#x9;005a&lt;br&gt;&#xA;मद्रेश्वरमवाकीर्य सिंहनादमथानदत् ॥&#x9;005c&lt;br&gt;&#xA;नकुलः पञ्चभिश्चैनं सहदेवश्च पञ्चभिः ।&#x9;006a&lt;br&gt;&#xA;विद्ध्वा तं तु पुनस्तूर्णं ततो विव्याध सप्तभिः ॥&#x9;006c&lt;br&gt;&#xA;स तु शूरो रणे यत्तः पीडितस्तैर्महारथैः ।&#x9;007a&lt;br&gt;&#xA;विकृष्य कार्मुकं घोरं भारघ्नं वेगवत्तरम् ॥&#x9;007c&lt;br&gt;&#xA;सात्यकिं पञ्चविंशत्या शल्यो विव्याध मारिष ।&#x9;008a&lt;br&gt;&#xA;भीमसेनं तु सप्तत्या नकुलं सप्तभिस्तथा ॥&#x9;008c&lt;br&gt;&#xA;ततः स विशिखं चापं सहदेवस्य धन्विनः ।&#x9;009a&lt;br&gt;&#xA;छित्त्वा भल्लेन समरे विव्याधैनं त्रिसप्तभिः ॥&#x9;009c&lt;br&gt;&#xA;सहदेवस्तु समरे मातुलं भूरिवर्चसम् ।&#x9;010a&lt;br&gt;&#xA;सज्यमन्यद्धनुः कृत्वा पञ्चभिः समताडयत् ।&#x9;010c&lt;br&gt;&#xA;शरैराशीविषाकारैर्ज्वलज्ज्वलनसन्निभैः ॥&#x9;010e&lt;br&gt;&#xA;सारथिं चास्य समरे शरेणानतपर्वणा ।&#x9;011a&lt;br&gt;&#xA;विव्याध भृशसङ्क्रुद्धस्तं वै भूयस्त्रिभिः शरैः ॥&#x9;011c&lt;br&gt;&#xA;भीमसेनस्तु सप्तत्या सात्यकिर्नवभिः शरैः ।&#x9;012a&lt;br&gt;&#xA;धर्मराजस्तथा षष्ट्या गात्रे शल्यं समार्पयत् ॥&#x9;012c&lt;br&gt;&#xA;ततः शल्यो महाराज निर्विद्धस्तैर्महारथैः ।&#x9;013a&lt;br&gt;&#xA;सुस्राव रुधिरं गात्रैर्गैरिकं पर्वतो यथा ॥&#x9;013c&lt;br&gt;&#xA;तांश्च सर्वान्महेष्वासान्पञ्चभिः पञ्चभिः शरैः ।&#x9;014a&lt;br&gt;&#xA;विव्याध तरसा राजंस्तदद्भुतमिवाभवत् ॥&#x9;014c&lt;br&gt;&#xA;ततोऽपरेण भल्लेन धर्मपुत्रस्य मारिष ।&#x9;015a&lt;br&gt;&#xA;धनुश्चिच्छेद समरे सज्ज्यं स सुमहारथः ॥&#x9;015c&lt;br&gt;&#xA;अथान्यद्धनुरादाय धर्मपुत्रो युधिष्ठिरः ।&#x9;016a&lt;br&gt;&#xA;साश्वसूतध्वजरथं शल्यं प्राच्छादयच्छरैः ॥&#x9;016c&lt;br&gt;&#xA;स च्छाद्यमानः समरे धर्मपुत्रस्य सायकैः ।&#x9;017a&lt;br&gt;&#xA;युधिष्ठिरमथाविध्यद्दशभिर्निशितैः शरैः ॥&#x9;017c&lt;br&gt;&#xA;सात्यकिस्तु ततः क्रुद्धो धर्मपुत्रे शरार्दिते ।&#x9;018a&lt;br&gt;&#xA;मद्राणामधिपं शूरं शरैर्विव्याध पञ्चभिः ॥&#x9;018c&lt;br&gt;&#xA;स सात्यकेः प्रचिच्छेद क्षुरप्रेण महद्धनुः ।&#x9;019a&lt;br&gt;&#xA;भीमसेनमुखांस्तांश्च त्रिभिस्त्रिभिरताडयत् ॥&#x9;019c&lt;br&gt;&#xA;तस्य क्रुद्धो महाराज सात्यकिः सत्यविक्रमः ।&#x9;020a&lt;br&gt;&#xA;तोमरं प्रेषयामास स्वर्णदण्डं महारणे ॥&#x9;020c&lt;br&gt;&#xA;भीमसेनोऽथ नाराचं ज्वलन्तमिव पन्नगम् ।&#x9;021a&lt;br&gt;&#xA;नकुलः समरे शक्तिं सहदेवो गदां शुभाम् ।&#x9;021c&lt;br&gt;&#xA;धर्मराजः शतघ्नीं च जिघांसुः शल्यमाहवे ॥&#x9;021e&lt;br&gt;&#xA;तानापतत एवाशु पञ्चानां वै भुजच्युतान् ।&#x9;022a&lt;br&gt;&#xA;वारयामास समरे शस्त्रसङ्घैः स मद्रराट् ॥&#x9;022c&lt;br&gt;&#xA;सात्यकिप्रहितं शल्यो भल्लैश्चिच्छेद तोमरम् ।&#x9;023a&lt;br&gt;&#xA;प्रहितं भीमसेनेन शरं कनकभूषणम् ॥&#x9;023c&lt;br&gt;&#xA;द्विधा चिच्छेद समरे कृतहस्तः प्रतापवान् ।&#x9;024a&lt;br&gt;&#xA;नकुलप्रेषितां शक्तिं हेमदण्डां भयावहाम् ॥&#x9;024c&lt;br&gt;&#xA;गदां च सहदेवेन शरौघैः समवारयत् ।&#x9;025a&lt;br&gt;&#xA;शराभ्यां च शतघ्नीं तां राज्ञश्चिच्छेद भारत ॥&#x9;025c&lt;br&gt;&#xA;पश्यतां पाण्डुपुत्राणां सिंहनादं ननाद च ।&#x9;026a&lt;br&gt;&#xA;नामृष्यत्तत्र शैनेयः शत्रोर्विजयमाहवे ॥&#x9;026c&lt;br&gt;&#xA;अथान्यद्धनुरादाय सात्यकिः क्रोधमूर्च्छितः ।&#x9;027a&lt;br&gt;&#xA;द्वाभ्यां मद्रेश्वरं विद्ध्वा सारथिं च त्रिभिः शरैः ॥&#x9;027c&lt;br&gt;&#xA;ततः शल्यो रणे राजन्सर्वांस्तान्दशभिः शरैः ।&#x9;028a&lt;br&gt;&#xA;विव्याध भृशसङ्क्रुद्धस्तोत्रैरिव महाद्विपान् ॥&#x9;028c&lt;br&gt;&#xA;ते वार्यमाणाः समरे मद्रराज्ञा महारथाः ।&#x9;029a&lt;br&gt;&#xA;न शेकुः सम्मुखे स्थातुं तस्य शत्रुनिषूदनाः ॥&#x9;029c&lt;br&gt;&#xA;ततो दुर्योधनो राजा दृष्ट्वा शल्यस्य विक्रमम् ।&#x9;030a&lt;br&gt;&#xA;निहतान्पाण्डवान्मेने पाञ्चालानथ सृञ्जयान् ।&#x9;030c&lt;br&gt;&#xA;&#39;तथाविधं महाराज मद्रराजस्य विक्रमम् ।&#x9;031a&lt;br&gt;&#xA;असह्यं मानवैर्युद्धे तद्बभूव नरर्षभ ॥&#39;&#x9;031c&lt;br&gt;&#xA;ततो राजन्महाबाहुर्भीमसेनः प्रतापवान् ।&#x9;032a&lt;br&gt;&#xA;सन्त्यज्य मनसा प्राणान्मद्राधिपमयोधयत् ॥&#x9;032c&lt;br&gt;&#xA;नकुलः सहदेवश्च सात्यकिश्च महारथः ।&#x9;033a&lt;br&gt;&#xA;परिवार्य तदा शल्यं समन्ताद्व्यकिरञ्शरैः ॥&#x9;033c&lt;br&gt;&#xA;स चतुर्भिर्महेष्वासैः पाण्डवानां महारथः ।&#x9;034a&lt;br&gt;&#xA;वृतस्तान्योधयामास मद्रराजः प्रतापवान् ॥&#x9;034c&lt;br&gt;&#xA;तस्य धर्मसुतो राजन्क्षुरप्रेण महाहवे ।&#x9;035a&lt;br&gt;&#xA;चक्ररक्षं जघानाशु मद्रराजस्य पार्थिवः ॥&#x9;035c&lt;br&gt;&#xA;तस्मिंस्तु निहते शूरे चक्ररक्षे महारथे ।&#x9;036a&lt;br&gt;&#xA;मद्रराजोऽपि बलवान्सैनिकानावृणोच्छरैः ॥&#x9;036c&lt;br&gt;&#xA;समावृतांस्ततस्तांस्तु राजन्वीक्ष्य स्वसैनिकान् ।&#x9;037a&lt;br&gt;&#xA;चिन्तयामास समरे धर्मपुत्रो युधिष्ठिरः ॥&#x9;037c&lt;br&gt;&#xA;कथं नु न भवेत्सत्यं तन्माधववचो महत् ।&#x9;038a&lt;br&gt;&#xA;अपि क्रुद्धो रणे राजन्क्षपयेत बलं मम ॥&#x9;038c&lt;br&gt;&#xA;&#39;अहं मद्भ्रातरश्चैव सात्यकिश्च महारथः ।&#x9;039a&lt;br&gt;&#xA;पाञ्चालाः सृञ्जयाश्चैव न शक्तास्म हि मद्रपम् ॥&#x9;039c&lt;br&gt;&#xA;निहनिष्यति चैवाद्य मातुलोऽस्मान्महाबलः ।&#x9;040a&lt;br&gt;&#xA;गोविन्दवचनं सत्यं कथं भवति किन्त्विदम् ॥&#x9;040c&lt;br&gt;&#xA;ततः सरथनागाश्वा पाण्डवाः पाण्डुपूर्वज ।&#x9;041a&lt;br&gt;&#xA;मद्रराजं समासेदुः पीडयन्तः समन्ततः ॥&#x9;041c&lt;br&gt;&#xA;नानाशस्त्रौघबहुलां शस्त्रवृष्टिं समुद्यताम् ।&#x9;042a&lt;br&gt;&#xA;व्यधमत्समरे राजा महाभ्राणीव मारुतः ॥&#x9;042c&lt;br&gt;&#xA;ततः कनकपुङ्खां तां शल्यक्षिप्तां वियद्गताम् ।&#x9;043a&lt;br&gt;&#xA;शरवृष्टिमपश्याम शलभानामिवायतिम् ॥&#x9;043c&lt;br&gt;&#xA;ते शरा मद्रराजेन प्रेषिता रणमूर्धनि ।&#x9;044a&lt;br&gt;&#xA;सम्पतन्तः स्म दृश्यन्ते शलभानां व्रजा इव ॥&#x9;044c&lt;br&gt;&#xA;मद्रराजधनुर्मुक्तैः शरैः कनकभूषणैः ।&#x9;045a&lt;br&gt;&#xA;निरन्तरमिवाकाशं सम्बभूव जनाधिप ॥&#x9;045c&lt;br&gt;&#xA;न पाण्डवानां नास्माकं तत्र किञ्चिद्व्यदृश्यत ।&#x9;046a&lt;br&gt;&#xA;बाणान्धकारे महति कृते तत्र महाहवे ॥&#x9;046c&lt;br&gt;&#xA;मद्रराजेन बलिना लाघवाच्छरवृष्टिभिः ।&#x9;047a&lt;br&gt;&#xA;चाल्यमानं तु तं दृष्ट्वा पाण्डवानां बलार्णवम् ।&#x9;047c&lt;br&gt;&#xA;विस्मयं परमं जग्मुर्देवगन्धर्वदानवाः ॥&#x9;047e&lt;br&gt;&#xA;स तु तान्सर्वतो यत्ताञ्शरैः सञ्छाद्य मारिष ।&#x9;048a&lt;br&gt;&#xA;धर्मराजमवच्छाद्य सिंहवद्व्यनदन्मुहुः ॥&#x9;048c&lt;br&gt;&#xA;ते च्छन्नाः समरे तेन पाण्डवानां महारथाः ।&#x9;049a&lt;br&gt;&#xA;नाशक्नुवंस्तदा युद्धे प्रत्युद्यातुं महारथम् ॥&#x9;049c&lt;br&gt;&#xA;धर्मराजपुरोगास्तु भीमसेनमुखा रथाः ।&#x9;050a&lt;br&gt;&#xA;निजघ्नुः समरे शूरंशल्यमाहवशोभिनम् ॥ ॥&#x9;050c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/013/</guid>
      <description>&lt;p&gt;अध्यायः 013&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;अर्जुनो द्रौणिना विद्धो युद्धे बहुभिरायसैः ।&#x9;001a&lt;br&gt;&#xA;तस्य चानुचरैः शूरैस्त्रिगर्तानां महारथैः ॥&#x9;001c&lt;br&gt;&#xA;द्रौणिं विव्याध समरे त्रिभिरेव शिलीमुखैः ।&#x9;002a&lt;br&gt;&#xA;तथेतरान्महेष्वासान्द्वाभ्यां द्वाभ्यां धनञ्जयः ।&#x9;002c&lt;br&gt;&#xA;भूयश्चैव महाराज शरवर्षैरवाकिरत् ॥&#x9;002e&lt;br&gt;&#xA;शरकण्टकितास्ते तु तावका भरतर्षभ ।&#x9;003a&lt;br&gt;&#xA;न जहुः पार्थमासाद्य ताड्यमानाः शितैः शरैः ॥&#x9;003c&lt;br&gt;&#xA;अर्जुनं रथवंशेन द्रोणपुत्रपुरोगमाः ।&#x9;004a&lt;br&gt;&#xA;परिवार्य मुदा युक्ता योधयन्तश्चकाशिरे ॥&#x9;004c&lt;br&gt;&#xA;तैस्तु क्षिप्ताः शरा राजन्कार्तस्वरविभूषिताः ।&#x9;005a&lt;br&gt;&#xA;अर्जुनस्य रथोपस्थं पूरयामासुरञ्जसा ॥&#x9;005c&lt;br&gt;&#xA;तथा कृष्णौ महेष्वासौ वृषभौ सर्वधन्विनाम् ।&#x9;006a&lt;br&gt;&#xA;विव्यधुश्च शरैर्घोरैः प्रहृष्टा युद्धदुर्मदाः ॥&#x9;006c&lt;br&gt;&#xA;कूबरं रथचक्राणि ईषा योक्त्राणि वा विभो ।&#x9;007a&lt;br&gt;&#xA;युगं चैवानुकर्षं च शरभूतमभूत्तदा ॥&#x9;007c&lt;br&gt;&#xA;नैतादृशं दृष्टपूर्वं राजन्नेव च नः श्रुतम् ।&#x9;008a&lt;br&gt;&#xA;यादृशं तत्र पार्थस्य तावकाः सम्प्रचक्रिरे ॥&#x9;008c&lt;br&gt;&#xA;स रथः सर्वतो भाति चित्रपुङ्खैः शितैः शरैः ।&#x9;009a&lt;br&gt;&#xA;उल्काशतैः सम्प्रदीप्तं विमानमिव भूतले ॥&#x9;009c&lt;br&gt;&#xA;ततोऽर्जुनो महाराज शरैः सन्नतपर्वभिः ।&#x9;010a&lt;br&gt;&#xA;अवाकिरत्तां पृतनां मेघो वृष्ट्येव पर्वतम् ॥&#x9;010c&lt;br&gt;&#xA;ते वध्यमानाः समरे पार्थनामाङ्कितैः शरैः ।&#x9;011a&lt;br&gt;&#xA;पार्थभूतममन्यन्त प्रेक्षमाणास्तथाविधम् ॥&#x9;011c&lt;br&gt;&#xA;कोपोद्धूतशरज्वालो धनुःशब्दानिलो महान् ।&#x9;012a&lt;br&gt;&#xA;सैन्येन्धनं ददाहाशु तावकं पार्थपावकः ॥&#x9;012c&lt;br&gt;&#xA;चक्राणां पततां चापि युगानां च धरातले ।&#x9;013a&lt;br&gt;&#xA;तूणीराणां पताकानां ध्वजानां च रथैः सह ॥&#x9;013c&lt;br&gt;&#xA;ईषाणामनुकर्षाणां त्रिवेणूनां च भारत ।&#x9;014a&lt;br&gt;&#xA;अक्षाणामथ योक्त्राणां प्रतोदानां च राशयः ॥&#x9;014c&lt;br&gt;&#xA;शिरसां पततां चापि कुण्डलोष्णीषधारिणाम् ।&#x9;015a&lt;br&gt;&#xA;भुजानां च महाभाग स्कन्धानां च समन्ततः ॥&#x9;015c&lt;br&gt;&#xA;छत्राणां व्यजनैः सार्धं मकुटानां च राशयः ।&#x9;016a&lt;br&gt;&#xA;समदृश्यन्त पार्थस्य रथमार्गेषु भारत ॥&#x9;016c&lt;br&gt;&#xA;अगम्यरूपा पृथिवी मांसशोणितकर्दमा ।&#x9;017a&lt;br&gt;&#xA;भीरूणां त्रासजननी शूराणां हर्षवर्धिनी ।&#x9;017c&lt;br&gt;&#xA;बभूव भरतश्रेष्ठ रुद्रस्याक्रीडनं यथा ॥&#x9;017e&lt;br&gt;&#xA;हत्वा तु समरे पार्थः सहस्रे द्वे परन्तपः ।&#x9;018a&lt;br&gt;&#xA;रथानां सवरूथानं विधूमोऽग्निरिव ज्वलन् ॥&#x9;018c&lt;br&gt;&#xA;यथा हि भगवानग्निर्जगद्दग्ध्वा चराचरम् ।&#x9;019a&lt;br&gt;&#xA;विधूमो दृश्यते राजंस्तथा पार्थो धनञ्जयः ॥&#x9;019c&lt;br&gt;&#xA;द्रौणिस्तु समरे दृष्ट्वा पाण्डवस्य पराक्रमम् ।&#x9;020a&lt;br&gt;&#xA;रथेनातिपताकेन पाण्डवं प्रत्यवारयत् ॥&#x9;020c&lt;br&gt;&#xA;तावुभौ पुरुषव्याघ्रौ श्वेताश्वौ धन्विनां वरौ ।&#x9;021a&lt;br&gt;&#xA;समीयतुस्तदाऽन्योन्यं परस्परवधैषिणौ ॥&#x9;021c&lt;br&gt;&#xA;तयोरासीन्महाराज बाणवर्षं सुदारुणम् ।&#x9;022a&lt;br&gt;&#xA;जीमूतयोर्यथा वृष्टिस्तपान्ते भरतर्षभ ॥&#x9;022c&lt;br&gt;&#xA;अन्योन्यस्पर्धिनौ तौ तु शरैः सन्नतपर्वभिः ।&#x9;023a&lt;br&gt;&#xA;ततक्षतुस्तदाऽन्योन्यं शृङ्गाभ्यां वृषभाविव ॥&#x9;023c&lt;br&gt;&#xA;तयोर्युद्धं महाराज चिरं सममिवाभवत् ।&#x9;024a&lt;br&gt;&#xA;शस्त्राणां सङ्गमश्चैव घोरस्तत्राभवत्पुनः ॥&#x9;024c&lt;br&gt;&#xA;ततोऽर्जुनं द्वादशभी रुक्मपुङ्खैः सुतेजनैः ।&#x9;025a&lt;br&gt;&#xA;वासुदेवं च दशभिर्द्रौणिर्विव्याध भारत ॥&#x9;025c&lt;br&gt;&#xA;ततः प्रहस्य बीभत्सुर्व्याक्षिपद्गाण्डिवं धनुः ।&#x9;026a&lt;br&gt;&#xA;मानयित्वा मुहूर्तं तु गुरुपुत्रं महाहवे ॥&#x9;026c&lt;br&gt;&#xA;व्यश्वसूतरथं चक्रे सव्यसाची परन्तपः ।&#x9;027a&lt;br&gt;&#xA;मृदुपूर्वं ततश्चैनं पुनःपुनरताडयत् ॥&#x9;027c&lt;br&gt;&#xA;हताश्वे तु रथे तिष्ठन्द्रोणपुत्रस्त्वयस्मयम् ।&#x9;028a&lt;br&gt;&#xA;मुसलं पाण्डुपुत्राय चिक्षेप परिघोपमम् ॥&#x9;028c&lt;br&gt;&#xA;तमापतन्तं सहसा हेमपट्टविभूषितम् ।&#x9;029a&lt;br&gt;&#xA;चिच्छेद सप्तधा वीरः पार्थः शत्रुनिबर्हणः ॥&#x9;029c&lt;br&gt;&#xA;स च्छिन्नं मुसलं दृष्ट्वा द्रौणिः परमकोपनः ।&#x9;030a&lt;br&gt;&#xA;आददे परिघं घोरं नगेन्द्रशिखरोपमम् ।&#x9;030c&lt;br&gt;&#xA;चिक्षेप चैव पार्थाय द्रौणिर्युद्धविशारदः ॥&#x9;030e&lt;br&gt;&#xA;तमन्तकमिव क्रुद्दं परिघं प्रेक्ष्य पाण्डवः ।&#x9;031a&lt;br&gt;&#xA;अर्जुनस्त्वरितो जघ्ने पञ्चभिः सायकोत्तमैः ॥&#x9;031c&lt;br&gt;&#xA;स च्छिन्नः पतितो भूमौ पार्थबाणैर्महाहवे ।&#x9;032a&lt;br&gt;&#xA;दारयन्पृथिवीन्द्राणां मनः शब्देन भारत ॥&#x9;032c&lt;br&gt;&#xA;ततोऽपरैस्त्रिभिर्भल्लैर्द्रौणिं विव्याध पाण्डवः ॥&#x9;033ac&lt;br&gt;&#xA;सोऽतिविद्धो बलवता पार्थेन सुमहात्मना ।&#x9;034a&lt;br&gt;&#xA;नाकम्पत तदा द्रौणिः पौरुषेषु व्यवस्थितः ॥&#x9;034c&lt;br&gt;&#xA;सुरथं च ततो राजन्भारद्वाजो महारथम् ।&#x9;035a&lt;br&gt;&#xA;अवाकिरच्छरव्रातैः सर्वक्षत्रस्य पश्यतः ॥&#x9;035c&lt;br&gt;&#xA;ततस्तु सुरथोऽप्याजौ पाञ्चालानां महारथः ।&#x9;036a&lt;br&gt;&#xA;रथेन मेघघोषेण द्रौणिमेवाभ्यधावत ॥&#x9;036c&lt;br&gt;&#xA;विकर्षन्वै धनुःश्रेष्ठं सर्वभारसहं दृढम् ।&#x9;037a&lt;br&gt;&#xA;ज्वलनाशीविषनिभैः शरैश्चैनमवाकिरत् ॥&#x9;037c&lt;br&gt;&#xA;सुरथं तं ततः क्रुद्धमापतन्तं महारथम् ।&#x9;038a&lt;br&gt;&#xA;चुकोप समरे द्रौणिर्दण्डाहत इवोरगः ॥&#x9;038c&lt;br&gt;&#xA;त्रिशिखां भ्रुकुटीं कृत्वा सृक्विणी परिसंलिहन् ।&#x9;039a&lt;br&gt;&#xA;उद्वीक्ष्य सुरथं रोषाद्धनुर्ज्यामवमृज्य च ।&#x9;039c&lt;br&gt;&#xA;मुमोच तीक्ष्णं नाराचं यमदण्डोपमद्युतिम् ॥&#x9;039e&lt;br&gt;&#xA;स तस्य हृदयं भित्त्वा प्रविवेशातिवेगितः ।&#x9;040a&lt;br&gt;&#xA;शक्ताशनिरिवोत्सृष्टो विदार्य धरणीतलम् ॥&#x9;040c&lt;br&gt;&#xA;ततः स पतितो भूमौ नाराचेन समाहतः ।&#x9;041a&lt;br&gt;&#xA;वज्रेण च यथा शृङ्गं पर्वतस्येव दीर्यतः ॥&#x9;041c&lt;br&gt;&#xA;तस्मिन्विनिहते वीरे द्रोणपुत्रः प्रतापवान् ।&#x9;042a&lt;br&gt;&#xA;आरुरोह रथं तूर्णं तमेव रथिनां वरः ॥&#x9;042c&lt;br&gt;&#xA;ततः सज्जो महाराज द्रौणिराहवदुर्मदः ।&#x9;043a&lt;br&gt;&#xA;अर्जुनं योधयामास संशप्तकवृतो रणे ॥&#x9;043c&lt;br&gt;&#xA;तत्र युद्धं महच्चासीदर्जुनस्य परैः सह ।&#x9;044a&lt;br&gt;&#xA;मध्यन्दिनगते सूर्ये यमराष्ट्रविवर्धनम् ॥&#x9;044c&lt;br&gt;&#xA;तत्राश्चर्यमपश्याम दृष्ट्वा तेषां पराक्रमम् ।&#x9;045a&lt;br&gt;&#xA;यदेको युगपद्वीरान्समयोधयदर्जुनः ॥&#x9;045c&lt;br&gt;&#xA;विमर्दः सुमहानासीदर्जुनस्य परैः सह ।&#x9;046a&lt;br&gt;&#xA;शतक्रतोर्यथापूर्वं महत्या दैत्यसेनया ॥ ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/014/</guid>
      <description>&lt;p&gt;अध्यायः 014&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;दुर्योधनो महाराज धृष्टद्युम्नश्च पार्षतः ।&#x9;001a&lt;br&gt;&#xA;चक्रतुः सुमहद्युद्धं शरशक्तिसमाकुलम् ॥&#x9;001c&lt;br&gt;&#xA;ततो राजन्समापेतुः शरधाराः सहस्रशः ।&#x9;002a&lt;br&gt;&#xA;अम्बुदानां यथा काले जलधाराः समन्ततः ॥&#x9;002c&lt;br&gt;&#xA;राजा च पार्षतं विद्ध्वा शरैः पञ्चभिराशुगैः ।&#x9;003a&lt;br&gt;&#xA;द्रोणहन्तारमुग्रेषुं पुनर्विव्याध सप्तभिः ॥&#x9;003c&lt;br&gt;&#xA;धृष्टद्युम्नस्तु समरे बलवान्दृढविक्रमः ।&#x9;004a&lt;br&gt;&#xA;सप्तत्या विशिखानां वै दुर्योधनमपीडयत् ॥&#x9;004c&lt;br&gt;&#xA;पीडितं वीक्ष्य राजानं सोदर्या भरतर्षभ ।&#x9;005a&lt;br&gt;&#xA;महत्या सेनया सार्धं परिवव्रुः स्म पार्षतम् ॥&#x9;005c&lt;br&gt;&#xA;स तैः परिवृतः शूरः सर्वतोऽतिरथै र्भृशम् ।&#x9;006a&lt;br&gt;&#xA;व्यचरत्समरे राजन्दर्शयन्नस्त्रलाघवम् ॥&#x9;006c&lt;br&gt;&#xA;शिखण्डी कृतवर्माणं गौतमं च महारथम् ।&#x9;007a&lt;br&gt;&#xA;प्रभद्रकैः समायुक्तो योधयामास धन्विनौ ॥&#x9;007c&lt;br&gt;&#xA;तत्रापि सुमहद्युद्धं घोररूपं विशाम्पते ।&#x9;008a&lt;br&gt;&#xA;प्राणान्सन्तजतां युद्धे प्राणद्यूताभिदेवने ॥&#x9;008c&lt;br&gt;&#xA;शल्यः सायकवर्षाणि विमुञ्चन्सर्वतोदिशम् ।&#x9;009a&lt;br&gt;&#xA;पाण्डवान्पीडयामास ससात्यकिवृकोदरान् ॥&#x9;009c&lt;br&gt;&#xA;तथा तौ तु यमौ यमतुल्यपराक्रमौ ।&#x9;010a&lt;br&gt;&#xA;योधयामास राजेन्द्र वीर्येणास्त्रबलेन च ॥&#x9;010c&lt;br&gt;&#xA;शल्यसायकनुन्नानां पाण्डवानां महामृधे ।&#x9;011a&lt;br&gt;&#xA;त्रातारं नाध्यगच्छन्त केचित्तत्र महारथाः ॥&#x9;011c&lt;br&gt;&#xA;ततस्तु नकुलः शूरो धर्मराजे प्रपीडिते ।&#x9;012a&lt;br&gt;&#xA;अभिदुद्राव वेगेन मातुलं माद्रिनन्दनः ॥&#x9;012c&lt;br&gt;&#xA;सञ्छाद्य समरे वीरं नकुलः परवीरहा ।&#x9;013a&lt;br&gt;&#xA;विव्याध चैनं दशभिः स्मयमानः स्तनान्तरे ॥&#x9;013c&lt;br&gt;&#xA;सर्वपारसवैर्बाणैः कर्मारपरिमार्जितैः ।&#x9;014a&lt;br&gt;&#xA;स्वर्णपुङ्खैः शिलाधौतैर्धनुर्यन्त्रप्रचोदितैः ॥&#x9;014c&lt;br&gt;&#xA;शल्यस्तु पीडितस्तेन स्वस्रीयेण हि मातुलः ।&#x9;015a&lt;br&gt;&#xA;नकुलं पीडयामास पत्रिभिर्नतपर्वभिः ॥&#x9;015c&lt;br&gt;&#xA;ततो युधिष्ठिरो राजा भीमसेनोऽथ सात्यकिः ।&#x9;016a&lt;br&gt;&#xA;सहदेवश्च माद्रेणो मद्रराजमुपाद्रवन् ॥&#x9;016c&lt;br&gt;&#xA;तानापतत एवाशु पूरयाणान्रथस्वनैः ।&#x9;017a&lt;br&gt;&#xA;दिशश्च विदिशश्चैव कम्पयानांश्च मेदिनीम् ।&#x9;017c&lt;br&gt;&#xA;प्रतिजग्राह समरे सेनापतिरमित्रजित् ॥&#x9;017e&lt;br&gt;&#xA;युधिष्ठिरं त्रिभिर्विद्ध्वा भीमसेनं च पञ्चभिः ।&#x9;018a&lt;br&gt;&#xA;सात्यकिं च शतेनाजौ सहदेवं त्रिभिः शरैः ॥&#x9;018c&lt;br&gt;&#xA;ततस्तु सशरं चापं नकुलस्य महात्मनः ।&#x9;019a&lt;br&gt;&#xA;मद्रेश्वरः क्षुरप्रेण मध्ये चिच्छेद मारिष ॥&#x9;019c&lt;br&gt;&#xA;तदपास्य धनुश्छिन्नं ततः शल्यस्य सायकैः ।&#x9;020a&lt;br&gt;&#xA;अथान्यद्धनुरादाय माद्रीपुत्रो महारथः ।&#x9;020c&lt;br&gt;&#xA;मद्रराजरथं तूर्णं पूरयामास पत्रिभिः ॥&#x9;020e&lt;br&gt;&#xA;युधिष्ठिरस्तु मद्रेशं सहदेवश्च मारिष ।&#x9;021a&lt;br&gt;&#xA;दशभिर्दशभिर्बाणैरुरस्येनमविध्यताम् ॥&#x9;021c&lt;br&gt;&#xA;भीमसेनस्तु तं षष्ट्या सात्यकिर्दशभिः शरैः ।&#x9;022a&lt;br&gt;&#xA;मद्रराजमभिद्रुत्य जघ्नतुः कङ्कपत्रिभिः ॥&#x9;022c&lt;br&gt;&#xA;मद्रराजस्ततः क्रुद्धः सात्यकिं नवभिः शरैः ।&#x9;023a&lt;br&gt;&#xA;विव्याध भूयः सप्तत्या शराणां नतपर्वणाम् ॥&#x9;023c&lt;br&gt;&#xA;अथास्य सशरं चापं मुष्टौ चिच्छेद मारिष ।&#x9;024a&lt;br&gt;&#xA;हयांश्च चतुरः सङ्ख्ये प्रेषयामास मृत्यवे ॥&#x9;024c&lt;br&gt;&#xA;विरथं सात्यकिं कृत्वा मद्रराजो महारथः ।&#x9;025a&lt;br&gt;&#xA;विशिखानां शतेनैनमाजघान समन्ततः ॥&#x9;025c&lt;br&gt;&#xA;माद्रीपुत्रं च संरब्धो भीमसेनं च पाण्डवम् ।&#x9;026a&lt;br&gt;&#xA;युधिष्ठिरं च कौरव्य विव्याध दशभिः शरैः ॥&#x9;026c&lt;br&gt;&#xA;तत्राद्भुतमपश्याम मद्रराजस्य पौरुषम् ।&#x9;027a&lt;br&gt;&#xA;यदेनं सहिताः पार्था नाभ्यवर्तन्त संयुगे ॥&#x9;027c&lt;br&gt;&#xA;अथान्यं रथमास्थाय सात्यकिः सत्यविक्रमः ।&#x9;028a&lt;br&gt;&#xA;पीडितान्पाण्डवान्दृष्ट्वा मद्रराजवशं गतान् ।&#x9;028c&lt;br&gt;&#xA;अभिदुद्राव वेगेन मद्राणामधिपं बलात् ॥&#x9;028e&lt;br&gt;&#xA;आपतन्तं रथं तस्य शल्यः समितिशोभनः ।&#x9;029a&lt;br&gt;&#xA;प्रत्युद्ययौ रथेनैव मत्तो मत्तमिव द्विपम् ॥&#x9;029c&lt;br&gt;&#xA;स सन्निपातस्तुमुलो बभूवाद्भुतदर्शनः ।&#x9;030a&lt;br&gt;&#xA;सात्यकेश्चैव शूरस्य मद्राणामधिपस्य च ।&#x9;030c&lt;br&gt;&#xA;यादृशो वै पुरा वृत्तः शम्बरामरराजयोः ॥&#x9;030e&lt;br&gt;&#xA;सात्यकिः प्रेक्ष्य समरे मद्रराजमवस्थितम् ।&#x9;031a&lt;br&gt;&#xA;विव्याध दशभिर्बाणैस्तिष्ठतिष्ठेति चाब्रवीत् ॥&#x9;031c&lt;br&gt;&#xA;मद्रराजस्तु सुभृशं विद्धस्तेन महात्मना ।&#x9;032a&lt;br&gt;&#xA;सात्यकिं प्रतिविव्याध चित्रपुङ्खैः शितैः शरैः ॥&#x9;032c&lt;br&gt;&#xA;ततः पार्था महेष्वासाः सात्वताऽभिसृतं नृपम् ।&#x9;033a&lt;br&gt;&#xA;अभ्यवर्तन्रथैस्तूर्णं मातुलं वधकाङ्क्षया ॥&#x9;033c&lt;br&gt;&#xA;तत आसीत्परामर्दस्तुमुलः शोणितोदकः ।&#x9;034a&lt;br&gt;&#xA;शूराणां युध्यमानानां सिंहानामिव नर्दताम् ॥&#x9;034c&lt;br&gt;&#xA;तेषामासीन्महाराज व्यधिक्षेपः परस्परम् ।&#x9;035a&lt;br&gt;&#xA;सिंहानामामिषेप्सूनां कूजतामिव संयुगे ॥&#x9;035c&lt;br&gt;&#xA;तेषां बाणसहस्रौघैराकीर्णा वसुधाऽभवत् ।&#x9;036a&lt;br&gt;&#xA;अन्तरिक्षं च सहसा बाणभूतमभूत्तदा ॥&#x9;036c&lt;br&gt;&#xA;शरान्धकारं सहसा कृतं तेन समन्ततः ।&#x9;037a&lt;br&gt;&#xA;अभ्रच्छायेव सञ्जज्ञे शरैर्मुक्तैर्महात्मभिः ॥&#x9;037c&lt;br&gt;&#xA;तत्र राजञ्शरैर्मुक्तैर्निर्मुक्तैरिव पन्नैगः ।&#x9;038a&lt;br&gt;&#xA;स्वर्णपुङ्खैः प्रकाशद्भिर्व्यरोचन्त दिशस्तदा ॥&#x9;038c&lt;br&gt;&#xA;तत्राद्भुतं परं चक्रे शल्यः शत्रुनिबर्हणः ।&#x9;039a&lt;br&gt;&#xA;यदेकः समरे शूरो योधयामास वै बहून् ॥&#x9;039c&lt;br&gt;&#xA;मद्रराजभुजोत्सृष्टैः कङ्कबर्हिणवाजितैः ।&#x9;040a&lt;br&gt;&#xA;सम्पतद्भिः शरैर्घोररैवाकीर्यत मेदिनी ॥&#x9;040c&lt;br&gt;&#xA;तत्र शल्यरथं राजन्विचरन्तं महाहवे ।&#x9;041a&lt;br&gt;&#xA;अपश्याम यथापूर्वं शक्रस्यासुरसङ्क्षये ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/015/</guid>
      <description>&lt;p&gt;अध्यायः 015&lt;/p&gt;&#xA;&lt;p&gt;शल्ययुधिष्ठिरयोर्युद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततः सेना तव विभो मद्रराजपुरस्कृता ।&#x9;001a&lt;br&gt;&#xA;पुनरभ्यद्रवत्पार्थान्वेगेन महता रणे ॥&#x9;001c&lt;br&gt;&#xA;पीडितास्तावकाः सर्वे प्रधावन्तो रणोत्कटाः ।&#x9;002a&lt;br&gt;&#xA;क्षणेन चैव पार्थांस्ते बहुत्वात्समलोडयन् ॥&#x9;002c&lt;br&gt;&#xA;ते वध्यमानाः समरे पाण्डवा नावतस्थिरे ।&#x9;003a&lt;br&gt;&#xA;क्षणेनैव महाराज पश्यतोः कृष्णपार्थयोः ॥&#x9;003c&lt;br&gt;&#xA;ततो धनञ्जयः क्रुद्धः कृपं सह पदानुगैः ।&#x9;004a&lt;br&gt;&#xA;अवाकिरच्छरौघेण कृतवर्माणमेव च ॥&#x9;004c&lt;br&gt;&#xA;शकुनिं सहदेवस्तु सहसैन्यमवाकिरत् ।&#x9;005a&lt;br&gt;&#xA;नकुलः पार्श्वतः स्थित्वा मद्रराजमयोधयत् ॥&#x9;005c&lt;br&gt;&#xA;द्रौपदेया नरेन्द्राश्च भूयिष्ठान्समवारयन् ।&#x9;006a&lt;br&gt;&#xA;द्रोणपुत्रं च पाञ्चाल्यः शिखण्डी समवारयत् ॥&#x9;006c&lt;br&gt;&#xA;भीमसेनस्तु राजानं गदापाणिरवारयत् ।&#x9;007a&lt;br&gt;&#xA;शल्यं तु सह सैन्येन कुन्तीपुत्रो युधिष्ठिरः ॥&#x9;007c&lt;br&gt;&#xA;ततः समभवद्युद्धं संसक्तं तत्रतत्र ह ।&#x9;008a&lt;br&gt;&#xA;तावकानां परेषां च सङ्ग्रामेष्वनिवर्तिनाम् ॥&#x9;008c&lt;br&gt;&#xA;तत्र पश्यामहे कर्म शल्यस्यातिमहद्रणे ।&#x9;009a&lt;br&gt;&#xA;यदेकः सर्वसैन्यानि पाण्डवानामयोधयत् ॥&#x9;009c&lt;br&gt;&#xA;व्यदृश्यत तदा शल्यो युधिष्ठिरसमीपतः ।&#x9;010a&lt;br&gt;&#xA;क्रूरश्चन्द्रमसोऽभ्याशे शनैश्चर इव ग्रहः ॥&#x9;010c&lt;br&gt;&#xA;पीडयित्वा तु राजानं शरैराशीविषोपमैः ।&#x9;011a&lt;br&gt;&#xA;अभ्यधावत्पुनर्भीमं शरवर्षैरवाकिरत् ॥&#x9;011c&lt;br&gt;&#xA;तस्य तल्लाघवं दृष्ट्वा तथैव च कृतास्त्रताम् ।&#x9;012a&lt;br&gt;&#xA;अपूजयन्ननीकानि परेषां तावकानि च ॥&#x9;012c&lt;br&gt;&#xA;पीड्यमानास्तु शल्येन पाण्डवा भृशविक्षताः ।&#x9;013a&lt;br&gt;&#xA;प्राद्रवन्त रणं हित्वा क्रोशमाने युधिष्ठिरे ॥&#x9;013c&lt;br&gt;&#xA;वध्यमानेष्वनीकेषु मद्रराजेन पाण्डवः ।&#x9;014a&lt;br&gt;&#xA;अमर्षवशमापन्नो धर्मराजो युधिष्ठिरः ॥&#x9;014c&lt;br&gt;&#xA;ततः पौरुषमास्थाय मद्रराजमताडयत् ।&#x9;015a&lt;br&gt;&#xA;जयो वाऽस्तु वधो वेति कृतबुद्धिर्महारथः ॥&#x9;015c&lt;br&gt;&#xA;समाहूयाब्रवीत्सर्वान्भ्रातॄन्कृष्णं च पाण्डवः ॥&#x9;016ac&lt;br&gt;&#xA;भीष्मो द्रोणश्च कर्णश्च ये चान्ये पृथिवीक्षितः ।&#x9;017a&lt;br&gt;&#xA;कौरवार्थे पराक्रान्ताः सङ्ग्रामे निधनं गताः ।&#x9;017c&lt;br&gt;&#xA;यथाभागं यथोत्साहं भवन्तः कृतपौरुषाः ॥&#x9;017e&lt;br&gt;&#xA;भागोऽवशिष्ट एकोऽयं मम शल्यो महारथः ।&#x9;018a&lt;br&gt;&#xA;सोऽहमद्य युधा जेतुमाशंसे मद्रकाधिपम् ॥&#x9;018c&lt;br&gt;&#xA;तत्र यन्मानसं मह्यं तत्सर्वं निगदामि वः ।&#x9;019a&lt;br&gt;&#xA;चक्ररक्षाविमौ वीरौ मम माद्रवतीसुतौ ॥&#x9;019c&lt;br&gt;&#xA;अजेयौ वासवेनापि समरे शूरसम्मतौ ।&#x9;020a&lt;br&gt;&#xA;साध्विमौ मातुलं युद्धे क्षत्रधर्मपुरस्कृतौ ॥&#x9;020c&lt;br&gt;&#xA;मदर्थे प्रतियुध्येतां मानार्हौ सत्यसङ्गरौ ।&#x9;021a&lt;br&gt;&#xA;मां वा शल्यो रणे हन्ता तं वाऽहं भद्रमस्तु वः ।&#x9;021c&lt;br&gt;&#xA;इति सत्यामिमां वाणीं लोकवीरा निबोधत ॥&#x9;021e&lt;br&gt;&#xA;योत्स्येऽहं मातुलेनाद्य क्षात्रधर्मेण पार्थिवाः ।&#x9;022a&lt;br&gt;&#xA;स्वमंशमभिसन्धाय विजयायेतराय वा ॥&#x9;022c&lt;br&gt;&#xA;तस्य मेऽप्यधिकं शस्त्रं सर्वोपकरणानि च ।&#x9;023a&lt;br&gt;&#xA;संयुज्यन्तां रथे क्षिप्रं शास्त्रवद्रथयोजकैः ॥&#x9;023c&lt;br&gt;&#xA;शैनेयो दक्षिणं चक्रं धृष्टद्युम्नस्तथोत्तरम् ।&#x9;024a&lt;br&gt;&#xA;पृष्ठगोपो भवत्वद्य मम पार्थो धनञ्जयः ॥&#x9;024c&lt;br&gt;&#xA;पुरःसरो ममाद्यास्तु भीमः शस्त्रभृतां वरः ।&#x9;025a&lt;br&gt;&#xA;एवमभ्यधिकः शल्याद्भविष्यामि महामृधे ॥&#x9;025c&lt;br&gt;&#xA;एवमुक्तास्तथा चक्रुस्तदा राज्ञः प्रियैषिणः ॥&#x9;026ac&lt;br&gt;&#xA;ततः प्रहर्षः सैन्यानां पुनरासीत्तदाः मृधे ।&#x9;027a&lt;br&gt;&#xA;पाञ्चालानां सोमकानां मात्स्यानां च विशेषतः ॥&#x9;027c&lt;br&gt;&#xA;प्रतिज्ञातं च सङ्ग्रामे धर्मराजस्य पूजयन् ।&#x9;028a&lt;br&gt;&#xA;ततः शङ्खांश्च भेरीश्च शतशश्चैव पुष्करान् ।&#x9;028c&lt;br&gt;&#xA;अवादयन्त पाञ्चालाः सिंहनादांश्च नेदिरे ॥&#x9;028e&lt;br&gt;&#xA;तेऽभ्यधावन्त संरब्धा मद्रराजं तरस्विनम् ।&#x9;029a&lt;br&gt;&#xA;महता हर्षजेनाथ नादेन कुरुपुङ्गवाः ॥&#x9;029c&lt;br&gt;&#xA;ह्रादेन गजघण्टानां शङ्खानां निनदेन च ।&#x9;030a&lt;br&gt;&#xA;तूर्यशब्देन महता नादयन्तश्च मेदिनीम् ॥&#x9;030c&lt;br&gt;&#xA;तान्प्रत्यगृह्णात्पुत्रस्ते मद्रराजश्च वीर्यवान् ।&#x9;031a&lt;br&gt;&#xA;महामेघानिव बहूञ्शैलावस्तोदयावुभौ ॥&#x9;031c&lt;br&gt;&#xA;शल्यस्तु समरश्लाघी धर्मराजमरिन्दमम् ।&#x9;032a&lt;br&gt;&#xA;ववर्ष शरवर्षेण शम्बरं मघवा इव ॥&#x9;032c&lt;br&gt;&#xA;तथैव कुरुराजोऽपि प्रगृह्य रुचिरं धनुः ।&#x9;033a&lt;br&gt;&#xA;द्रोणोपदेशान्विविधान्दर्शयानो महामनाः ।&#x9;033c&lt;br&gt;&#xA;ववर्ष शरवर्षाणि चित्रं लघु च सुष्ठु च ॥&#x9;033e&lt;br&gt;&#xA;न चास्य विवरं कश्चिद्ददर्श चरतो रणे ॥&#x9;034ac&lt;br&gt;&#xA;तावुभौ विविधैर्बाणैस्ततक्षाते परस्परम् ।&#x9;035a&lt;br&gt;&#xA;शार्दूलावामिषप्रेप्सू पराक्रान्ताविवाहवे ॥&#x9;035c&lt;br&gt;&#xA;भीमस्तु तव पुत्रेण युद्धशौण्डेन सङ्गतः ॥&#x9;036ac&lt;br&gt;&#xA;पाञ्चाल्यः सात्यकिश्चैव माद्रीपुत्रौ च पाण्डवौ ।&#x9;037a&lt;br&gt;&#xA;शकुनिप्रमुखान्वीरान्प्रत्यगृह्णन्समन्ततः ॥&#x9;037c&lt;br&gt;&#xA;तदासीत्तुमुलं युद्धं पुनरेव जयैषिणाम् ।&#x9;038a&lt;br&gt;&#xA;तावकानां परेषां च राजन्दुर्मन्त्रिते तव ॥&#x9;038c&lt;br&gt;&#xA;दुर्योधनस्तु भीमस्य शरेणानतपर्वणा ।&#x9;039a&lt;br&gt;&#xA;चिच्छेदादिश्य सङ्ग्रामे ध्वजं हेमपरिष्कृतम् ॥&#x9;039c&lt;br&gt;&#xA;स किङ्किणीकजालेन महता चारुदर्शनः ।&#x9;040a&lt;br&gt;&#xA;पपात रुचिरः सिंहो भीमसेनस्य पश्यतः ॥&#x9;040c&lt;br&gt;&#xA;पुनश्चास्य धनुश्चित्रं गजराजकरोपमम् ।&#x9;041a&lt;br&gt;&#xA;क्षुरेण शितधारेण प्रचकर्त नराधिपः ॥&#x9;041c&lt;br&gt;&#xA;स च्छिन्नधन्वा तेजस्वी रथशक्त्या सुतं तव ।&#x9;042a&lt;br&gt;&#xA;बिभेदोरसि विक्रम्य स रथोपस्थ आविशत् ॥&#x9;042c&lt;br&gt;&#xA;तस्मिन्मोहमनुप्राप्ते पुनरेव वृकोदरः ।&#x9;043a&lt;br&gt;&#xA;यन्तुरेव शिरः कायात्क्षुरप्रेणाहरत्तदा ॥&#x9;043c&lt;br&gt;&#xA;हतसूता हयास्तस्य रथमादाय भारत ।&#x9;044a&lt;br&gt;&#xA;व्यद्रवन्त दिशो राजन्हाहाकारस्तदाऽभवत् ॥&#x9;044c&lt;br&gt;&#xA;तमभ्यधावंस्त्राणार्थं द्रोणपुत्रो महारथः ।&#x9;045a&lt;br&gt;&#xA;कृपश्च कृतवर्मां च पुत्रं ते हि परीप्सवः ॥&#x9;045c&lt;br&gt;&#xA;तस्मिन्विलुलिते सैन्ये त्रस्तांस्तस्य पदानुगान् ।&#x9;046a&lt;br&gt;&#xA;गाण्डीवधन्वा विस्फार्य धनुस्तानहनच्छरैः ॥&#x9;046c&lt;br&gt;&#xA;युधिष्ठिरस्तु मद्रेशमभ्यधावदमर्षितः ।&#x9;047a&lt;br&gt;&#xA;स्वयं सन्नोदयन्नश्वान्दन्तवर्णान्मनोजवान् ॥&#x9;047c&lt;br&gt;&#xA;तत्राश्चर्यपमश्याम कुन्तीपुत्रे युधिष्ठिरे ।&#x9;048a&lt;br&gt;&#xA;पुरा भूत्वा मृदुर्दान्तो यत्तदा दारुणोऽभवत् ॥&#x9;048c&lt;br&gt;&#xA;विवृताक्षश्च कौन्तेयो वेपमानश्च मन्युना ।&#x9;049a&lt;br&gt;&#xA;चिच्छेद योधान्निशितैः शरैः शतसहस्रशः ॥&#x9;049c&lt;br&gt;&#xA;यांयां प्रत्युद्ययौ सेनां तान्तां ज्येष्ठः स पाण्डवः ।&#x9;050a&lt;br&gt;&#xA;शरैरपातयद्राजन्गिरीन्वज्रैरिवोत्तमैः ॥&#x9;050c&lt;br&gt;&#xA;साश्वसूतध्वजरथान्रथिनः पातयन्बहून् ।&#x9;051a&lt;br&gt;&#xA;अक्रीडदेको बलवान्पवनस्तोयदानिव ॥&#x9;051c&lt;br&gt;&#xA;साश्वारोहांश्च तुरगान्पत्तींश्चैव सहस्रधा ।&#x9;052a&lt;br&gt;&#xA;व्यपोथयत सङ्ग्रामे क्रुद्धो रुद्रः पशूनिव ॥&#x9;052c&lt;br&gt;&#xA;शून्यमायोधनं कृत्वा शरवर्षैः समन्ततः ।&#x9;053a&lt;br&gt;&#xA;अभ्यद्रवत मद्रेशं तिष्ठतिष्ठेति चाब्रवीत् ॥&#x9;053c&lt;br&gt;&#xA;तस्य तच्चरितं दृष्ट्वा सङ्ग्रामे भीमकर्मणः ।&#x9;054a&lt;br&gt;&#xA;वित्रेसुस्तावकाः सर्वे शल्यस्त्वेनं समभ्ययात् ॥&#x9;054c&lt;br&gt;&#xA;ततस्तौ भृशसङ्क्रुद्धौ प्रध्माय सलिलोद्भवौ ।&#x9;055a&lt;br&gt;&#xA;समाहूय तदाऽन्योन्यं भर्त्सयन्तौ समीयतुः ॥&#x9;055c&lt;br&gt;&#xA;शल्यस्तु शरवर्षेण पीडयामास पाण्डवम् ।&#x9;056a&lt;br&gt;&#xA;मद्रराजं तु कौन्तेयः शरवर्षैरवाकिरत् ॥&#x9;056c&lt;br&gt;&#xA;अदृश्येतां तदा राजन्कङ्कपत्रिभिराचितौ ।&#x9;057a&lt;br&gt;&#xA;उद्भिन्नरुधिरौ शूरौ मद्रराजयुधिष्ठिरौ ।&#x9;057c&lt;br&gt;&#xA;पुष्पिताविव रेजाते वने शाल्मलिकिंशुकौ ॥&#x9;057e&lt;br&gt;&#xA;दीव्यमानौ महात्मानौ प्राणद्यूतेन दुर्मदौ ।&#x9;058a&lt;br&gt;&#xA;दृष्ट्वा सर्वाणि सैन्यानि नाध्यवस्यंस्तयोर्जयम् ॥&#x9;058c&lt;br&gt;&#xA;हत्वा मद्राधिपं पार्थो भोक्ष्यतेऽद्य वसुन्धराम् ।&#x9;059a&lt;br&gt;&#xA;शल्यो वा पाण्डवं हत्वा दद्याद्दुर्योधनाय गाम् ॥&#x9;059c&lt;br&gt;&#xA;इतीव निश्चयो नाभूद्योधानां तत्र भारत ।&#x9;060a&lt;br&gt;&#xA;प्रदक्षिणमभूत्सर्वं धर्मराजस्य युध्यतः ॥&#x9;060c&lt;br&gt;&#xA;ततः शरशतं शल्यो मुमोचाशु युधिष्ठिरे ।&#x9;061a&lt;br&gt;&#xA;धनुश्चास्य शिताग्रेण बाणेन निरुकृन्तत ॥&#x9;061c&lt;br&gt;&#xA;सोऽन्यत्कार्मुकमादाय शल्यं शरशतैस्त्रिभिः ।&#x9;062a&lt;br&gt;&#xA;अविध्यत्कार्मुकं चास्य क्षुरेण निरकृन्तत ॥&#x9;062c&lt;br&gt;&#xA;अथास्य निजघानाश्वांश्चतुरो नतपर्वभिः ।&#x9;063a&lt;br&gt;&#xA;द्वाभ्यामतिशिताग्राभ्यामुभौ तत्पार्ष्णिसारथी ॥&#x9;063c&lt;br&gt;&#xA;ततोऽस्य दीप्यमानेन पीतेन निशितेन च ।&#x9;064a&lt;br&gt;&#xA;प्रमुखे वर्तमानस्य भल्लेनापाहरद्ध्वजम् ॥&#x9;064c&lt;br&gt;&#xA;ततः प्रभग्नं तत्सैन्यं दौर्योधनमरिन्दम ॥&#x9;065ac&lt;br&gt;&#xA;ततो मद्राधिपं द्रौणिरभ्यधावत्तथा कृतम् ।&#x9;066a&lt;br&gt;&#xA;आरोप्य चैनं स्वरथं त्वरमाणः प्रदुद्रुवे ॥&#x9;066c&lt;br&gt;&#xA;मुहूर्तमिव तौ गत्वा नर्दमाने युधिष्ठिरे ।&#x9;067a&lt;br&gt;&#xA;गत्वा ततो मद्रपतिरन्यं स्यन्दनमास्थितः ॥&#x9;067c&lt;br&gt;&#xA;विधिवत्कल्पितं शुभ्रं महाम्बुदनिनादिनम् ।&#x9;068a&lt;br&gt;&#xA;सज्जयन्त्रोपकरणं द्विषतां रोमहर्षणम् ॥&#x9;068c&lt;br&gt;&#xA;तथान्यद्धनुरादाय बलवान्वेगवत्तरम् ॥&#x9;069a&lt;br&gt;&#xA;युधिष्ठिरं मद्रपतिर्भित्त्वा सिंह इवानदत् ॥&#x9;069c&lt;br&gt;&#xA;ततः स शरवर्षेण पर्जन्य इव वृष्टिमान् ।&#x9;070a&lt;br&gt;&#xA;अभ्यवर्षदमेयात्मा क्षत्रियान्क्षत्रियर्षभः ॥&#x9;070c&lt;br&gt;&#xA;सात्यकिं दशभिर्विद्ध्वा भीमसेनं त्रिभिः शरैः ।&#x9;071a&lt;br&gt;&#xA;सहदेवं त्रिभिर्विद्ध्वा युधिष्ठिरमपीडयत् ॥&#x9;071c&lt;br&gt;&#xA;तांस्तानन्यान्महेष्वासान्साश्वान्सरथकूबरान् ।&#x9;072a&lt;br&gt;&#xA;अर्दयामास विशिखैरुल्काभिरिव कुञ्जरान् ॥&#x9;072c&lt;br&gt;&#xA;कुञ्जरान्कुञ्जरारोहानश्वप्रयायिनः ।&#x9;073a&lt;br&gt;&#xA;रथांश्च रथिभिः सार्धं जघान रथिनां वरः ॥&#x9;073c&lt;br&gt;&#xA;बाहूंश्चिच्छेद तरसा सायुधान्केतनानि च ।&#x9;074a&lt;br&gt;&#xA;चकार च महीं योधैः स्तीर्णां वेदीं कुशैरिव ॥&#x9;074c&lt;br&gt;&#xA;तथा तमरिसैन्यानि घ्नन्तं मृत्युमिवान्तकम् ।&#x9;075a&lt;br&gt;&#xA;परिवव्रुर्भृशं क्रुद्धाः पाण्डुपाञ्चालसोमकाः ॥ ॥&#x9;075c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/016/</guid>
      <description>&lt;p&gt;अध्यायः 016&lt;/p&gt;&#xA;&lt;p&gt;युधिष्ठिरेण शल्यशल्यानुजयोर्वधः ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तं भीमसेनश्च शिनेश्च नप्ता माद्र्याश्च पुत्रौ पुरुषप्रवीरौ ।&#x9;001a&lt;br&gt;&#xA;समागतं भीमबलेन राज्ञा पर्यापुरन्योन्यमथाह्वयन्त ॥&#x9;001c&lt;br&gt;&#xA;ततस्तु शूराः समरे नरेन्द्र नरेश्वरं प्राप्य युधां वरिष्ठम् ।&#x9;002a&lt;br&gt;&#xA;आवार्य चैनं समरे नृवीरा जघ्नुः शितैः पत्रिभिरुग्रवेगैः ॥&#x9;002c&lt;br&gt;&#xA;संरक्षितो भीमसेनेन राजा माद्रीसुताभ्यामथ माधवेन ।&#x9;003a&lt;br&gt;&#xA;मद्राधिपं पत्रिभिरुग्रवेगैः स्तनान्तरे धर्मसुतो निजघ्ने ॥&#x9;003c&lt;br&gt;&#xA;ततो रणे तावकानां रथौघाः समीक्ष्य मद्राधिपतिं शरार्तम् ।&#x9;004a&lt;br&gt;&#xA;पर्यावव्रुः प्रवराः सर्वयोधा दुर्योधनस्यानुमते पुरस्तात् ॥&#x9;004c&lt;br&gt;&#xA;ततो द्रुतं मद्रजनाधिपो रणे युधिष्ठिरं सप्तभिरभ्यविद्ध्यत् ।&#x9;005a&lt;br&gt;&#xA;तं चापि पार्थो नवभिः पृषत्कैर्विव्याध राजंस्तुमुले महात्मा ॥&#x9;005c&lt;br&gt;&#xA;आकर्णपूर्णायतसम्प्रयुक्तैः शरैस्तदा संयति तैलधौतैः ।&#x9;006a&lt;br&gt;&#xA;अन्योन्यमाच्छादयतां महारथौ मद्राधिपश्चापि युधिष्ठिरश्च ॥&#x9;006c&lt;br&gt;&#xA;ततस्तु तूर्णं समरे महारथौ परस्परस्यान्तरमीक्षमाणौ ।&#x9;007a&lt;br&gt;&#xA;शरैर्भृशं विव्यधतुर्नृपोत्तमौ महबलौ शत्रुभिरप्रधृष्यौ ॥&#x9;007c&lt;br&gt;&#xA;तयोर्धनुर्ज्यातलनिःस्वनो महान्महेन्द्रवज्राशनितुल्यनिःस्वनः ।&#x9;008a&lt;br&gt;&#xA;परस्परं बाणगणैर्महात्मनोःप्रवर्षतोर्मद्रपपाण्डुवीरयोः ॥&#x9;008c&lt;br&gt;&#xA;तौ चेरतुर्व्याघ्रशिशुप्रकाशौ महावनेष्वामिषगृद्धिनाविव ।&#x9;009a&lt;br&gt;&#xA;विषाणिनौ नागवराविवोभौ ततक्षतुः संयति जातदर्पौ ॥&#x9;009c&lt;br&gt;&#xA;ततस्तु मद्राधिपतिर्महात्मा युधिष्ठिरं भीमबलं प्रसह्य ।&#x9;010a&lt;br&gt;&#xA;विव्याध वीरं हृदयेऽतिवेगं शरेण सूर्याग्निसमप्रभेण ॥&#x9;010c&lt;br&gt;&#xA;ततोऽतिविद्धोऽथ युधिष्ठिरोऽपि सुसम्प्रयुक्तेन शरेण राजन् ।&#x9;011a&lt;br&gt;&#xA;जघान मद्राधिपतिं महात्मामुदं च लेभे वृषभः कुरूणाम् ॥&#x9;011c&lt;br&gt;&#xA;ततो मुहूर्तादिव पार्थिवेन्द्रोलब्ध्वा सञ्ज्ञां क्रोधसंरक्तनेत्रः ।&#x9;012a&lt;br&gt;&#xA;शरेण पार्थं त्वरितो जघानसहस्रनेत्रप्रतिमप्रभावः ॥&#x9;012c&lt;br&gt;&#xA;त्वरंस्ततो धर्मसुतो महात्माशल्यस्य कोपान्नवभिः पृषत्कैः ।&#x9;013a&lt;br&gt;&#xA;भित्त्वा ह्युरस्तपनीयं च वर्मजघान षड्भिस्त्वपरैः पृषत्कैः ॥&#x9;013c&lt;br&gt;&#xA;ततस्तु मद्राधिपतिः प्रकृष्टन्धनुर्विकृष्य व्यसृजत्पृषत्कान् ।&#x9;014a&lt;br&gt;&#xA;द्वाभ्यां शराभ्यां च तथैव राज्ञश्चिच्छेद चापं कुरुपुङ्गवस्य ॥&#x9;014c&lt;br&gt;&#xA;नवं ततोऽन्यत्समरे प्रगृह्यराजा धनुर्धोरतरं महात्मा ।&#x9;015a&lt;br&gt;&#xA;शल्यं तु विव्याध शरैः समन्ताद्यथा महेन्द्रो नमुचिं शिताग्रैः ॥&#x9;015c&lt;br&gt;&#xA;ततस्तु शल्यो नवभिः पृषत्कैर्भीमस्य राज्ञश्च युधिष्ठिरस्य ।&#x9;016a&lt;br&gt;&#xA;निकृत्य रौक्मे पटुवर्मणी तयोर्विदास्यामास भुजौ महात्मा ॥&#x9;016c&lt;br&gt;&#xA;ततोऽपरेण ज्वलनार्कतेजसाक्षुरेण राज्ञो धनुरुन्ममाथ ।&#x9;017a&lt;br&gt;&#xA;कृपश्च तस्यैव जघान सूतंषड्भिः शरैः सोऽभिमुखः पपात ॥&#x9;017c&lt;br&gt;&#xA;मद्राधिपश्चापि युधिष्ठिरस्यशरैश्चतुर्भिर्निजघान वाहान् ।&#x9;018a&lt;br&gt;&#xA;वाहांश्च हत्वा व्यकरोन्महात्मायोधक्षयं धर्मसुतस्य राज्ञः ॥&#x9;018c&lt;br&gt;&#xA;&#39;यदद्भुतं कर्म न शक्यमन्यैःसुदुःसहं तत्कृतवन्तमेकम् ।&#x9;019a&lt;br&gt;&#xA;शल्यो नरेन्द्रः सविषण्णभावाद्विचिन्तयामास मृदङ्गकेतुः ॥&#x9;019c&lt;br&gt;&#xA;किमेतदिन्द्रावरजस्य वाक्यम्मोघं भवत्यद्य विधेर्बलेन ।&#x9;020a&lt;br&gt;&#xA;जहीति शल्यं ह्यवदत्तदाऽऽजौन लोकनाथस्य वचोऽन्यथा स्यात् ॥&#39;&#x9;020c&lt;br&gt;&#xA;तथा कृते राजनि भीमसेनोमद्राधिपस्याथ ततो महात्मा ।&#x9;021a&lt;br&gt;&#xA;छित्त्वा धनुर्वेगवता शरेण द्वाभ्यामविध्यत्सुभृशं नरेन्द्रम् ॥&#x9;021c&lt;br&gt;&#xA;तथापरेणास्य जहार यन्तुः कायाच्छिरः संहननीयमध्यात् ।&#x9;022a&lt;br&gt;&#xA;जघान चाश्वांश्चतुरः सुशीघ्रं तथा भृशं कुपितो भीमसेनः ॥&#x9;022c&lt;br&gt;&#xA;तमग्रणीः सर्वधनुर्धराणामेकं चरन्तं समरेऽतिवेगम् ।&#x9;023a&lt;br&gt;&#xA;भीमः शतेन व्यकिरच्छराणां माद्रीपुत्रः सहदेवस्तथैव ॥&#x9;023c&lt;br&gt;&#xA;तैः सायकैर्मोहितं वीक्ष्य शल्यं भीमः शरैरस्य चकर्त वर्म ।&#x9;024a&lt;br&gt;&#xA;स भीमसेनेन निकृत्तवर्मा मद्राधिपश्चर्म सहस्रतारम् ॥&#x9;024c&lt;br&gt;&#xA;प्रगृह्य खड्गं च रथान्महात्मा प्रस्कन्द्य कुन्तीसुतमभ्यधावत् ।&#x9;025a&lt;br&gt;&#xA;छित्त्वा रथेषां नकुलस्य सोऽथ युधिष्ठिरं भीमबलोऽभ्यधावत् ॥&#x9;025c&lt;br&gt;&#xA;तं चापि राजानमथोत्पतन्तं क्रुद्धं यथैवान्तकमापतन्तम् ।&#x9;026a&lt;br&gt;&#xA;धृष्टद्युम्नो द्रौपदेयाः शिखण्डी शिनेश्च नप्ता सहसा परीयुः ॥&#x9;026c&lt;br&gt;&#xA;अथास्य चर्माप्रतिमं न्यकृन्तद्भीमो महात्मा नवभिः पृषत्कैः ।&#x9;027a&lt;br&gt;&#xA;खड्गं च भल्लैर्निचकर्त मुष्टौ नदन्प्रहृष्टस्तव सैन्यमध्ये ॥&#x9;027c&lt;br&gt;&#xA;तत्कर्म भीमस्य समीक्ष्य हृष्टास्ते पाण्डवानां प्रवरा रथौघाः ।&#x9;028a&lt;br&gt;&#xA;नादं च चक्रुर्भृशमुत्स्मयन्तः शङ्खांश्च दध्मुः शशिसन्निकाशान् ॥&#x9;028c&lt;br&gt;&#xA;तेनाथ शब्देन विभीषणेन तथाऽभितप्तं बलमप्रधृष्यम् ।&#x9;029a&lt;br&gt;&#xA;स्वेदाभिभूतं रुधिरोक्षिताङ्गं विसञ्ज्ञकल्पं च तदा विषण्णम् ॥&#x9;029c&lt;br&gt;&#xA;स मद्रराजः सहसा विकीर्णो भीमाग्रगैः पाण्डवयोधमुख्यैः ।&#x9;030a&lt;br&gt;&#xA;युधिष्ठिरस्याभिमुखं जवेन सिंहो यथा मृगहेतोः प्रयातः ॥&#x9;030c&lt;br&gt;&#xA;स धर्मराजो निहताश्वसूतः क्रोधेन दीप्तो ज्वलनप्रकाशः ।&#x9;031a&lt;br&gt;&#xA;दृष्ट्वा च मद्राधिपतिं स्म तूर्णं समभ्यधावत्तमरिं बलेन ॥&#x9;031c&lt;br&gt;&#xA;गोविन्दवाक्यं त्वरितं विचिन्त्य दध्रे मतिं शल्यविनाशनाय ।&#x9;032a&lt;br&gt;&#xA;स धर्मराजो निहताश्वसूतो रथे तिष्ठञ्शक्तिमथान्वकर्षत् ॥&#x9;032c&lt;br&gt;&#xA;तच्चापि शल्यस्य निशाम्य कर्म तमात्मनो भागमथावशिष्टम् ।&#x9;033a&lt;br&gt;&#xA;कृत्वा मनः शल्यवधे महात्मा यथोक्तमिन्द्रावरजस्य चक्रे ॥&#x9;033c&lt;br&gt;&#xA;स धर्मराजो मणिहेमदण्डां जग्राह शक्तिं कनकप्रकाशाम् ।&#x9;034a&lt;br&gt;&#xA;नेत्रे च दीप्ते सहसा विवृत्य मद्राधिपं क्रुद्धमना निरैक्षत् ॥&#x9;034c&lt;br&gt;&#xA;निरीक्षितो धर्मसुतेन राज्ञा पूतात्मना निर्हृतकल्मषेण ।&#x9;035a&lt;br&gt;&#xA;आसीन्न यद्भस्मसान्मद्रराजस्तदद्भुतं मे प्रतिभाति राजन् ॥&#x9;035c&lt;br&gt;&#xA;ततस्तु शक्तिं रचिरोग्रदण्डां मणिप्रवेकोज्ज्वलितां प्रदीप्ताम् ।&#x9;036a&lt;br&gt;&#xA;चिक्षेप वेगात्सुभृशं महात्मा मद्राधिपाय प्रवरः कुरूणाम् ॥&#x9;036c&lt;br&gt;&#xA;दीप्तामथैनां प्रहितां बलेन सविस्फुलिङ्गां सहसापतन्तीम् ।&#x9;037a&lt;br&gt;&#xA;प्रैक्षन्त सर्वे कुरवः समेता दिवो युगान्ते महतीमिवोल्काम् ॥&#x9;037c&lt;br&gt;&#xA;तां कालरात्रीमिव पाशहस्तां यमस्य धात्रीमिव चोग्ररूपाम् ।&#x9;038a&lt;br&gt;&#xA;स ब्रह्मदण्डप्रतिमाममोघां ससर्ज यत्तो युधि धर्मराजः ॥&#x9;038c&lt;br&gt;&#xA;गन्धस्रगग्र्यासनपानभोजनैरभ्यर्चितां पाण्डुसुतैः प्रयत्नात् ।&#x9;039a&lt;br&gt;&#xA;सांवर्तकाग्निप्रतिमां ज्वलन्तीं कृत्यामथर्वाङ्गिरसीमिवोग्राम् ॥&#x9;039c&lt;br&gt;&#xA;ईशानहेतोः प्रतिनिर्मितां तां त्वष्ट्रा रिपूणामसुदेहभक्ष्याम् ।&#x9;040a&lt;br&gt;&#xA;भूम्यन्तरिक्षद्युजलाश्रयाणि प्रसह्य भूतानि निहन्तुमीशाम् ॥&#x9;040c&lt;br&gt;&#xA;घण्टापताकां मणिवज्रभूषां वैदूर्यचित्रां तपनीयदण्डाम् ।&#x9;041a&lt;br&gt;&#xA;त्वष्ट्रा प्रयत्नान्नियमेन क्लृप्तां ब्रह्मद्विषामन्तकरीममाोघाम् ॥&#x9;041c&lt;br&gt;&#xA;बलप्रयत्नादनिरोधवेगां मन्त्रैश्च घोरैरपि पूरयित्वा ।&#x9;042a&lt;br&gt;&#xA;ससर्ज मार्गेण च तां खगानां वधाय मद्राधिपतेस्तदानीम् ॥&#x9;042c&lt;br&gt;&#xA;हतो ह्यसावित्यभिगर्जमानो रुद्रोऽन्धकायान्तकरं यथेषुम् ।&#x9;043a&lt;br&gt;&#xA;प्रसार्य बाहुं सुदृढं सुपाणिं क्रोधेन नृत्यन्निव धर्मराजः ॥&#x9;043c&lt;br&gt;&#xA;&#39;स्फुरत्प्रभामण्डलिनोंशुजालैर्धर्मात्मनो मद्रविनाशकाले ।&#x9;044a&lt;br&gt;&#xA;पुरत्रयप्रोत्सरणे पुरस्तान्माहेश्वरं रूपमभूत्तदानीम् ॥&#x9;044c&lt;br&gt;&#xA;आवर्तनाकुञ्चितबाहुदण्डः सन्ध्याविहारी तनुवृत्तमध्यः ।&#x9;045a&lt;br&gt;&#xA;विशालवक्षा भगवान्हरो यथा सुदुर्निरीक्ष्योऽभवदर्जुनाग्रजः&#39; ॥&#x9;045c&lt;br&gt;&#xA;तां सर्वशक्त्या प्रहितां सुशक्तिं युधिष्ठिरेणाप्रतिवार्यवीर्याम् ।&#x9;046a&lt;br&gt;&#xA;प्रतिग्रहायाभिननन्द शल्यः सम्यग्घुतामग्निरिवाज्यधाराम् ॥&#x9;046c&lt;br&gt;&#xA;सा तस्य वर्माभिविदार्य शुभ्रमुरो विशालं च तथैव भित्त्वा ।&#x9;047a&lt;br&gt;&#xA;विवेश गां तोयमिवाप्रसक्ता यशो विशालं नृपतेर्हरन्ती ॥&#x9;047c&lt;br&gt;&#xA;नासाक्षिकर्णास्यविनिः सृतेन प्रस्यन्दता च व्रणसम्भवेन ।&#x9;048a&lt;br&gt;&#xA;संसिक्तगात्रो रुधिरेण सोऽभूत्क्रौञ्चो यथा स्कन्दहतो महाद्रिः ॥&#x9;048c&lt;br&gt;&#xA;प्रसार्य बाहू च रथाद्गतो गां सञ्छिन्नवर्मा कुरुनन्दनेन ।&#x9;049a&lt;br&gt;&#xA;महेन्द्रवाहप्रतिमो महात्मा वज्राहतं शृङ्गमिवाचलस्य ॥&#x9;049c&lt;br&gt;&#xA;ततो निपतितः सोऽभूदिन्द्रध्वज इवोच्छ्रितः ।&#x9;050a&lt;br&gt;&#xA;बाहू प्रसार्याभिमुखो धर्मराजस्य मद्रराट् ।&#x9;050c&lt;br&gt;&#xA;स तथा भिन्नसर्वाङ्गो रुधिरेण समुक्षितः ॥&#x9;050e&lt;br&gt;&#xA;प्रत्युद्गत इव प्रेम्णा भूम्या स नरपुङ्गवः ।&#x9;051a&lt;br&gt;&#xA;प्रियया कान्तया कान्तः पतमान इवोरसि ॥&#x9;051c&lt;br&gt;&#xA;चिरं भुक्त्वा वसुमतीं प्रियां कान्तामिव प्रभुः ।&#x9;052a&lt;br&gt;&#xA;सर्वैरङ्गैः समाश्लिष्य प्रसुप्त इव चाभवत् ॥&#x9;052c&lt;br&gt;&#xA;धर्म्ये धर्मात्मना युद्धे निहतो धर्मसूनुना ।&#x9;053a&lt;br&gt;&#xA;सम्यक्स्फीत इवोत्सृष्टः प्रशान्तोऽग्निरिवाध्वरे ॥&#x9;053c&lt;br&gt;&#xA;शक्त्या विभिन्नहृदयं विप्रविद्धायुधध्वजम् ।&#x9;054a&lt;br&gt;&#xA;संशान्तमपि मद्रेशं लक्ष्मीर्नैव विमुञ्चति ॥&#x9;054c&lt;br&gt;&#xA;ततो युधिष्ठिरश्चापमादायेन्द्रधनुष्प्रभम् ।&#x9;055a&lt;br&gt;&#xA;व्यधमद्द्विषतः सङ्ख्ये खगराडिव पन्नगान् ।&#x9;055c&lt;br&gt;&#xA;देहान्सुनिशितैर्भल्लै रिपूणां नाशयन्क्षणात् ॥&#x9;055e&lt;br&gt;&#xA;ततः पार्थस्य बाणौघैरावृताः सैनिकास्तव ।&#x9;056a&lt;br&gt;&#xA;निमीलिताक्षाः क्षिण्वन्ति भृशमन्योन्यकर्शिताः ।&#x9;056c&lt;br&gt;&#xA;क्षरन्तो रुधिरं देहैर्विशस्त्रायुधजीविताः ॥&#x9;056e&lt;br&gt;&#xA;ततः शल्ये निपतिते मद्रराजानुजो युवा ।&#x9;057a&lt;br&gt;&#xA;भ्रातुस्तुल्यो गुणैः सर्वै रथी पाण्डवमभ्ययात् ॥&#x9;057c&lt;br&gt;&#xA;विव्याध च नरश्रेष्ठो नाराचैर्बहुभिस्त्वरन् ।&#x9;058a&lt;br&gt;&#xA;हतस्यापचितिं भ्रातुश्चिकीषुर्युद्धदुर्मदः ॥&#x9;058c&lt;br&gt;&#xA;तं विव्याधाशुगैः षड्भिर्धर्मराजस्त्वरन्निव ।&#x9;059a&lt;br&gt;&#xA;कार्मुकं चास्य चिच्छेद क्षुराभ्यां ध्वजमेव च ॥&#x9;059c&lt;br&gt;&#xA;ततोऽस्य दीप्यमानेन सुदृढेन शितेन च ।&#x9;060a&lt;br&gt;&#xA;प्रमुखे वर्तमानस्य भल्लेनापाहरच्छिरः ॥&#x9;060c&lt;br&gt;&#xA;सकुण्डलं तद्ददृशे पतमानं शिरो रथात् ।&#x9;061a&lt;br&gt;&#xA;पुण्यक्षयमनुप्राप्य पतन्स्वर्गादिव च्युतः ॥&#x9;061c&lt;br&gt;&#xA;तस्यापकृत्तशीर्षं तु शरीरं पतितं रथात् ।&#x9;062a&lt;br&gt;&#xA;रुधिरेणावसिक्ताङ्गं दृष्ट्वा सैन्यमभज्यत ॥&#x9;062c&lt;br&gt;&#xA;विचित्रकवचे तस्मिन्हते मद्रनृपानुजे ।&#x9;063a&lt;br&gt;&#xA;हाहाकारं प्रकुर्वाणाः कुरवोऽभिप्रदुद्रुवुः ॥&#x9;063c&lt;br&gt;&#xA;शल्यानुजं हतं दृष्ट्वा तावकास्त्यक्तजीविताः ।&#x9;064a&lt;br&gt;&#xA;वित्रेसुः पाण्डवभयात्प्रविध्वस्तास्तदा भृशम् ॥&#x9;064c&lt;br&gt;&#xA;तांस्तथा भज्यमानांस्तु कौरवान्भरतर्षभ ।&#x9;065a&lt;br&gt;&#xA;शिनेर्नप्ताऽकिरन्बाणैरभ्यवर्तत सात्यकिः ॥&#x9;065c&lt;br&gt;&#xA;तमायान्तं महेष्वासं दुष्प्रसह्यं दुरासदम् ।&#x9;066a&lt;br&gt;&#xA;हार्दिक्यस्त्वरितो राजन्प्रत्यगृह्णादभीतवत् ॥&#x9;066c&lt;br&gt;&#xA;तौ समेतौ महात्मानौ वार्ष्णेयौ वरवाजिनौ ।&#x9;067a&lt;br&gt;&#xA;हार्दिक्यः सात्यकिश्चैव सिंहाविव बलोत्कटौ ॥&#x9;067c&lt;br&gt;&#xA;इषुभिर्विमलाभासैश्छादयन्तौ परस्परम् ।&#x9;068a&lt;br&gt;&#xA;अर्चिर्भिरिव सूर्यस्य दिवाकरसमप्रभौ ॥&#x9;068c&lt;br&gt;&#xA;चापमार्गबलोद्वूतान्मार्गणान्वृष्णिसिंहयोः ।&#x9;069a&lt;br&gt;&#xA;आकाशगानपश्याम पतङ्गानिव शीघ्रगान् ॥&#x9;069c&lt;br&gt;&#xA;सात्यकिं दशभिर्विद्ध्वा हयांश्चास्य त्रिभिः शरैः ।&#x9;070a&lt;br&gt;&#xA;चापमेकेन चिच्छेद हार्दिक्यो नतपर्वणा ॥&#x9;070c&lt;br&gt;&#xA;तन्निकृत्तं धनुःश्रेष्ठमपास्य शिनिपुङ्गवः ।&#x9;071a&lt;br&gt;&#xA;अन्यदादत्त वेगेन धनुर्जलदनिःस्वनम् ॥&#x9;071c&lt;br&gt;&#xA;तदादाय धनुःश्रेष्ठं वरिष्ठः सर्वधन्विनाम् ।&#x9;072a&lt;br&gt;&#xA;हार्दिक्यं दशभिर्बाणैः प्रत्यविध्यत्स्तनान्तरे ॥&#x9;072c&lt;br&gt;&#xA;ततो युगं रथेषां च च्छित्त्वा भल्लैः सुसंयतैः ।&#x9;073a&lt;br&gt;&#xA;अश्वांस्तस्यावधीत्तूर्णमुभौ च पार्ष्णिसारथी ॥&#x9;073c&lt;br&gt;&#xA;हार्दिक्यं विरथं दृष्ट्वा कृपः शारद्वतः प्रभो ।&#x9;074a&lt;br&gt;&#xA;अपोवाह ततः क्षिप्रं रथमारोप्य वीर्यवान् ॥&#x9;074c&lt;br&gt;&#xA;मद्रराजे हते राजन्विरथे कृतवर्मणि ।&#x9;075a&lt;br&gt;&#xA;दुर्योधनबलं सर्वं पुनरासीत्पराङ्मुखम् ॥&#x9;075c&lt;br&gt;&#xA;स्वे परे नान्वबुध्यन्त सैन्येन रजसा वृते ।&#x9;076a&lt;br&gt;&#xA;बलं तु हतभूयिष्ठं त्रस्तमासीत्पराङ्मुखम् ॥&#x9;076c&lt;br&gt;&#xA;ततो मुहूर्तात्तेऽपश्यन्रजो भौमं समुत्थितम् ।&#x9;077a&lt;br&gt;&#xA;विविधैः शोणितस्रावैः प्रशान्तं पुरुषर्षभ ॥&#x9;077c&lt;br&gt;&#xA;ततो दुर्योधनो दृष्ट्वा भग्नं स्वबलमन्तिकात् ।&#x9;078a&lt;br&gt;&#xA;जवेनापततः पार्थानेकः सर्वानवारयत् ॥&#x9;078c&lt;br&gt;&#xA;पाण्डवान्सरथान्दृष्ट्वा धृष्टद्युम्नं च पार्षतम् ।&#x9;079a&lt;br&gt;&#xA;आनर्तं च दुराधर्षं शितैर्बाणैरवारयत् ॥&#x9;079c&lt;br&gt;&#xA;तं परे नाभ्यवर्तन्त मर्त्या मृत्युमिवागतम् ।&#x9;080a&lt;br&gt;&#xA;अथान्यं रथमास्थाय हार्दिक्योऽपि न्यवर्तत ॥&#x9;080c&lt;br&gt;&#xA;ततो युधिष्ठिरो राजा त्वरमाणो महारथः ।&#x9;081a&lt;br&gt;&#xA;चतुर्भिर्निजघानाश्वान्पत्रिभिः कृतवर्मणः ।&#x9;081c&lt;br&gt;&#xA;विव्याध गौतमं चापि षड्भिर्भल्लैः सुतेजनैः ॥&#x9;081e&lt;br&gt;&#xA;अश्वत्थामा ततो राज्ञा हताश्वं विरथीकृतम् ।&#x9;082a&lt;br&gt;&#xA;तमपोवाह हार्दिक्यं स्वरथेन युधिष्ठिरात् ॥&#x9;082c&lt;br&gt;&#xA;ततः शारद्वतः षड्भिः प्रत्यविध्यद्युधिष्ठिरम् ।&#x9;083a&lt;br&gt;&#xA;विव्याध चाश्वान्निशितैस्तस्याष्टाभिः शिलीमुखैः ॥&#x9;083c&lt;br&gt;&#xA;एवमेतन्महाराज युद्धशेषमवर्तत ।&#x9;084a&lt;br&gt;&#xA;तव दुर्मन्त्रिते राजन्सहपुत्रस्य भारत ॥&#x9;084c&lt;br&gt;&#xA;तस्मिन्महेष्वासधरे विशस्ते सङ्ग्राममध्ये कुरुपुङ्गवेन ।&#x9;085a&lt;br&gt;&#xA;पार्थाः समेताः परमप्रहृष्टाः शङ्खान्प्रदध्मुर्हतमीक्ष्य शल्यम् ॥&#x9;085c&lt;br&gt;&#xA;युधिष्ठिरं च प्रशशंसुराजौ पुरा सुरा वृत्रवधे यथेन्द्रम् ।&#x9;086a&lt;br&gt;&#xA;चक्रुश्च नानाविधवाद्यशब्दान्निनादयन्तो वसुधां समन्तात् ॥ ॥&#x9;086c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/017/</guid>
      <description>&lt;p&gt;अध्यायः 017&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;शल्येऽथ निहते राजन्मद्रराजपदानुगाः ।&#x9;001a&lt;br&gt;&#xA;रथाः सप्तशता वीरा दुद्रुवुर्महतो बलात् ॥&#x9;001c&lt;br&gt;&#xA;दुर्योधनस्तु द्विरदमारुह्याचलसन्निभम् ।&#x9;002a&lt;br&gt;&#xA;छत्रेण ध्रियमाणेन वीज्यमानश्च चामरैः ।&#x9;002c&lt;br&gt;&#xA;न गन्तव्यं न गन्तव्यमिति मद्रानवारयत् ॥&#x9;002e&lt;br&gt;&#xA;दुर्योधनेन ते वीरा वार्यमाणाः पुनः पुनः ।&#x9;003a&lt;br&gt;&#xA;युधिष्ठिरं जिघांसन्तः पाण्डूनां प्राविशन्बलम् ॥&#x9;003c&lt;br&gt;&#xA;ते तु शूरा महाराज कृतचित्ताश्च योधने ।&#x9;004a&lt;br&gt;&#xA;धनुःशब्दं महत्कृत्वा सहायुध्यन्त पाण्डवैः ॥&#x9;004c&lt;br&gt;&#xA;श्रुत्वा च निहतं शल्यं धर्मपुत्रं च पीडितम् ।&#x9;005a&lt;br&gt;&#xA;मद्रराजप्रिये युक्तैर्मद्रकाणां महारथैः ॥&#x9;005c&lt;br&gt;&#xA;आजगाम ततः पार्थो गाण्डीवं विक्षिपन्धनुः ।&#x9;006a&lt;br&gt;&#xA;पूरयन्रथघोषेण दिशः सर्वा महारथः ॥&#x9;006c&lt;br&gt;&#xA;ततोऽर्जुनश्च भीमश्च माद्रीपुत्रौ च पाण्डवौ ।&#x9;007a&lt;br&gt;&#xA;सात्यकिश्च नरव्याघ्रो द्रौपदेयाश्च सर्वशः ॥&#x9;007c&lt;br&gt;&#xA;धृष्टद्युम्नः शिखण्डी च पाञ्चालाः सह सोमकैः ।&#x9;008a&lt;br&gt;&#xA;युधिष्ठिरं परीप्सन्तः समन्तात्पर्यवारयन् ॥&#x9;008c&lt;br&gt;&#xA;ते समन्तात्परिवृताः पाण्डवैः पुरुषर्षभैः ।&#x9;009a&lt;br&gt;&#xA;क्षोभयन्ति स्म तां सेनां मकराः सागरं यथा ।&#x9;009c&lt;br&gt;&#xA;वृक्षानिव महावाताः कम्पयन्ति स्म तावकाः ॥&#x9;009e&lt;br&gt;&#xA;पुरोवातेन गङ्गेव क्षोभ्यमाणा महानदी ।&#x9;010a&lt;br&gt;&#xA;अक्षोभ्यत तदा राजन्पाण्डूनां ध्वजिनी ततः ॥&#x9;010c&lt;br&gt;&#xA;प्रस्कन्द्य सेनां महतीं महात्मानो महारथाः ।&#x9;011a&lt;br&gt;&#xA;बहवश्चुक्रुशुस्तत्र क्व स राजा युधिष्ठिरः ।&#x9;011c&lt;br&gt;&#xA;भ्रातरो वाऽस्य ते शूरा दृश्यन्ते नेह केचन ॥&#x9;011e&lt;br&gt;&#xA;धृष्टद्युम्नोऽथ शैनेयो द्रौपदेयाश्च सर्वशः ।&#x9;012a&lt;br&gt;&#xA;पाञ्चालाश्च महावीर्याः शिखण्डी च महारथः ॥&#x9;012c&lt;br&gt;&#xA;एवं तान्वादिनः शूरान्द्रौपदेया महारथाः ।&#x9;013a&lt;br&gt;&#xA;अभ्यघ्नन्युयुधानश्च मद्रराजपदानुगान् ॥&#x9;013c&lt;br&gt;&#xA;चक्रैर्विमथितैः केचित्केचिच्छिन्नैर्महाध्वजैः ।&#x9;014a&lt;br&gt;&#xA;सम्प्रदृश्यन्त समरे तावका निहताः परैः ॥&#x9;014c&lt;br&gt;&#xA;आलोक्य पाण्डवान्युद्धे योधा राजन्समन्ततः ।&#x9;015a&lt;br&gt;&#xA;वार्यमाणा ययुर्वेगात्पुत्रेण तव भारत ॥&#x9;015c&lt;br&gt;&#xA;दुर्योधनश्च तान्वीरान्वारयामास सान्त्वयन् ।&#x9;016a&lt;br&gt;&#xA;न चास्य शासनं केचित्तत्र चक्रुर्महारथाः ॥&#x9;016c&lt;br&gt;&#xA;ततो गान्धारराजस्य पुत्रः शकुनिरब्रवीत् ।&#x9;017a&lt;br&gt;&#xA;दुर्योधनं महाराज वचनं वचनक्षमम् ॥&#x9;017c&lt;br&gt;&#xA;किं नः सम्प्रेक्षमाणानां मद्राणां हन्यते बलम् ।&#x9;018a&lt;br&gt;&#xA;न युक्तमेतत्समरे त्वयि तिष्ठति भारत ॥&#x9;018c&lt;br&gt;&#xA;सहितैर्नाम योद्धव्यमित्येष समयः कृतः ।&#x9;019a&lt;br&gt;&#xA;अथ कस्मात्स्मरन्नेव घ्नतो मर्षयसे नृप ॥&#x9;019c&lt;br&gt;&#xA;दुर्योधन उवाच ।&#x9;020&lt;br&gt;&#xA;वार्यमाणा मया पूर्वं नैते चक्रुर्वचो मम ।&#x9;020a&lt;br&gt;&#xA;एते विनिहताः सर्वे प्रस्कन्नाः पाण्डुवाहिनीम् ॥&#x9;020c&lt;br&gt;&#xA;शकुनिरुवाच ।&#x9;021&lt;br&gt;&#xA;न भर्तुः शासनं वीरा रणे कुर्वन्त्यमर्षिताः ।&#x9;021a&lt;br&gt;&#xA;अलं क्रोद्धुमथैतेषां नायं काल उपेक्षितुम् ॥&#x9;021c&lt;br&gt;&#xA;यामः सर्वेऽत्र सम्भूय सवाजिरथकुञ्जराः ।&#x9;022a&lt;br&gt;&#xA;परित्रातुं महेष्वासान्मद्रराजपदानुगान् ॥&#x9;022c&lt;br&gt;&#xA;अन्योन्यं परिरक्षामो यत्नेन महता नृप ।&#x9;023a&lt;br&gt;&#xA;एवं सर्वेऽनुसञ्चिन्त्य प्रययुर्यत्र सैनिकाः ॥&#x9;023c&lt;br&gt;&#xA;सञ्जय उवाच ।&#x9;024&lt;br&gt;&#xA;एवमुक्तस्तदा राजा बलेन महता वृतः ।&#x9;024a&lt;br&gt;&#xA;प्रययौ सिंहनादेन कम्पयन्निव मेदिनीम् ॥&#x9;024c&lt;br&gt;&#xA;हत विध्यत गृह्णीत प्रहरध्वं निकृन्तत ।&#x9;025a&lt;br&gt;&#xA;इत्यासीत्तुमुलः शब्दस्तव सैन्यस्य भारत ॥&#x9;025c&lt;br&gt;&#xA;पाण्डवास्तु रणे दृष्ट्वा मद्रराजपदानुगान् ।&#x9;026a&lt;br&gt;&#xA;सहितानभ्यवर्तन्तं गुल्ममास्थाय मध्यमम् ॥&#x9;026c&lt;br&gt;&#xA;ते मुहूर्ताद्रणे वीरा हस्ताहस्ति विशाम्पते ।&#x9;027a&lt;br&gt;&#xA;निहताः प्रत्यदृश्यन्त मद्रराजपदानुगाः ॥&#x9;027c&lt;br&gt;&#xA;ततो नः सम्प्रयातानां हता मद्रास्तरस्विनः ।&#x9;028a&lt;br&gt;&#xA;हृष्टाः किलकिलाशब्दमकुर्वन्सहिताः परे ॥&#x9;028c&lt;br&gt;&#xA;अथोत्थितानि रुण्डानि समदृश्यन्त सर्वशः ।&#x9;029a&lt;br&gt;&#xA;पपात महती चोल्का मध्येनादित्यमण्डलम् ॥&#x9;029c&lt;br&gt;&#xA;रथैर्भग्नयुगाक्षैश्च निहतैश्च महारथैः ।&#x9;030a&lt;br&gt;&#xA;अश्वैर्निपातितैश्चैव सञ्छन्नाऽभूद्वसुन्धरा ॥&#x9;030c&lt;br&gt;&#xA;वातायमानैस्तुरगैर्युगासक्तैस्ततस्ततः ।&#x9;031a&lt;br&gt;&#xA;अकृष्यन्त महाराज योधास्तत्र रणाजिरे ॥&#x9;031c&lt;br&gt;&#xA;भग्नचक्रान्रथान्केचिदहरंस्तुरगा रणे ।&#x9;032a&lt;br&gt;&#xA;रथार्धं केचिदादाय दिशो दश विबभ्रमुः ।&#x9;032c&lt;br&gt;&#xA;तत्रतत्र व्यदृश्यन्त योक्त्रैः श्लिष्टाः स्म वाजिनः ॥&#x9;032e&lt;br&gt;&#xA;रथिनः पतमानाश्च दृश्यन्ते स्म नरोत्तमाः ।&#x9;033a&lt;br&gt;&#xA;गगनात्प्रच्युताः सिद्धाः पुण्यानामिव सङ्क्षये ॥&#x9;033c&lt;br&gt;&#xA;निहतेषु च शूरेषु मद्रराजानुगेषु वै ।&#x9;034a&lt;br&gt;&#xA;अस्मानापततश्चापि दृष्ट्वा पार्था महारथाः ॥&#x9;034c&lt;br&gt;&#xA;अभ्यवर्तन्त वेगेन जयगृद्धाः प्रहारिणः ।&#x9;035a&lt;br&gt;&#xA;बाणशब्दरवान्कृत्वा विमिश्राञ्शङ्खनिःस्वनैः ॥&#x9;035c&lt;br&gt;&#xA;अस्मांस्तु पुनरासाद्य लब्धलक्षाः प्रहारिणः ।&#x9;036a&lt;br&gt;&#xA;शरासनानि धुन्वानाः सिंहनादान्प्रचुक्रुशुः ॥&#x9;036c&lt;br&gt;&#xA;ततो हतमभिप्रेक्ष्य मद्रराजबलं महत् ।&#x9;037a&lt;br&gt;&#xA;मद्रराजं च समरे दृष्ट्वा शूरं निपातितम् ।&#x9;037c&lt;br&gt;&#xA;दुर्योधनबलं सर्वं पुनरासीत्पराङ्मुखम् ॥&#x9;037e&lt;br&gt;&#xA;वध्यमानं महाराज पाण्डवैर्जितकाशिभिः ।&#x9;038a&lt;br&gt;&#xA;दिशो भेजेऽथ सम्भ्रान्तं त्रासितं दृढधन्विभिः ॥ ॥&#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/018/</guid>
      <description>&lt;p&gt;अध्यायः 018&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;पातिते युधि दुर्धर्षे मद्रराजे महारथे ।&#x9;001a&lt;br&gt;&#xA;तावकास्तव पुत्राश्च प्रायशो विमुखाऽभवन् ॥&#x9;001c&lt;br&gt;&#xA;वणिजो नावि भिन्नायां यथागाधे महार्णवे ।&#x9;002a&lt;br&gt;&#xA;अपारे पारमिच्छन्तो हते शूरे महात्मनि ॥&#x9;002c&lt;br&gt;&#xA;मद्रराजे महाराज वित्रस्ताः शरविक्षताः ।&#x9;003a&lt;br&gt;&#xA;अनाथा नाथमिच्छन्तो मृगाः सिंहार्दिता इव ॥&#x9;003c&lt;br&gt;&#xA;वृषा यथा भग्नशृङ्गाः शीर्णदन्ता यथा गजाः ।&#x9;004a&lt;br&gt;&#xA;मध्याह्ने प्रत्यपायाम निर्जिताऽजातशत्रुणा ॥&#x9;004c&lt;br&gt;&#xA;न संस्थातुमनीकानि न च राजन्पराक्रमे ।&#x9;005a&lt;br&gt;&#xA;आसीद्बुद्धिर्हते शल्ये तव योधस्य कस्यचित् ॥&#x9;005c&lt;br&gt;&#xA;भीष्मे द्रोणे च निहते सूतपुत्रे च पातिते ।&#x9;006a&lt;br&gt;&#xA;यद्दुःखं तव योधानां भयं चासीद्विशाम्पते ॥&#x9;006c&lt;br&gt;&#xA;तद्भयं स च नः शोको भूय एवाभ्यवर्तत ।&#x9;007a&lt;br&gt;&#xA;निराशाश्च जये राजन्हते शल्ये महारथे ॥&#x9;007c&lt;br&gt;&#xA;हतप्रवीरा विध्वस्ता निकृत्ताश्च शितैः शरैः ।&#x9;008a&lt;br&gt;&#xA;मद्रराजे हते राजन्योधास्ते प्राद्रवन्भयात् ॥&#x9;008c&lt;br&gt;&#xA;अश्वानन्ये गजानन्ये रथानन्ये महारथाः ।&#x9;009a&lt;br&gt;&#xA;आरुह्य जवसम्पन्नाः पादाताः प्राद्रवंस्तथा ॥&#x9;009c&lt;br&gt;&#xA;द्विसाहस्राश्च महातङ्गा गिरिरूपाः प्रहारिणः ।&#x9;010a&lt;br&gt;&#xA;सम्प्राद्रवन्हते शल्ये अङ्कुशाङ्गुष्ठनोदिताः ॥&#x9;010c&lt;br&gt;&#xA;ते रणाद्भरतश्रेष्ठ तावकाः प्राद्रवन्दिशः ।&#x9;011a&lt;br&gt;&#xA;धावतश्चाप्यपश्याम श्वसमानाञ्शराहतान् ॥&#x9;011c&lt;br&gt;&#xA;तान्प्रभग्नान्हतान्दृष्ट्वा हतोत्साहान्पराजितान् ।&#x9;012a&lt;br&gt;&#xA;अभ्यवर्तन्त पाञ्चालाः पाण्डवाश्च जयैषिणः ॥&#x9;012c&lt;br&gt;&#xA;बाणशब्दरवाश्चापि सिंहनादाश्च पुष्कलाः ।&#x9;013a&lt;br&gt;&#xA;शङ्खशब्दश्च शूराणां दारुणः समपद्यत ॥&#x9;013c&lt;br&gt;&#xA;दृष्ट्वा तु कौरवं सैन्यं भयत्रस्तं प्रविद्रुतम् ।&#x9;014a&lt;br&gt;&#xA;अन्योन्यं समभाषन्त पाञ्चालाः पाण्डवैः सह ॥&#x9;014c&lt;br&gt;&#xA;अद्य राजा सत्यधृतिर्हतामित्रो युधिष्ठिरः ।&#x9;015a&lt;br&gt;&#xA;अद्य दुर्योधनो हीनो दीप्तया नृपतिश्रिया ॥&#x9;015c&lt;br&gt;&#xA;अद्य श्रुत्वा हतं पुत्रं धृतराष्ट्रो जनेश्वरः ।&#x9;016a&lt;br&gt;&#xA;निःसञ्ज्ञः पतितो भूमौ किल्बिषं प्रतिपत्स्यते ॥&#x9;016c&lt;br&gt;&#xA;अद्य जानाति बीभत्सुं समर्थं स्वधन्विनाम् ।&#x9;017a&lt;br&gt;&#xA;अद्यात्मानं च दुर्मेधा गर्हयिष्यति पापकृत् ॥&#x9;017c&lt;br&gt;&#xA;अद्य क्षत्तुर्वचः सत्यं स्मरतां ब्रुवतो हितम् ।&#x9;018a&lt;br&gt;&#xA;अद्यप्रभृति पार्थं च प्रेष्यभूत इवाचरन् ।&#x9;018c&lt;br&gt;&#xA;विजानातु नृपो दुःखं यत्प्राप्तं पाण्डुनन्दनैः ॥&#x9;018e&lt;br&gt;&#xA;अद्य कृष्णस्य माहात्म्यं विजानातु महीपतिः ।&#x9;019a&lt;br&gt;&#xA;अद्यार्जुनधनुर्घोषं घोरं जानातु संयुगे ॥&#x9;019c&lt;br&gt;&#xA;अत्त्राणां च बलं सर्वं बाह्वोश्च बलमाहवे ।&#x9;020a&lt;br&gt;&#xA;&#39;पुत्राणां च वधं घोरं भीमेन श्रोष्यते नृपः&#39; ॥&#x9;020c&lt;br&gt;&#xA;अद्य ज्ञास्यति भीमस्य बलं घोरं महात्मनः ।&#x9;021a&lt;br&gt;&#xA;हते दुर्योधने युद्धे शक्रेणेव तु शम्बरे ॥&#x9;021c&lt;br&gt;&#xA;यत्कृतं भीमसेनेन दुःशासनवधे तदा ।&#x9;022a&lt;br&gt;&#xA;कोऽन्यः कर्ताऽस्ति तल्लोके ऋते भीमान्महाबलात् ।&#x9;022c&lt;br&gt;&#xA;अद्य ज्येष्ठस्य जानीतां पाण्डवस्य पराक्रमम् ।&#x9;023a&lt;br&gt;&#xA;मद्रराजं हतं श्रुत्वा देवैरपि सुदुःसहम् ॥&#x9;023c&lt;br&gt;&#xA;अद्य ज्ञास्यति सङ्ग्रामे माद्रीपुत्रौ सुदुःसहौ ।&#x9;024a&lt;br&gt;&#xA;निहते सौबले वीरे गान्धारेषु च सर्वशः ॥&#x9;024c&lt;br&gt;&#xA;कथं जयो न तेषां स्याद्येषां योद्धा धनञ्जयः ।&#x9;025a&lt;br&gt;&#xA;सात्यकिर्भीमसेनश्च धृष्टद्युम्नश्च पार्षतः ॥&#x9;025c&lt;br&gt;&#xA;द्रौपद्यास्तनयाः पञ्च माद्रीपुत्रौ च पाण्डवौ ।&#x9;026a&lt;br&gt;&#xA;शिखण्डी च महेष्वासो राजा चैव युधिष्ठिरः ॥&#x9;026c&lt;br&gt;&#xA;येषां च जगतो नाथो नाथः कृष्णो जनार्दनः ।&#x9;027a&lt;br&gt;&#xA;कथं तेषां जयो न स्याद्येषां धर्मो व्यपाश्रयः ॥&#x9;027c&lt;br&gt;&#xA;&#39;लाभस्तेषां जयस्तेषां कुतस्तेषां पराभवः ।&#x9;028a&lt;br&gt;&#xA;येषां नाथो हृषीकेशः सर्वलोकविभुर्हरिः&#39; ॥&#x9;028c&lt;br&gt;&#xA;भीष्मं द्रोणं च कर्णं च मद्रराजानमेव च ।&#x9;029a&lt;br&gt;&#xA;तथाऽन्यान्नृपतीन्वीराञ्शतशोऽथ सहस्रशः ॥&#x9;029c&lt;br&gt;&#xA;कोऽन्यः शक्तो रणे जेतुमृते पार्थाद्युधिष्ठिरात् ।&#x9;030a&lt;br&gt;&#xA;यस्य नाथो हृषीकेशः सदा सत्ययशोनिधिः ॥&#x9;030c&lt;br&gt;&#xA;इत्येवं वदमानास्ते हर्षेण महता युताः ।&#x9;031a&lt;br&gt;&#xA;प्रभग्नांस्तावकान्योधान्संहृष्टाः पृष्ठतोऽन्वयुः ॥&#x9;031c&lt;br&gt;&#xA;धनञ्जयो रथानीकमभ्यवर्तत वीर्यवान् ।&#x9;032a&lt;br&gt;&#xA;माद्रीपुत्रौ च शकुनिं सात्यकिश्च महारथः ॥&#x9;032c&lt;br&gt;&#xA;तान्प्रेक्ष्य द्रवतः सर्वान्भीमसेनभयार्दितान् ।&#x9;033a&lt;br&gt;&#xA;दुर्योधनस्तदा सूतमब्रवीद्विस्मयन्निव ॥&#x9;033c&lt;br&gt;&#xA;मामतिक्रमते पार्थो धनुष्पाणिमवस्थितम् ।&#x9;034a&lt;br&gt;&#xA;जघने सर्वसैन्यानां शनैरश्वान्प्रचोदय ॥&#x9;034c&lt;br&gt;&#xA;जघने युध्यमानं हि कौन्तेयो मां न संशयः ।&#x9;035a&lt;br&gt;&#xA;नोत्सहेदभ्यतिक्रान्तुं वेलामिव महोदधिः ॥&#x9;035c&lt;br&gt;&#xA;पश्य सैन्यं महत्सूत पाण्डवैः समभिद्रुतम् ।&#x9;036a&lt;br&gt;&#xA;सैन्यरेणुं समुद्भूतं पश्य चैनं समन्ततः ॥&#x9;036c&lt;br&gt;&#xA;सिंहनादांश्च बहुशः शृणु घोरान्भयावहान् ।&#x9;037a&lt;br&gt;&#xA;तस्माद्याहि शनैः सूत जघनं परिपालय ॥&#x9;037c&lt;br&gt;&#xA;मयि स्थिते च समरे निरुद्धेषु च पाण्डुषु ।&#x9;038a&lt;br&gt;&#xA;पुनरावर्तते तूर्णं मामकं बलमोजसा ॥&#x9;038c&lt;br&gt;&#xA;तच्छ्रुत्वा तव पुत्रस्य शूरस्य सदृशं वचः ।&#x9;039a&lt;br&gt;&#xA;सारथिर्हेमसञ्छन्नाञ्शरैरश्वानचोदयत् ॥&#x9;039c&lt;br&gt;&#xA;गजाश्वरथिभिर्हीनास्त्यक्तात्मानः पदातयः ।&#x9;040a&lt;br&gt;&#xA;एकविंशतिसाहस्राः संयुगायावतस्थिरे ॥&#x9;040c&lt;br&gt;&#xA;नानादेशसमुद्भूता नानारञ्जितवाससः ।&#x9;041a&lt;br&gt;&#xA;अवस्थितास्तदा योधाः प्रार्थयन्तो महद्यशः ॥&#x9;041c&lt;br&gt;&#xA;तेषामापततां तत्र संहृष्टानां परस्परम् ।&#x9;042a&lt;br&gt;&#xA;सम्मर्दः सुमहाञ्चज्ञे घोररूपो भयानकः ॥&#x9;042c&lt;br&gt;&#xA;भीमसेनं तदा राजन्धृष्टद्युम्नं च पार्षतम् ।&#x9;043a&lt;br&gt;&#xA;बलेन चतुरङ्गेण नानादेश्यानवारयत् ॥&#x9;043c&lt;br&gt;&#xA;भीममेवाभ्यवर्तन्त रणेऽन्ये तु पदातयः ।&#x9;044a&lt;br&gt;&#xA;प्रक्ष्वेड्यास्फोट्य संहृष्टा वीरलोकं यियासवः ॥&#x9;044c&lt;br&gt;&#xA;आसाद्य भीमसेनं तु संरब्धा युद्धदुर्मदाः ।&#x9;045a&lt;br&gt;&#xA;धार्तराष्ट्रा विनेदुर्हि नान्यामकथनयन्कथाम् ।&#x9;045c&lt;br&gt;&#xA;परिवार्य रणे भीमं निजघ्नुस्ते समन्ततः ॥&#x9;045e&lt;br&gt;&#xA;स वध्यमानः समरे पदातिगणसंवृतः ।&#x9;046a&lt;br&gt;&#xA;न चचाल ततः स्थानान्मैनाक इव पर्वतः ॥&#x9;046c&lt;br&gt;&#xA;ते तु क्रुद्धा महाराज पाण्डवस्य महारथम् ।&#x9;047a&lt;br&gt;&#xA;निग्रहीतुं प्रवृत्ता हि योधांश्चान्यानवारयन् ॥&#x9;047c&lt;br&gt;&#xA;अक्रुध्यत रणे भीमस्तैस्तदा पर्यवस्थितैः ।&#x9;048a&lt;br&gt;&#xA;सोऽवतीर्य रथात्तूर्णं पदातिः समवस्थितः ॥&#x9;048c&lt;br&gt;&#xA;जातरूपप्रतिच्छन्नां प्रगृह्य महतीं गदाम् ।&#x9;049a&lt;br&gt;&#xA;अवधीत्तावकान्योधान्दण्डपाणिरिवान्तकः ॥&#x9;049c&lt;br&gt;&#xA;रथाश्वविप्रहीणांस्तु तान्भीमो गदया बली ।&#x9;050a&lt;br&gt;&#xA;एकविंशतिसाहस्रान्पदातीन्समपोथयत् ॥&#x9;050c&lt;br&gt;&#xA;हत्वा तत्पुरुषानीकं भीमः सत्यपराक्रमः ।&#x9;051a&lt;br&gt;&#xA;धृष्टद्युम्नं पुरस्कृत्य न चिरात्प्रत्यदृश्यत ॥&#x9;051c&lt;br&gt;&#xA;पादाता निहता भूमौ शिश्यिरे रुधिरोक्षितः ।&#x9;052a&lt;br&gt;&#xA;सम्भग्ना इव वातेन कर्णिकाराः सुपुष्पिताः ॥&#x9;052c&lt;br&gt;&#xA;नानाशस्त्रसमायुक्ता नानाकुण्डलधारिणः ।&#x9;053a&lt;br&gt;&#xA;नानाजात्या हतास्तत्र नानादेशसमागताः ॥&#x9;053c&lt;br&gt;&#xA;पताकाध्वजसञ्छन्नं पदातीनां महद्बलम् ।&#x9;054a&lt;br&gt;&#xA;निकृत्तं विबभौ रौद्रं घोररूपं भयावहम् ॥&#x9;054c&lt;br&gt;&#xA;युधिष्ठिरपुरोगाश्च सहसैन्या महारथाः ।&#x9;055a&lt;br&gt;&#xA;अभ्यधावन्महात्मानं पुत्रं दुर्योधनं तव ॥&#x9;055c&lt;br&gt;&#xA;ते सर्वे तावकान्दृष्ट्वा महेष्वासान्पराङ्मुखान् ।&#x9;056a&lt;br&gt;&#xA;नाभ्यवर्तन्त ते पुत्रं वेलामिव महोर्मयः ॥&#x9;056c&lt;br&gt;&#xA;तदद्भुतमपश्याम तव पुत्रस्य पौरुषम् ।&#x9;057a&lt;br&gt;&#xA;यदेकं सहिताः पार्था न शेकुरतिवर्तितुम् ॥&#x9;057c&lt;br&gt;&#xA;नातिदूरापयातं तु कृतबुद्वि पलायने ।&#x9;058a&lt;br&gt;&#xA;दुर्योधनः स्वकं सैन्यमब्रवीद्भृशविक्षतम् ॥&#x9;058c&lt;br&gt;&#xA;न तं देशं प्रपश्यामि पृथिव्यां पर्वतेषु च ।&#x9;059a&lt;br&gt;&#xA;यत्र यातान्न वा हन्युः पाण्डवाः किं सृतेन वः ॥&#x9;059c&lt;br&gt;&#xA;अल्पं च बलमेतेषां कृष्णौ च भृशविक्षतौ ।&#x9;060a&lt;br&gt;&#xA;यदि सर्वेऽत्र तिष्ठामो ध्रुवं नो विजयो भवेत् ॥&#x9;060c&lt;br&gt;&#xA;विप्रयातांस्तु वो भिन्नान्पाण्डवाः कृतविप्रियाः ।&#x9;061a&lt;br&gt;&#xA;अनुयाय हनिष्यन्ति श्रेयान्नः समरे वधः ॥&#x9;061c&lt;br&gt;&#xA;शृण्वन्तु क्षत्रियाः सर्वे यावन्तोऽत्र समागताः ।&#x9;062a&lt;br&gt;&#xA;यदा शूरं च भीरुं च मारयत्यन्तकः सदा ॥&#x9;062c&lt;br&gt;&#xA;को नु मूढो न युध्येत पुरुषः क्षत्रियो ध्रुवम् ।&#x9;063a&lt;br&gt;&#xA;श्रेयान्नो भीमसेनस्य क्रुद्धस्याभिमुखे स्थितः ॥&#x9;063c&lt;br&gt;&#xA;सुखः साङ्ग्रामिको मृत्युर्दुःखो व्याधिजरादिभिः ।&#x9;064a&lt;br&gt;&#xA;मर्त्येनावश्यमर्तव्यं गृहेष्वपि कदाचन ॥&#x9;064c&lt;br&gt;&#xA;युध्यतः क्षत्रधर्मेण मृत्युरेष सनातनः ।&#x9;065a&lt;br&gt;&#xA;हत्वेह सुखमाप्नोति हतः प्रेत्य महत्फलम् ॥&#x9;065c&lt;br&gt;&#xA;न युद्धधर्माच्छ्रेयान्वै पन्थाः स्वर्गस्य कौरवाः ।&#x9;066a&lt;br&gt;&#xA;अचिरेणैव ताल्ँलोकान्हतो युद्धे समश्नुते ॥&#x9;066c&lt;br&gt;&#xA;श्रुत्वा तद्वचनं तस्य पूजयित्वा च पार्थिवाः ।&#x9;067a&lt;br&gt;&#xA;पुनरेवाभ्यवर्तन्त पाण्डवानाततायिनः ॥&#x9;067c&lt;br&gt;&#xA;तानापतत एवाशु व्यूढानीकाः प्रहारिणः ।&#x9;068a&lt;br&gt;&#xA;प्रत्युद्ययुस्तदा पार्था जयगृद्धाः प्रमन्यवः ॥&#x9;068c&lt;br&gt;&#xA;धनञ्जयो रथेनाजावभ्यवर्तत वीर्यवान् ।&#x9;069a&lt;br&gt;&#xA;विश्रुतं त्रिषु लोकेषु व्याक्षिपन्गाण्डिवं धनुः ॥&#x9;069c&lt;br&gt;&#xA;माद्रीपुत्रौ च शकुनिं सात्यकिश्च महाबलः ।&#x9;070a&lt;br&gt;&#xA;जवेनाभ्यपतन्हृष्टा यत्ता वै तावकं बलम् ॥ ॥&#x9;070c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/019/</guid>
      <description>&lt;p&gt;अध्यायः 019&lt;/p&gt;&#xA;&lt;p&gt;सात्यकिना साल्ववधः ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;सन्निवृत्तेषु सैन्येषु साल्वो म्लेच्छगणाधिपः ।&#x9;001a&lt;br&gt;&#xA;अभ्यद्रवत्सुसङ्क्रुद्धः पाण्डवानां महद्बलम् ॥&#x9;001c&lt;br&gt;&#xA;आस्थाय सुमहानागं प्रभिन्नं पर्वतोपमम् ।&#x9;002a&lt;br&gt;&#xA;दृप्तमैरावतप्रख्यममित्रगणमर्दनम् ॥&#x9;002c&lt;br&gt;&#xA;योऽसौ महान्भद्रकुलप्रसूतः सुपूजितो धार्तराष्ट्रेण नित्यम् ।&#x9;003a&lt;br&gt;&#xA;सुकल्पितः शास्त्रविनिश्चयज्ञैः सदौपवाह्यः समरेषु राजन् ॥&#x9;003c&lt;br&gt;&#xA;ऐरावतं दैत्यगणान्विमृद्नञ्शक्रो यथा सञ्जनयन्भयानि ।&#x9;004a&lt;br&gt;&#xA;तमास्थितो राजवरो बभूव यथोदयस्थः सविता क्षपान्ते ॥&#x9;004c&lt;br&gt;&#xA;स तेन नागप्रवरेण राजन्नभ्युद्ययौ पाण्डुसुतान्समेतान् ।&#x9;005a&lt;br&gt;&#xA;शितैः पृषत्कैर्विददार वेगैर्महेन्द्रवज्रप्रतिमैः सुघोरैः ॥&#x9;005c&lt;br&gt;&#xA;ततः शरान्वै सृजतो महारणे योधांश्च राजन्नयतो यमालयम् ।&#x9;006a&lt;br&gt;&#xA;नास्यान्तरं ददृशुः स्वे परे वा यथा पुरा वज्रधरस्य दैत्याः ॥&#x9;006c&lt;br&gt;&#xA;ते पाण्डवाः सोमकाः सृञ्जयाश्च तमेकनागं ददृशुः समन्तात् ।&#x9;007a&lt;br&gt;&#xA;सहस्रशो वै विचरन्तमेकं यथा महेन्द्रस्य गजं समीपे ॥&#x9;007c&lt;br&gt;&#xA;सन्द्राव्यमाणं तु बलं परेषां परेतकल्पं विबभौ समन्ततः ।&#x9;008a&lt;br&gt;&#xA;नैवावतस्थे समरे भृशं भयाद्विमृद्यमानं तु परस्परं तदा ॥&#x9;008c&lt;br&gt;&#xA;ततः प्रभग्ना सहसा महाचमूः सा पाण्डवी तेन नराधिपेन ।&#x9;009a&lt;br&gt;&#xA;दिशश्चतस्रः सहसा विधाविता गजेन्द्रवेगं तमपारयन्ती ॥&#x9;009c&lt;br&gt;&#xA;दृष्ट्वा च तां वेगवता प्रभग्नां सर्वे त्वदीया युधि योधमुख्याः ।&#x9;010a&lt;br&gt;&#xA;अपूजयंस्ते तु नराधिपं तं दध्मुश्च शङ्खाञ्शशिसन्निकाशान् ॥&#x9;010c&lt;br&gt;&#xA;श्रुत्वा निनादं त्वथ कौरवाणां हर्षाद्विमुक्तं सह शङ्खशब्दैः ।&#x9;011a&lt;br&gt;&#xA;सेनापतिः पाण्डवसृञ्जयानां पाञ्चालपुत्रो ममृषे न कोपात् ॥&#x9;011c&lt;br&gt;&#xA;ततस्तु तं वै द्विरदं महात्मा प्रत्युद्ययौ त्वरमाणो जयाय ।&#x9;012a&lt;br&gt;&#xA;जम्भो यथा शक्रसमागमे वै नागेन्द्रमैरावणमिन्द्रवाह्यम् ॥&#x9;012c&lt;br&gt;&#xA;तमापतन्तं सहसा तु दृष्ट्वा पाञ्चालपुत्रं युधि राजसिंहः ।&#x9;013a&lt;br&gt;&#xA;तं वै द्विपं प्रेषयामास तूर्णं वधाय राजन्द्रुपदात्मजस्य ॥&#x9;013c&lt;br&gt;&#xA;स तं द्विपेन्द्रं सहसापतन्तमविध्यदग्निप्रतिमैः पृषत्कैः ।&#x9;014a&lt;br&gt;&#xA;कर्मारधौतैर्निशितैर्ज्वलद्भिर्नाराचमुख्यैस्त्रिभिरुग्रवेगैः ॥&#x9;014c&lt;br&gt;&#xA;ततोऽपरान्पञ्चशतान्महात्मा नाराचमुख्यान्विससर्ज कुम्भे ।&#x9;015a&lt;br&gt;&#xA;स तैस्तु विद्धः परमद्विपो रणे तदा परावृत्य भृशं प्रदुद्रुवे ॥&#x9;015c&lt;br&gt;&#xA;तं नागराजं सहसा प्रणुन्नं विद्राव्यमाणं विनिवर्त्य साल्वः ।&#x9;016a&lt;br&gt;&#xA;तोत्राङ्कुशैः प्रेषयामास तूर्णं पाञ्चालराजस्य सुतं प्रदिश्य ॥&#x9;016c&lt;br&gt;&#xA;दृष्ट्वा पतन्तं सहसा तु नागं धृष्टद्युम्नः स्वरथाच्छीघ्रमेव ।&#x9;017a&lt;br&gt;&#xA;गदां प्रगृह्योग्रजवेन वीरो भूमिं प्रपन्नो भयविह्वलाङ्गः ॥&#x9;017c&lt;br&gt;&#xA;स तं रथं हेमविभूषिताङ्गं साश्वं ससूतं सहसा विमृद्य ।&#x9;018a&lt;br&gt;&#xA;उत्क्षिप्य हस्तेन नदन्महाद्विपो विपोथयामास वसुन्धरातले ॥&#x9;018c&lt;br&gt;&#xA;पाञ्चालराजस्य सुतं च दृष्ट्वा तदार्दितं नागवरेण तेन ।&#x9;019a&lt;br&gt;&#xA;तमभ्यधावत्सहसा जवेन भीमः शिखण्डी च शिनेश्च नप्ता ॥&#x9;019c&lt;br&gt;&#xA;शरैश्च वेगं सहसा निगृह्य तस्याभितो व्यापततो गजस्य ।&#x9;020a&lt;br&gt;&#xA;स सङ्गृहीतो रथिभिर्गजो वै चचाल तैर्वार्यमाणश्च सङ्ख्ये ॥&#x9;020c&lt;br&gt;&#xA;ततः पृषत्कान्प्रववर्ष राजा सूर्यो यथा रश्मिजालं समन्तात् ।&#x9;021a&lt;br&gt;&#xA;तैराशुगैर्वध्यमाना रथौघाः प्रदुद्रुवुः सहितास्तत्रतत्र ॥&#x9;021c&lt;br&gt;&#xA;तत्कर्म साल्वस्य समीक्ष्य सर्वे पाञ्चालपुत्रा नृप सृञ्जयाश्च ।&#x9;022a&lt;br&gt;&#xA;हाहाकारैर्नादयन्ति स्म युद्धे द्विपं समन्ताद्रुरुधुर्नराग्र्याः ॥&#x9;022c&lt;br&gt;&#xA;पाञ्चालपुत्रस्त्वरितस्तु शूरो गदां प्रगृह्याचलशृङ्गकल्पाम् ।&#x9;023a&lt;br&gt;&#xA;ससम्भ्रमं भारत शत्रुघाती जवेन वीरोऽनुससार नागम् ॥&#x9;023c&lt;br&gt;&#xA;ततस्तु नागं धरणीधराभं मदं स्रवन्तं जलदप्रकाशम् ।&#x9;024a&lt;br&gt;&#xA;गदां समाविध्य भृशं जघान पाञ्चालराजस्य सुतस्तरस्वी ॥&#x9;024c&lt;br&gt;&#xA;स भिन्नकुम्भः सहसा विनद्य मुखात्प्रभूतं क्षतजं विमुञ्चन् ।&#x9;025a&lt;br&gt;&#xA;पपात नागो धरमीधराभः क्षितिप्रकम्पाच्चलितो यथाऽद्रिः ॥&#x9;025c&lt;br&gt;&#xA;निपात्यमाने तु तदा गजेन्द्रे हाहाकृते तव पुत्रस्य सैन्ये ।&#x9;026a&lt;br&gt;&#xA;स साल्वराजस्य शिनिप्रवीरो जहार भल्लेन शिरः शितेन ॥&#x9;026c&lt;br&gt;&#xA;हृतोत्तमाङ्गो युधि सात्वतेन पपात भूमौ सह नागराज्ञा ।&#x9;027a&lt;br&gt;&#xA;यथाऽद्रिशृङ्गं सुमहत्प्रणुन्नं वज्रेण देवाधिपचोदितेन ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/020/</guid>
      <description>&lt;p&gt;अध्यायः 020&lt;/p&gt;&#xA;&lt;p&gt;सात्यकिना कृतवर्मपराजयः ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तस्मिंस्तु निहते शूरे साल्वे समितिशोभने ।&#x9;001a&lt;br&gt;&#xA;तवाभज्यद्बलं वेगाद्वातेनेव महाद्रुमः ॥&#x9;001c&lt;br&gt;&#xA;तत्प्रभग्नं बलं दृष्ट्वा कृतवर्मा महारथः ।&#x9;002a&lt;br&gt;&#xA;दधार समरे शूरः शत्रुसैन्यं महाबलः ॥&#x9;002c&lt;br&gt;&#xA;सन्निवृत्तास्तु ते शूरा दृष्ट्वा सात्वतमाहवे ।&#x9;003a&lt;br&gt;&#xA;शैलोपमं स्थिरं राजन्कीर्यमाणं शरैर्युधि ॥&#x9;003c&lt;br&gt;&#xA;ततः प्रववृते युद्धं कुरूणां पाण्डवैः सह ।&#x9;004a&lt;br&gt;&#xA;निवृत्तानां महाराज मृत्युं कृत्वा निवर्तनम् ॥&#x9;004c&lt;br&gt;&#xA;तत्राश्चर्यमभूद्युद्वं सात्वतस्य परैः सह ।&#x9;005a&lt;br&gt;&#xA;यदेको वारयामास पाण्डुसेनां दुरासदाम् ॥&#x9;005c&lt;br&gt;&#xA;तेषामन्योन्यसुहृदां कृते कर्मणि दुष्करे ।&#x9;006a&lt;br&gt;&#xA;सिंहनादः प्रहृष्टानां दिविस्पृक्सुमहानभूत् ॥&#x9;006c&lt;br&gt;&#xA;तेन शब्देन वित्रस्तान्पाञ्चालान्भरतर्षभ ।&#x9;007a&lt;br&gt;&#xA;शिनेर्नप्ता महाबाहुरन्वपद्यत सात्यकिः ॥&#x9;007c&lt;br&gt;&#xA;स समासाद्य राजानं क्षेमधूर्तिं महाबलम् ।&#x9;008a&lt;br&gt;&#xA;सप्तभिर्निशितैर्बाणैरनयद्यमसादनम् ॥&#x9;008c&lt;br&gt;&#xA;तमायान्तं महाबाहुं प्रवपन्तं शिताञ्शरान् ।&#x9;009a&lt;br&gt;&#xA;जवेनाभ्यपतद्धीमान्हार्दिक्यः शिनिपुङ्गवम् ॥&#x9;009c&lt;br&gt;&#xA;तौ सिंहाविव नर्दन्तौ धन्विनौ रथिनां वरौ ।&#x9;010a&lt;br&gt;&#xA;अन्योन्यमभिधावन्तौ शस्त्रप्रवरधारिणौ ॥&#x9;010&lt;br&gt;&#xA;पाण्डवाः सहपाञ्चाला योधाश्चान्ये नृपोत्तमाः ।&#x9;011a&lt;br&gt;&#xA;प्रेक्षकाः समपद्यन्त तयोः पुरुषसिंहयोः ॥&#x9;011c&lt;br&gt;&#xA;नाराचैर्वत्सदन्तैश्च वृष्ण्यन्धकमहारथौ ।&#x9;012a&lt;br&gt;&#xA;अभिजघ्नतुरन्योन्यं प्रहृष्टाविव कुञ्जरौ ॥&#x9;012c&lt;br&gt;&#xA;चरन्तौ विविधान्मार्गान्हार्दिक्यशिनिपुङ्गवौ ।&#x9;013a&lt;br&gt;&#xA;मुहुरन्तर्दधाते तौ बाणवृष्ट्या परस्परम् ॥&#x9;013c&lt;br&gt;&#xA;चापवेगबलोद्धूतान्मार्गणान्वृष्णिसिंहयोः ।&#x9;014a&lt;br&gt;&#xA;आकाशे समपश्याम पतङ्गानिव शीघ्रगान् ॥&#x9;014c&lt;br&gt;&#xA;तमेकं सत्यकर्माणमासाद्य हृदिकात्मजः ।&#x9;015a&lt;br&gt;&#xA;अविध्यन्निशितैर्बाणैश्चतुर्भिश्चतुरो हयान् ॥&#x9;015c&lt;br&gt;&#xA;स दीर्घबाहुः सङ्क्रुद्धस्तोत्रार्दित इव द्विपः ।&#x9;016a&lt;br&gt;&#xA;अष्टभिः कृतवर्माणमविध्यत्परमेषुभिः ॥&#x9;016c&lt;br&gt;&#xA;ततः पूर्णायतोत्सृष्टैः कृतवर्मा शिलाशितैः ।&#x9;017a&lt;br&gt;&#xA;सात्यकिं त्रिभिराहत्य धनुरेकेन चिच्छिदे ॥&#x9;017c&lt;br&gt;&#xA;निकृत्तं तद्धनुःश्रेष्ठमपास्य शिनिपुङ्गवः ।&#x9;018a&lt;br&gt;&#xA;अन्यदादत्त वेगेन शैनेयः सशरं धनुः ॥&#x9;018c&lt;br&gt;&#xA;तदादाय धनुःश्रेष्ठं वरिष्ठः सर्वधन्विनाम् ।&#x9;019a&lt;br&gt;&#xA;आरोप्य च धनुः शीघ्रं महावीर्यो महाबलः ॥&#x9;019c&lt;br&gt;&#xA;अमृष्यमाणो धनुषश्छेदनं कृतवर्मणा ।&#x9;020a&lt;br&gt;&#xA;कुपितोऽतिरथः शीघ्रं कृतवर्माणमभ्ययात् ॥&#x9;020c&lt;br&gt;&#xA;ततः सुनिशितैर्बाणैर्दशभिः शिनिपुङ्गवः ।&#x9;021a&lt;br&gt;&#xA;जघान सूतं चाश्वांश्च ध्वजं च कृतवर्मणः ॥&#x9;021c&lt;br&gt;&#xA;ततो राजन्महेष्वासः कृतवर्मा महारथः ।&#x9;022a&lt;br&gt;&#xA;हताश्वसूतं सम्प्रेक्ष्य रथं हेमपरिष्कृतम् ॥&#x9;022c&lt;br&gt;&#xA;रोषेण महताऽऽविष्टः शूलमुद्यम्य मारिष ।&#x9;023a&lt;br&gt;&#xA;चिक्षेप भुजवेगेन जिघांसुः शिनि पुङ्गवम् ॥&#x9;023c&lt;br&gt;&#xA;तच्छूलं सात्वतो ह्याजौ निर्भिद्य निशितैः शरैः ।&#x9;024a&lt;br&gt;&#xA;चूर्णितं पातयामास मोहयन्निव माधवम् ।&#x9;024c&lt;br&gt;&#xA;ततोऽपरेण भल्लेन हृद्येनं समताडयत् ॥&#x9;024e&lt;br&gt;&#xA;सुयुद्धे युयुधानेन हताश्वो हतसारथिः ।&#x9;025a&lt;br&gt;&#xA;कृतवर्मा कृतास्त्रेण धरणीमन्वपद्यत ॥&#x9;025c&lt;br&gt;&#xA;तस्मिन्सात्यकिना वीरे द्वैरथे विरथीकृते ।&#x9;026a&lt;br&gt;&#xA;समपद्यत सर्वेषां सैन्यानां सुमहद्भयम् ॥&#x9;026c&lt;br&gt;&#xA;पुत्राणां तव चात्यर्थं विषादः समजायत ।&#x9;027a&lt;br&gt;&#xA;हतसूते हताश्वे तु विरथे कृतवर्मणि ॥&#x9;027c&lt;br&gt;&#xA;हताश्वं च समालक्ष्य हतसूतमरिन्दम ।&#x9;028a&lt;br&gt;&#xA;अभ्यधावत्कृपो राजञ्जिघांसुः शिनिपुङ्गवम् ॥&#x9;028c&lt;br&gt;&#xA;तमारोप्य रथोपस्थे मिषतां सर्वधन्विनाम् ।&#x9;029a&lt;br&gt;&#xA;अपोवाह महाबाहुं तूर्णमायोधनादपि ॥&#x9;029c&lt;br&gt;&#xA;शैनेयेऽधिष्ठिते राजन्विरथे कृतवर्मणि ।&#x9;030a&lt;br&gt;&#xA;दुर्योधनबलं सर्वं पुनरासीत्पराङ्मुखम् ॥&#x9;030c&lt;br&gt;&#xA;तत्परे नान्वबुध्यन्त सैन्येन रजसा वृताः ।&#x9;031a&lt;br&gt;&#xA;तावकाः प्रद्रुता राजन्दुर्योधनमृते नृपम् ॥&#x9;031c&lt;br&gt;&#xA;दुर्योधनस्तु सम्प्रेक्ष्य भग्नं स्वबलमन्तिकात् ।&#x9;032a&lt;br&gt;&#xA;जवेनाभ्यपतत्तूर्णं सर्वांश्चैको न्यवारयत् ॥&#x9;032c&lt;br&gt;&#xA;पाण्डूंश्च सर्वान्सङ्क्रुद्धो धृष्टद्युम्नं च पार्षतम् ।&#x9;033a&lt;br&gt;&#xA;शिखण्डिनं द्रौपदेयान्पाञ्चालानां च ये गणाः ॥&#x9;033c&lt;br&gt;&#xA;केकयान्सोमकांश्चैव सृञ्जयांश्चैव मारिष ।&#x9;034a&lt;br&gt;&#xA;असम्भ्रमं दुराधर्षः शितैर्बाणैरवाकिरत् ॥&#x9;034c&lt;br&gt;&#xA;अतिष्ठदाहवे यत्तः पुत्रस्तव महाबलः ।&#x9;035a&lt;br&gt;&#xA;यथा यज्ञे महानग्निर्मन्त्रपूतः प्रकाशते ।&#x9;035c&lt;br&gt;&#xA;तथा दुर्योधनो राजा सङ्ग्रामे सर्वतोऽभवत् ॥&#x9;035e&lt;br&gt;&#xA;तं परे नाभ्यवर्तन्त मर्त्या मृत्युमिवाहवे ।&#x9;036a&lt;br&gt;&#xA;अथान्यं रथमास्थाय हार्दिक्यः समपद्यत ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/021/</guid>
      <description>&lt;p&gt;अध्यायः 021&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;पुत्रस्तु ते महाराज रथस्थो रथिनां वरः ।&#x9;001a&lt;br&gt;&#xA;दुरुत्सहो बभौ युद्धे यथा रुद्रः प्रतापवान् ॥&#x9;001c&lt;br&gt;&#xA;तस्य बाणसहस्रैस्तु प्रच्छन्ना ह्यभवन्मही ।&#x9;002a&lt;br&gt;&#xA;परांश्च सिषिचे बाणैर्धाराभिरिव पर्वतान् ॥&#x9;002c&lt;br&gt;&#xA;न च सोऽस्ति पुमान्कश्चित्पाण्डवानां बलार्णवे ।&#x9;003a&lt;br&gt;&#xA;हयो गजो रथो वाऽपि यः स्याद्बाणैरविक्षतः ॥&#x9;003c&lt;br&gt;&#xA;यं यं हि समरे योधं प्रपश्यामि विशाम्पते ।&#x9;004a&lt;br&gt;&#xA;स स बाणैश्चितोऽभूद्वै पुत्रेण तव भारत ॥&#x9;004c&lt;br&gt;&#xA;यथा सैन्येन रजसा समुद्भूतेन वाहिनी ।&#x9;005a&lt;br&gt;&#xA;प्रत्यदृश्यत सञ्छन्ना तथा बाणैर्महात्मनः ॥&#x9;005c&lt;br&gt;&#xA;बाणभूतामपश्याम पृथिवीं पृथिवीपते ।&#x9;006a&lt;br&gt;&#xA;दुर्योधनेन प्रकृतां क्षिप्रहस्तेन धन्विना ॥&#x9;006c&lt;br&gt;&#xA;तेषु योधसहस्रेषु तावकेषु परेषु च ।&#x9;007a&lt;br&gt;&#xA;नास्ति दुर्योधनसमः पुमानिति मतिर्मम ॥&#x9;007c&lt;br&gt;&#xA;तत्राद्भुतमपश्याम तव पुत्रस्य विक्रमम् ।&#x9;008a&lt;br&gt;&#xA;यदेकं सहिताः पार्था नाभ्यवर्तन्त भारत ॥&#x9;008c&lt;br&gt;&#xA;युधिष्ठिरं शतेनाजौ विव्याध भरतर्षभ ।&#x9;009a&lt;br&gt;&#xA;भीमसेनं च सप्तत्या सहदेवं च पञ्चभिः ॥&#x9;009c&lt;br&gt;&#xA;नकुलं च चतुःषष्ट्या धृष्टद्युम्नं च पञ्चभिः ।&#x9;010a&lt;br&gt;&#xA;पञ्चभिर्द्रौपदेयांश्च त्रिभिर्विव्याध सात्यकिम् ॥&#x9;010c&lt;br&gt;&#xA;धनुश्चिच्छेद भल्लेन सहदेवस्य मारिष ।&#x9;011a&lt;br&gt;&#xA;तदपास्य धनुश्छिन्नं माद्रीपुत्रः प्रतापवान् ॥&#x9;011c&lt;br&gt;&#xA;अभ्यद्रवत राजानं प्रगृह्यान्यन्महद्धनुः ।&#x9;012a&lt;br&gt;&#xA;ततो दुर्योधनं सङ्ख्ये विव्याध दशभिः शरैः ॥&#x9;012c&lt;br&gt;&#xA;नकुलस्तु ततो वीरो राजानं नवभिः शरैः ।&#x9;013a&lt;br&gt;&#xA;घोररूपैर्महेष्वासो विव्याध च ननाद च ॥&#x9;013c&lt;br&gt;&#xA;सात्यकिश्चैव राजानं शरेणानतपर्वणा ।&#x9;014a&lt;br&gt;&#xA;द्रौपदेयास्त्रिसप्तत्या धर्मराजश्च पञ्चभिः ।&#x9;014c&lt;br&gt;&#xA;अशीत्या भीमसेनश्च शरै राजानमार्पयन् ॥&#x9;014e&lt;br&gt;&#xA;समन्तात्कीर्यमाणस्तु बाणसङ्घैर्महात्मभिः ।&#x9;015a&lt;br&gt;&#xA;न चचाल महाराज सर्वसैन्यस्य पश्यतः ॥&#x9;015c&lt;br&gt;&#xA;लाघवात्सौष्ठवाच्चापि वीर्याच्चापि महात्मनः ।&#x9;016a&lt;br&gt;&#xA;अति सर्वाणि भूतानि ददृशुः सर्वपार्थिवाः ॥&#x9;016c&lt;br&gt;&#xA;धार्तराष्ट्रा हि राजेन्द्र योधास्तु स्वल्पमन्तरम् ।&#x9;017a&lt;br&gt;&#xA;अपश्यमाना राजानं पर्यवर्तन्त दंशिताः ॥&#x9;017c&lt;br&gt;&#xA;तेषामापततां घोरस्तुमुलः समपद्यत ।&#x9;018a&lt;br&gt;&#xA;क्षुब्धस्य हि समुद्रस्य प्रावृट्काले यथा स्वनः ॥&#x9;018c&lt;br&gt;&#xA;समासाद्य रणे ते तु राजानमपराजितम् ।&#x9;019a&lt;br&gt;&#xA;प्रत्युद्ययुर्महेष्वासाः पाण्डवानाततायिनः ॥&#x9;019c&lt;br&gt;&#xA;भीमसेनं रणे क्रुद्धो द्रोणपुत्रो न्यवारयत् ।&#x9;020a&lt;br&gt;&#xA;तयोर्बाणैर्महाराज प्रमुक्तैः सर्वतोदिशम् ।&#x9;020c&lt;br&gt;&#xA;नाज्ञायन्त रणे वीरा न दिशः प्रदिशस्तथा ॥&#x9;020e&lt;br&gt;&#xA;तावुभौ क्रूरकर्माणावुभौ भारतदुःसहौ ।&#x9;021a&lt;br&gt;&#xA;घोररूपमयुध्येतां कृतप्रतिकृतैषिणौ ॥&#x9;021c&lt;br&gt;&#xA;त्रासयन्तौ दिशः सर्वा ज्याक्षेपकठिनत्वचौ ।&#x9;022a&lt;br&gt;&#xA;शकुनिस्तु रणे वीरो युधिष्ठिरमपीडयत् ॥&#x9;022c&lt;br&gt;&#xA;तस्याश्वांश्चतुरो हत्वा सुबलस्य सुतो विभो ।&#x9;023a&lt;br&gt;&#xA;नादं चकार बलवत्सर्वसैन्यानि कम्पयन् ॥&#x9;023c&lt;br&gt;&#xA;एतस्मिन्नन्तरे वीरं राजानमपराजितम् ।&#x9;024a&lt;br&gt;&#xA;अपोवाह रथेनाजौ सहदेवः प्रतापवान् ॥&#x9;024c&lt;br&gt;&#xA;अथान्यं रथमास्थाय धर्मपुत्रो युधिष्ठिरः ।&#x9;025a&lt;br&gt;&#xA;शकुनिं नवभिर्विद्ध्वा पुनर्विव्याध पञ्चभिः ।&#x9;025c&lt;br&gt;&#xA;ननाद च महानादं प्रवरः सर्वधन्विनाम् ॥&#x9;025e&lt;br&gt;&#xA;तद्युद्धमभवच्चित्रं घोररूपं च मारिष ।&#x9;026a&lt;br&gt;&#xA;प्रेक्षतां प्रीतिजननं सिद्धचारणसेवितम् ॥&#x9;026c&lt;br&gt;&#xA;उलूकस्तु महेष्वासं नकुलं युद्धदुर्मदम् ।&#x9;027a&lt;br&gt;&#xA;अभ्यवर्षदमेयात्मा शरवर्षैः समन्ततः ॥&#x9;027c&lt;br&gt;&#xA;तथैव नकुलः शूरः सौबलस्य सुतं रणे ।&#x9;028a&lt;br&gt;&#xA;शरवर्षेण महता समन्तात्पर्यवारयत् ॥&#x9;028c&lt;br&gt;&#xA;तौ तत्र समरे वीरौ कुलपुत्रौ महारथौ ।&#x9;029a&lt;br&gt;&#xA;योधयन्तावपश्येतां कृतप्रतिकृतैषिणौ ॥&#x9;029c&lt;br&gt;&#xA;तथैव कृतवर्माणं शैनेयः शत्रुतापनः ।&#x9;030a&lt;br&gt;&#xA;योधयञ्शुशुभे राजन्बलिं शक्र इवाहवे ॥&#x9;030c&lt;br&gt;&#xA;दुर्योधनो धनुश्छित्त्वा धृष्टद्युम्नस्य संयुगे ।&#x9;031a&lt;br&gt;&#xA;अथैनं छिन्नधन्वानं विव्याध निशितैः शरैः ॥&#x9;031c&lt;br&gt;&#xA;धृष्टद्युम्नोऽपि समरे प्रगृह्य परमायुधम् ।&#x9;032a&lt;br&gt;&#xA;राजानं योधयामास पश्यतां सर्वधन्विनाम् ॥&#x9;032c&lt;br&gt;&#xA;तयोर्युद्धं महच्चासीत्सङ्ग्रामे भरतर्षभ ।&#x9;033a&lt;br&gt;&#xA;प्रभिन्नयोर्यथा सक्तं मत्तयोर्वनहस्तिनोः ॥&#x9;033c&lt;br&gt;&#xA;गौतमस्तु रणे क्रुद्धो द्रौपदेयान्महाबालान् ।&#x9;034a&lt;br&gt;&#xA;विव्याध बहुभिः शूरः शरैः सन्नतपर्वभिः ॥&#x9;034c&lt;br&gt;&#xA;तस्य तैरभवद्युद्धमिन्द्रियैरिव देहिनः ।&#x9;035a&lt;br&gt;&#xA;घोररूपमसंवार्यं निर्मर्यादमवर्तत ॥&#x9;035c&lt;br&gt;&#xA;ते च सम्पीडयामासुरिन्द्रियाणीव बालिशम् ।&#x9;036a&lt;br&gt;&#xA;स च तान्प्रतिसंरब्धः प्रत्ययोधयदाहवे ॥&#x9;036c&lt;br&gt;&#xA;एवं चित्रमभूद्युद्धं तस्य तैः सह भारत ।&#x9;037a&lt;br&gt;&#xA;उत्थायोत्थाय हि यथा देहिनामिन्द्रियैर्विभो ॥&#x9;037c&lt;br&gt;&#xA;नराश्चैव नरैः सार्धं दन्तिनो दन्तिभिस्तथा ।&#x9;038a&lt;br&gt;&#xA;हया हयैः समासक्ता रथिनो रथिभिः सह ॥&#x9;038c&lt;br&gt;&#xA;सङ्कुलं चाभवद्भूयो घोररूपं विशाम्पते ॥&#x9;039ac&lt;br&gt;&#xA;इदं चित्रमिदं घोरमिदं रौद्रमिति प्रभो ।&#x9;040a&lt;br&gt;&#xA;युद्धान्यासन्महाराज घोराणि च बहूनि च ॥&#x9;040c&lt;br&gt;&#xA;ते समासाद्य समरे परस्परमरिन्दमाः ।&#x9;041a&lt;br&gt;&#xA;व्यनदंश्चैव जघ्नुश्च समासाद्य महाहवे ॥&#x9;041c&lt;br&gt;&#xA;तेषां पत्रसमुद्भूतं रजस्तीव्रमदृश्यत ।&#x9;042a&lt;br&gt;&#xA;वातेन चोद्धतं राजन्धावद्भिश्चाश्वसादिभिः ॥&#x9;042c&lt;br&gt;&#xA;रथनेमिसमुद्भूतं निःश्वासैश्चापि दन्तिनाम् ।&#x9;043a&lt;br&gt;&#xA;रजः सन्ध्याभ्रकलिलं दिवाकरपथं ययौ ॥&#x9;043c&lt;br&gt;&#xA;रजसा तेन सम्पृक्तो भास्करो निष्प्रभः कृतः ।&#x9;044a&lt;br&gt;&#xA;सञ्छादिताऽभवद्भूमिस्ते च शूरा महारथाः ॥&#x9;044c&lt;br&gt;&#xA;मुहूर्तादिव संवृत्तं नीरजस्कं समन्ततः ।&#x9;045a&lt;br&gt;&#xA;वीरशोणितसिक्तायां भूमौ भरतसत्तम ॥&#x9;045c&lt;br&gt;&#xA;उपाशाम्यत्ततस्तीव्रं तद्रजो घोरदर्शनम् ॥&#x9;046ac&lt;br&gt;&#xA;ततोऽपश्यमहं भूयो द्वन्द्वयुद्धानि भारत ।&#x9;047a&lt;br&gt;&#xA;यथाप्राणं यथाश्रेष्ठं मध्याह्ने वै सुदारुणम् ॥&#x9;047c&lt;br&gt;&#xA;वर्मणां तत्र राजेन्द्र व्यदृश्यन्तोज्ज्वलाः प्रभाः ।&#x9;048a&lt;br&gt;&#xA;शब्दश्च तुमुलः सङ्ख्ये शराणां पततामभूत्&#x9;048c&lt;br&gt;&#xA;महावेणुवनस्येव दह्यमानस्य पर्वते ॥ ॥&#x9;048e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/022/</guid>
      <description>&lt;p&gt;अध्यायः 022&lt;/p&gt;&#xA;&lt;p&gt;सङ्कुलयुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;वर्तमाने तदा युद्धे घोररूपे भयानके ।&#x9;001a&lt;br&gt;&#xA;अभज्यत बलं तत्र तव पुत्रस्य पाण्डवैः ॥&#x9;001c&lt;br&gt;&#xA;तांस्तु सर्वानयन्तेन सन्निवार्य महारथाः ।&#x9;002a&lt;br&gt;&#xA;पुत्रास्ते योधयामासुः पाण्डवानामनीकिनीम् ॥&#x9;002c&lt;br&gt;&#xA;निवृत्ताः सहसा योधास्तव पुत्रजयैषिणः ।&#x9;003a&lt;br&gt;&#xA;सन्निवृत्तेषु तेष्वेवं युद्धमासीत्सुदारुणम् ।&#x9;003c&lt;br&gt;&#xA;तावकानां परेषां च देवासुररणोपमम् ॥&#x9;003e&lt;br&gt;&#xA;परेषां तावकानां च नासीत्कश्चित्पराङ्मुखः ॥&#x9;004ac&lt;br&gt;&#xA;अनुमानेन युध्यन्ते सञ्ज्ञाभिश्च परस्परम् ।&#x9;005a&lt;br&gt;&#xA;तेषां क्षयो महानासीद्युध्यतामितरेतरम् ॥&#x9;005c&lt;br&gt;&#xA;ततो युधिष्ठिरो राजा क्रोधेन महता युतः ।&#x9;006a&lt;br&gt;&#xA;जिगीषमाणः सङ्ग्रामे धार्तराष्ट्रान्सराजकान् ॥&#x9;006c&lt;br&gt;&#xA;त्रिभिः शारद्वतं विद्ध्वा रुक्मपुङ्खैः शिलाशितैः ।&#x9;007a&lt;br&gt;&#xA;चतुर्भिर्निजघानाश्वान्कल्याणान्कृतवर्मणः ॥&#x9;007c&lt;br&gt;&#xA;अश्वत्थामा तु हार्दिक्यमपोवाह यशस्विनम् ।&#x9;008a&lt;br&gt;&#xA;अथ शारद्वतोऽष्टाभिः प्रत्यविध्यद्युधिष्ठिरम् ॥&#x9;008c&lt;br&gt;&#xA;ततो दुर्योधनो राजा रथान्सप्तशतान्रणे ।&#x9;009a&lt;br&gt;&#xA;प्रैषयद्यत्र राजाऽसौ धर्मपुत्रो युधिष्ठिरः ॥&#x9;009c&lt;br&gt;&#xA;ते रथा रथिभिर्युक्ता मनोमारुतरंहसः ।&#x9;010a&lt;br&gt;&#xA;अभ्यद्रवन्त सङ्ग्रामे कौन्तेयस्य रथं प्रति ॥&#x9;010c&lt;br&gt;&#xA;ते समन्तान्महाराज परिवार्य युधिष्ठिरम् ।&#x9;011a&lt;br&gt;&#xA;अदृश्यं सायकैश्चक्रुर्मेघा इव दिवाकरम् ॥&#x9;011c&lt;br&gt;&#xA;तं दृष्ट्वा धर्मराजानं कौरवेयैस्तथावृतम् ।&#x9;012a&lt;br&gt;&#xA;नामृष्यन्त सुसंरब्धाः शिखण्डिप्रमुखा रथाः ॥&#x9;012c&lt;br&gt;&#xA;रथैरश्ववरैर्युक्तैः किङ्किणीजालसंवृतैः ।&#x9;013a&lt;br&gt;&#xA;आजग्मुरथ रक्षन्तः कुन्तीपुत्रं युधिष्ठिरम् ॥&#x9;013c&lt;br&gt;&#xA;ततः प्रववृते रौद्रः सङ्ग्रामः शोणितोदकः ।&#x9;014a&lt;br&gt;&#xA;पाण्डवानां कुरूणां च यमराष्ट्रविवर्धनः ॥&#x9;014c&lt;br&gt;&#xA;रथान्सप्तशतान्हत्वा कुरूणामाततायिनाम् ।&#x9;015a&lt;br&gt;&#xA;पाण्डवाः सह पाञ्चालैः पुनरेवाभ्यवारयन् ॥&#x9;015c&lt;br&gt;&#xA;तत्र युद्धं महच्चासीत्तव पुत्रस्य पाण्डवैः ।&#x9;016a&lt;br&gt;&#xA;न च तत्तादृशं दृष्टं नैव चापि परिश्रुतम् ॥&#x9;016c&lt;br&gt;&#xA;वर्तमाने तदा युद्धे निर्मर्यादे समन्ततः ।&#x9;017a&lt;br&gt;&#xA;वध्यमानेषु योधेषु तावकेष्वितरेषु च ॥&#x9;017c&lt;br&gt;&#xA;विनदत्सु च योधेषु शङ्खवर्यैश्च पूरितैः ।&#x9;018a&lt;br&gt;&#xA;उत्क्रुष्टैः सिंहनादैश्च गर्जितैश्चैव धन्विनाम् ॥&#x9;018c&lt;br&gt;&#xA;अतिप्रवृत्ते युद्धे च छिद्यमानेषु मर्मसु ।&#x9;019a&lt;br&gt;&#xA;धावमानेषु योधेषु जयगृद्धिषु मारिष ॥&#x9;019c&lt;br&gt;&#xA;संहारे सर्वतो जाते पृथिव्यां शोकसम्भवे ।&#x9;020a&lt;br&gt;&#xA;बह्वीनामुत्तमस्त्रीणां सीमन्तोद्धरणे कृते ॥&#x9;020c&lt;br&gt;&#xA;निर्मर्यादे महायुद्धे वर्तमाने सुदारुणे ।&#x9;021a&lt;br&gt;&#xA;प्रादुरासन्विनाशाय तदोत्पाताः सुदारुणाः ॥&#x9;021c&lt;br&gt;&#xA;चचाल शब्दं कुर्वाणा सपर्वतवना मही ।&#x9;022a&lt;br&gt;&#xA;सदण्डाः सोल्मुका राजन्कीर्यमाणाः समन्ततः ॥&#x9;022c&lt;br&gt;&#xA;उल्काः पेतुर्दिवो भूमावाहत्य रविमण्डलम् ।&#x9;023a&lt;br&gt;&#xA;विष्वग्वाताः प्रादुरासन्नीचैः शर्करवर्षिणः ॥&#x9;023c&lt;br&gt;&#xA;अश्रूणि मुमुचुर्नागा वेपथुं चास्पृशन्भृशम् ।&#x9;024a&lt;br&gt;&#xA;एतान्घोराननादृत्य समुत्पातान्सुदारुणान् ॥&#x9;024c&lt;br&gt;&#xA;पुनर्युद्धाय संयत्ताः क्षत्रियास्तस्थुरव्यथाः ।&#x9;025a&lt;br&gt;&#xA;रमणीये कुरुक्षेत्रे पुण्ये स्वर्गं यियासवः ॥&#x9;025c&lt;br&gt;&#xA;ततो गान्धारराजस्य पुत्रः शकुनिरब्रवीत् ।&#x9;026a&lt;br&gt;&#xA;युध्यध्वमग्रतो यावत्पृष्ठतो हन्मि पाण्डवान् ॥&#x9;026c&lt;br&gt;&#xA;ततो नः सम्प्रायातानां मद्रयोधास्तरस्विनः ।&#x9;027a&lt;br&gt;&#xA;हृष्टाः किलाकिलाशब्दमकुर्वत परे तथा ॥&#x9;027c&lt;br&gt;&#xA;अस्मांस्तु पुनरासाद्य लब्धलक्षा दुरासदाः ।&#x9;028a&lt;br&gt;&#xA;शरासनानि धुन्वन्तः शरवर्षैरवाकिरन् ॥&#x9;028c&lt;br&gt;&#xA;ततो हतं परैस्तत्र मद्रराजबलं तदा ।&#x9;029a&lt;br&gt;&#xA;दुर्योधनबलं दृष्ट्वा पुनरासीत्पराङ्मुखम् ॥&#x9;029c&lt;br&gt;&#xA;गान्धारराजस्तु पुनर्वाक्यमाह ततो बली ।&#x9;030a&lt;br&gt;&#xA;निवर्तध्वमधर्मज्ञा युध्यध्वं किं सृतेन वः ॥&#x9;030c&lt;br&gt;&#xA;अनीकं दशसाहस्रमश्वानां भरतर्षभ ।&#x9;031a&lt;br&gt;&#xA;आसीद्गान्धारराजस्य विशालप्रासयोधिनाम् ॥&#x9;031c&lt;br&gt;&#xA;बलेन तेन विक्रम्य वर्तमाने जनक्षये ।&#x9;032a&lt;br&gt;&#xA;पृष्ठतः पाण्डवानीकमभ्यघ्नन्निशितैः शरैः ॥&#x9;032c&lt;br&gt;&#xA;तदभ्रमिव वातेन क्षिप्यमाणं समन्ततः ।&#x9;033a&lt;br&gt;&#xA;अभज्यत महाराज पाण्डूनां सुमहद्बलम् ॥&#x9;033c&lt;br&gt;&#xA;ततो युधिष्ठिरः प्रेक्ष्य भग्नं स्वबलमन्तिकात् ।&#x9;034a&lt;br&gt;&#xA;अभ्यनोदयदव्यग्रः सहदेवं महाबलम् ॥&#x9;034c&lt;br&gt;&#xA;असौ सुबलपुत्रो नो जघनं पीड्य दंशितः ।&#x9;035a&lt;br&gt;&#xA;सैन्यानि सूदयत्येष पश्य पाण्डव दुर्मतिः ॥&#x9;035c&lt;br&gt;&#xA;गच्छ त्वं द्रौपदेयैश्च शकुनिं सौबलं जहि ।&#x9;036a&lt;br&gt;&#xA;रथानीकमहं धक्ष्ये पाञ्चालसहितोऽनघ ॥&#x9;036c&lt;br&gt;&#xA;गच्छन्तु कुञ्जराः सर्वे वाजिनश्च सह त्वया ।&#x9;037a&lt;br&gt;&#xA;पादाताश्च त्रिसाहस्राः शकुनिं तैर्वृतो जहि ॥&#x9;037c&lt;br&gt;&#xA;ततो गजाः सप्तशताश्चापपाणिभिरास्थिताः ।&#x9;038a&lt;br&gt;&#xA;पञ्च चाश्वसहस्राणि सहदेवश्च वीर्यवान् ॥&#x9;038c&lt;br&gt;&#xA;पादाताश्च त्रिसाहस्रा द्रौपदेयाश्च सर्वशः ।&#x9;039a&lt;br&gt;&#xA;रणे ह्यभ्यद्रवंस्ते तु शकुनिं युद्धदुर्मदम् ॥&#x9;039c&lt;br&gt;&#xA;ततस्तु सौबलो राजन्नभ्यतिक्रम्य पाण्डवान् ।&#x9;040a&lt;br&gt;&#xA;जघान पृष्ठतः सेनां जयगृद्वः प्रतापवान् ॥&#x9;040c&lt;br&gt;&#xA;अश्वारोहास्तु संरब्धाः पाण्डवानां तरस्विनाम् ।&#x9;041a&lt;br&gt;&#xA;प्राविशन्सौबलानीकमभ्यतिक्रम्य तान्रथान् ॥&#x9;041c&lt;br&gt;&#xA;ते तत्र सादिनः शूराः सौबलस्य महद्बलम् ।&#x9;042a&lt;br&gt;&#xA;रणमध्ये व्यतिष्ठन्त शरवर्षैरवाकिरन् ॥&#x9;042c&lt;br&gt;&#xA;तदुद्यतगदाप्रासमकापुरुषसेवितम् ।&#x9;043a&lt;br&gt;&#xA;प्रावर्तत महद्युद्धं राजन्दुर्मन्त्रिते तव ॥&#x9;043c&lt;br&gt;&#xA;उपारमन्त ज्याशब्दाः प्रेक्षका रथिनोऽभवन् ।&#x9;044a&lt;br&gt;&#xA;न हि स्वेषां परेषां वा विशेषः प्रत्यदृश्यत ॥&#x9;044c&lt;br&gt;&#xA;शूरबाहुविसृष्टानां शक्तीनां भरतर्षभ ।&#x9;045a&lt;br&gt;&#xA;ज्योतिषामिव सम्पातमपश्यन्कुरुपाण्डवाः ॥&#x9;045c&lt;br&gt;&#xA;ऋष्टिभिर्विमलाभिश्च तत्रतत्र विशाम्पते ।&#x9;046a&lt;br&gt;&#xA;सम्पतन्तीभिराकाशमावृतं बह्वशोभत ॥&#x9;046c&lt;br&gt;&#xA;प्रासानां पततां राजन्रूपमासीत्समन्ततः ।&#x9;047a&lt;br&gt;&#xA;शलभानामिवाकाशे तदा भरतसत्तम ॥&#x9;047c&lt;br&gt;&#xA;रुधिरोक्षितसर्वाङ्गा विप्रविद्धैर्नियन्तृभिः ।&#x9;048a&lt;br&gt;&#xA;हयाः परिपतन्तिस्म शतशोऽथ सहस्रशः ॥&#x9;048c&lt;br&gt;&#xA;अन्योन्यं परिपिष्टाश्च समासाद्य परस्परम् ।&#x9;049a&lt;br&gt;&#xA;सुविक्षताः स्म दृश्यन्ते वमन्तो रुधिरं मुखैः ॥&#x9;049c&lt;br&gt;&#xA;ततोऽभवत्तमो घोरं सैन्येन रजसा वृतम् ।&#x9;050a&lt;br&gt;&#xA;तानपाक्रमतोऽद्राक्षं तस्माद्देशादरिन्दम ॥&#x9;050c&lt;br&gt;&#xA;अश्वान्राजन्मनुष्यांश्च रजसा संवृते सति ।&#x9;051a&lt;br&gt;&#xA;भूमौ निपतिताश्चान्ये वमन्तो रुधिरं बहु ॥&#x9;051c&lt;br&gt;&#xA;केशाकेशि समालग्ना न शेकुश्चेष्टितुं नराः ।&#x9;052a&lt;br&gt;&#xA;अन्योन्यमश्वपृष्ठेभ्यो विकर्षन्तो महाबलाः ॥&#x9;052c&lt;br&gt;&#xA;मल्ला इव समासाद्य निजघ्नुरितरेतरम् ।&#x9;053a&lt;br&gt;&#xA;अश्वैश्च व्यपकृष्यन्त बहवोऽत्र गतासवः ॥&#x9;053c&lt;br&gt;&#xA;भूमौ निपतिताश्चान्ये बहवो विजयैषिणः ।&#x9;054a&lt;br&gt;&#xA;तत्रतत्र व्यदृश्यन्त पुरुषाः शूरमानिनः ॥&#x9;054c&lt;br&gt;&#xA;रक्तोक्षितैश्छिन्नभुजैरवकृष्टशिरोरुहैः ।&#x9;055a&lt;br&gt;&#xA;व्यदृश्यत मही कीर्णा शतशोऽथ सहस्रशः ॥&#x9;055c&lt;br&gt;&#xA;दूरं न शक्यं तत्रासीद्गन्तुमश्वेन केनचित् ।&#x9;056a&lt;br&gt;&#xA;साश्वारोहैर्हतैरश्वैरावृते वसुधातले ॥&#x9;056c&lt;br&gt;&#xA;रुधिरोक्षितसन्नाहैरात्तशस्त्रैरुदायुधैः ।&#x9;057a&lt;br&gt;&#xA;नानाप्रहरणैर्घोरैः परस्परवधैषिभिः ।&#x9;057c&lt;br&gt;&#xA;सुसन्निकृष्टे सङ्ग्रामे हतभूयिष्ठसैनिके ॥&#x9;057e&lt;br&gt;&#xA;स मुहूर्तं ततो युद्ध्वा सौबलोऽथ विशाम्पते ।&#x9;058a&lt;br&gt;&#xA;षट्साहस्रैर्हयैः शिष्टेरपायाच्छकुनिस्ततः ॥&#x9;058c&lt;br&gt;&#xA;तथैव पाण्डवानीकं रुधिरेण समुक्षितम् ।&#x9;059a&lt;br&gt;&#xA;षट्साहस्रैर्हयैः शिष्टैरपायाच्छ्रान्तवाहनम् ॥&#x9;059c&lt;br&gt;&#xA;अश्वारोहाश्च पाण्डूनामब्रुवन्रुधिरोक्षिताः ।&#x9;060a&lt;br&gt;&#xA;सुसन्निकृष्टे सङ्ग्रामे भूयिष्ठे त्यक्तजीविताः ॥&#x9;060c&lt;br&gt;&#xA;न हि शक्यं रथैर्योद्धुं कुत एव महागजैः ।&#x9;061a&lt;br&gt;&#xA;रथानेव रथा यान्तु कुञ्जराः कुञ्जरानपि ॥&#x9;061c&lt;br&gt;&#xA;प्रतियातो हि शकुनिः स्वमनीकमवस्थितः ।&#x9;062a&lt;br&gt;&#xA;न पुनः सौबलो राजा योद्धुमभ्यागमिष्यति ॥&#x9;062c&lt;br&gt;&#xA;ततस्तु द्रौपदेयाश्च ते च मत्ता महाद्विपाः ।&#x9;063a&lt;br&gt;&#xA;प्रययुर्यत्र पाञ्चाल्यो धृष्टद्युम्नो महारथः ॥&#x9;063c&lt;br&gt;&#xA;सहदेवोऽपि कौरव्य रजोमेघे समुत्थिते ।&#x9;064a&lt;br&gt;&#xA;एकाकी प्रययौ तत्र यत्र राजा युधिष्ठिरः ॥&#x9;064c&lt;br&gt;&#xA;ततस्तेषु प्रयातेषु शकुनिः सौबलः पुनः ।&#x9;065a&lt;br&gt;&#xA;पार्श्वतोऽभ्यहनत्क्रुद्धो धृष्टद्युम्नस्य वाहिनीम् ॥&#x9;065c&lt;br&gt;&#xA;तत्पुनस्तुमुलं युद्धं प्राणांस्त्यक्त्वाऽभ्यवर्तत ।&#x9;066a&lt;br&gt;&#xA;तावकानां परेषां च परस्परवधैषिणाम् ॥&#x9;066c&lt;br&gt;&#xA;ते चान्योन्यमवैक्षन्त तस्मिन्वीरसमागमे ।&#x9;067a&lt;br&gt;&#xA;योधाः पर्यपतन्राजञ्शतशोऽथ सहस्रशः ॥&#x9;067c&lt;br&gt;&#xA;असिभिश्छिद्यमानानां शिरसां लोकसङ्क्षये ।&#x9;068a&lt;br&gt;&#xA;प्रादुरासीन्महाञ्शब्दस्तालानां पततामिव ॥&#x9;068c&lt;br&gt;&#xA;विमुक्तानां शरीराणां छिन्नानां पततां भुवि ।&#x9;069a&lt;br&gt;&#xA;सायुधानां च बाहूनामूरूणां च विशाम्पते ।&#x9;069c&lt;br&gt;&#xA;आसीत्कटकटाशब्दः सुमहान्रोमहर्षणः ॥&#x9;069e&lt;br&gt;&#xA;निघ्नन्तो निशितैः शस्त्रैर्भ्रातॄन्पुत्रान्सखीनपि ।&#x9;070a&lt;br&gt;&#xA;योधाः परिपतन्ति स्म यथाऽऽमिषकृते खगाः ॥&#x9;070c&lt;br&gt;&#xA;अन्योन्यं प्रतिसंरब्धाः समासाद्य परस्परम् ।&#x9;071a&lt;br&gt;&#xA;अहम्पूर्वमहम्पूर्वमिति निघ्नन्सहस्रशः ॥&#x9;071c&lt;br&gt;&#xA;संयातेनासनभ्रष्टैरश्वारोहैर्गतासुभिः ।&#x9;072a&lt;br&gt;&#xA;हयाः परिपतन्ति स्म शतशोऽथ सहस्रशः ॥&#x9;072c&lt;br&gt;&#xA;स्फुरतां प्रतिपिष्टानामश्वानां शीघ्रगामिनाम् ।&#x9;073a&lt;br&gt;&#xA;स्तनतां च मनुष्याणां सन्नद्धानां विशाम्पते ॥&#x9;073c&lt;br&gt;&#xA;शक्त्यृष्टिप्रासशब्दश्च तुमुलः समपद्यत ।&#x9;074a&lt;br&gt;&#xA;भिन्दतां परमर्माणि राजन्दुर्मन्त्रिते तव ॥&#x9;074c&lt;br&gt;&#xA;श्रमाभिभूताः संरब्धा श्रान्तवाहाः पिपासवः ।&#x9;075a&lt;br&gt;&#xA;विक्षताश्च शितैः शस्त्रैरभ्यवर्न्तत तावकाः ॥&#x9;075c&lt;br&gt;&#xA;मत्ता रुधिरगन्धेन बहवोऽत्र विचेतसः ।&#x9;076a&lt;br&gt;&#xA;जघ्नुः परान्स्वकांश्चैव प्राप्तान्प्राप्ताननन्तरान् ॥&#x9;076c&lt;br&gt;&#xA;बहवश्च गतप्राणाः क्षत्रिया जयगृद्धिनः ।&#x9;077a&lt;br&gt;&#xA;भूमावभ्यपतन्राजञ्शरवृष्टिभिरावृताः ॥&#x9;077c&lt;br&gt;&#xA;वृकगृध्रशृगालानां तुमुले मोदनेऽहनि ।&#x9;078a&lt;br&gt;&#xA;आसीद्बलक्षयो घोरस्तव पुत्रस्य पश्यतः ॥&#x9;078c&lt;br&gt;&#xA;नराश्वकायैः सञ्छन्ना भूमिरासीद्विशाम्पते ।&#x9;079a&lt;br&gt;&#xA;रुधिरोदकचित्रा च भीरूणां भयवर्धिनी ॥&#x9;079c&lt;br&gt;&#xA;असिभिः पट्टसैः शूलैस्तक्षमाणाः पुनःपुनः ।&#x9;080a&lt;br&gt;&#xA;तावकाः पाण्वेयाश्च न न्यवर्तन्त भारत ॥&#x9;080c&lt;br&gt;&#xA;प्रहरन्तो यथाशक्ति यावत्प्राणस्य धारणम् ।&#x9;081a&lt;br&gt;&#xA;योधाः परिपतन्ति स्म वमन्तो रुधिरं मुखैः ॥&#x9;081c&lt;br&gt;&#xA;शिरो गृहीत्वा केशेषु कबन्धः स प्रदृश्यते ।&#x9;082a&lt;br&gt;&#xA;उद्यम्य च शितं खड्गं रुधिरेण परिप्लुतम् ॥&#x9;082c&lt;br&gt;&#xA;तथोत्थितेषु बहुषु कबन्धेषु नराधिप ।&#x9;083a&lt;br&gt;&#xA;तथा रुधिरगन्धेन योधाः कश्मलमाविशन् ॥&#x9;083c&lt;br&gt;&#xA;मन्दीभूते ततः शब्दे पाण्डवानां महद्बलम् ।&#x9;084a&lt;br&gt;&#xA;अल्पावशिष्टैस्तुरगैरभ्यवर्तत सौबलः ॥&#x9;084c&lt;br&gt;&#xA;ततोऽभ्यधावंस्त्वरिताः पाण्डवा जयगृद्विनः ।&#x9;085a&lt;br&gt;&#xA;पदातयश्च नागाश्च सादिनश्चोद्यतायुधाः ॥&#x9;085c&lt;br&gt;&#xA;कोष्ठकीकृत्य चाप्येनं परिक्षिप्य च सर्वशः ।&#x9;086a&lt;br&gt;&#xA;शस्त्रैर्नानाविधैर्जघ्नुर्युद्धपारं तितीर्षवः ॥&#x9;086c&lt;br&gt;&#xA;त्वदीयास्तांस्तु सम्प्रेक्ष्य सर्वतः समभिद्रुतान् ।&#x9;087a&lt;br&gt;&#xA;रथाश्वपत्तिद्विरदाः पाण्डवानभिदुद्रुवुः ॥&#x9;087c&lt;br&gt;&#xA;केचित्पदातयः पद्भिर्मुष्टिभिश्च परस्परम् ।&#x9;088a&lt;br&gt;&#xA;निजघ्नुः समरे शूराः क्षीणशस्त्रास्ततोऽपतन् ॥&#x9;088c&lt;br&gt;&#xA;रथेभ्यो रथिनः पेतुर्द्विपेभ्यो हस्तिसादिनः ।&#x9;089a&lt;br&gt;&#xA;विमानेभ्यो दिवो भ्रष्टाः सिद्धाः पुण्यक्षयादिव ॥&#x9;089c&lt;br&gt;&#xA;एवमन्योन्यमायत्ता योधा जघ्नुर्महाहवे ।&#x9;090a&lt;br&gt;&#xA;पितॄन्भ्रातॄन्वयस्यांश्च पुत्रानपि तथा परे ॥&#x9;090c&lt;br&gt;&#xA;एवमासीदमर्यादं युद्धं भरतसत्तम ।&#x9;091a&lt;br&gt;&#xA;प्रासासिबाणकलिलं वर्तमाने सुदारुणे ॥ ॥&#x9;091c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/023/</guid>
      <description>&lt;p&gt;अध्यायः 023&lt;/p&gt;&#xA;&lt;p&gt;अर्जुनेन दुर्योधनागर्हणपूर्वकं तत्सेनानिबर्हणम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;अल्पावशिष्टे सैन्ये तु पाण्डवैर्निहते बले ।&#x9;001a&lt;br&gt;&#xA;अश्वैः सप्तसहस्रैस्तु उपावर्तत सौबलः ॥&#x9;001c&lt;br&gt;&#xA;स यात्वा वाहिनीं तूर्णं चोदयानः स्वकान्युधि ।&#x9;002a&lt;br&gt;&#xA;युध्यध्वमिति संहृष्टाः पुनःपुनररिन्दमाः ॥&#x9;002c&lt;br&gt;&#xA;अपृच्छत्क्षत्रियांस्तत्र क्व नु राजा महाबलः ।&#x9;003a&lt;br&gt;&#xA;शकुनेस्तद्वचः श्रुत्वा तमूचुर्भरतर्षभ ॥&#x9;003c&lt;br&gt;&#xA;असौ तिष्ठति कौरव्यो रणमध्ये महाबलः ।&#x9;004a&lt;br&gt;&#xA;यत्रैतत्सुमहच्छत्रं पूर्णचन्द्रसमप्रभम् ॥&#x9;004c&lt;br&gt;&#xA;यत्र ते सतनुत्राणा रथास्तिष्ठन्ति दंशिताः ।&#x9;005a&lt;br&gt;&#xA;यत्रैष तुमुलः शब्दः पर्जन्यनिनदोपमः ॥&#x9;005c&lt;br&gt;&#xA;तत्र गच्छ द्रुतं राजंस्ततो द्रक्ष्यसि कौरवम् ।&#x9;006a&lt;br&gt;&#xA;एवमुक्तस्तु तैर्योधैः शकुनिः सौबलस्तदा ॥&#x9;006c&lt;br&gt;&#xA;प्रययौ तत्र यत्रास्ते पुत्रस्तव नराधिप ।&#x9;007a&lt;br&gt;&#xA;सर्वतः संवृतो वीरैः समरे चित्रयोधिभिः ॥&#x9;007c&lt;br&gt;&#xA;ततो दुर्योधनं दृष्ट्वा रथानीके व्यवस्थितम् ।&#x9;008a&lt;br&gt;&#xA;स रथांस्तावकान्सर्वान्हर्षयञ्शकुनिस्ततः ॥&#x9;008c&lt;br&gt;&#xA;दुर्योधनमिदं वाक्यं हृष्टरूपो विशाम्पते ।&#x9;009a&lt;br&gt;&#xA;कृतकार्यमिवात्मानं मन्यमानोऽब्रवीन्नृपम् ॥&#x9;009c&lt;br&gt;&#xA;जहि राजन्रथानीकमश्वाः सर्वे जिता मया ।&#x9;010a&lt;br&gt;&#xA;नात्यक्त्वा जीवितं सङ्ख्ये शक्यो जेतुं युधिष्ठिरः ॥&#x9;010c&lt;br&gt;&#xA;हते तस्मिन्रथानीके पाण्डवेनाभिपालिते ।&#x9;011a&lt;br&gt;&#xA;गजानेतान्हनिष्यामः पदातींश्चेतरांस्तथा ॥&#x9;011c&lt;br&gt;&#xA;श्रुत्वा तु वचनं तस्य तावका जयगृद्धिनः ।&#x9;012a&lt;br&gt;&#xA;जवेनाभ्यपतन्हृष्टाः पाण्डवानामनीकिनीम् ॥&#x9;012c&lt;br&gt;&#xA;बद्धनिस्त्रिंशहस्ताश्च प्रगृहीतशरासनाः ।&#x9;013a&lt;br&gt;&#xA;शरासनानि धून्वानाः सिंहनादान्प्रचक्रिरे ॥&#x9;013c&lt;br&gt;&#xA;ततो ज्यातलनिर्घोषः पुनरासीद्विशाम्पते ।&#x9;014a&lt;br&gt;&#xA;प्रादुरासीच्छराणां च सुमुक्तानां सुदारुणः ॥&#x9;014c&lt;br&gt;&#xA;तान्समीपगतान्दृष्ट्वा जनानुद्यतकार्मुकान् ।&#x9;015a&lt;br&gt;&#xA;उवाच देवकीपुत्रं कुन्तीपुत्रो धनञ्जयः ॥&#x9;015c&lt;br&gt;&#xA;चोदयाश्वानसम्भ्रान्तः प्रविशैतद्बलार्णवम् ।&#x9;016a&lt;br&gt;&#xA;अन्तमद्य गमिष्यामि शत्रूणां निशितैः शरैः ॥&#x9;016c&lt;br&gt;&#xA;अष्टादश दिनान्यद्य युद्धस्यास्य जनार्दन ।&#x9;017a&lt;br&gt;&#xA;वर्तमानस्य महतः समासाद्य परस्परम् ॥&#x9;017c&lt;br&gt;&#xA;अनन्तकल्पा ध्वजिनी भूत्वा ह्येषां महात्मनाम् ।&#x9;018a&lt;br&gt;&#xA;क्षयमद्य गता युद्धे पश्य दैवं यथाविधम् ॥&#x9;018c&lt;br&gt;&#xA;समुद्रकल्पं च बलं धार्तराष्ट्रस्य माधव ।&#x9;019a&lt;br&gt;&#xA;अस्मनासाद्य सञ्जातं गोष्पदोपममच्युत ॥&#x9;019c&lt;br&gt;&#xA;हते भीष्मे धीर्ममासीच्छमः स्यादिति माधव ।&#x9;020a&lt;br&gt;&#xA;न च तत्कृतवान्मूढो धार्तराष्ट्रः सुबालिशः ॥&#x9;020c&lt;br&gt;&#xA;उक्तं भीष्मेण यद्वाक्यं हितं तथ्यं च माधव ।&#x9;021a&lt;br&gt;&#xA;तच्चापि नासौ कृतवान्वीतबुद्धिः सुयोधनः ॥&#x9;021c&lt;br&gt;&#xA;तस्मिंस्तु निहते भीष्मे प्रच्युते पृथिवीपतौ ।&#x9;022a&lt;br&gt;&#xA;न जाने कारणं किन्तु येन युद्धमवर्तत ॥&#x9;022c&lt;br&gt;&#xA;मूढांस्तु सर्वथा मन्ये धार्तराष्ट्रान्सुबालिशान् ।&#x9;023a&lt;br&gt;&#xA;पतिते शन्तनोः पुत्रे येऽकार्षुः संयुगं पुनः ॥&#x9;023c&lt;br&gt;&#xA;अनन्तरं च निहते द्रोणे ब्रह्मविदां वरे ।&#x9;024a&lt;br&gt;&#xA;राधेये च विकर्णे च नैव शाम्यति वैशसम् ॥&#x9;024c&lt;br&gt;&#xA;अल्पावशिष्टे सैन्येऽस्मिन्सूतपुत्रे च पातिते ।&#x9;025a&lt;br&gt;&#xA;सपुत्रे वै नरव्याघ्रे नैव शाम्यति वैशसम् ॥&#x9;025c&lt;br&gt;&#xA;श्रुतायुषि हते वीरे जलसन्धे च मागधे ।&#x9;026a&lt;br&gt;&#xA;श्रुतायुधे च नृपतौ नैव शाम्यति वैशसम् ॥&#x9;026c&lt;br&gt;&#xA;भूरिश्रवसि शल्ये च साल्ये चैव जनार्दन ।&#x9;027a&lt;br&gt;&#xA;आवन्त्येषु च वीरेषु नैव शाम्यति वैशसम् ॥&#x9;027c&lt;br&gt;&#xA;जयद्रथे च निहते राक्षसे चाप्यलायुधे ।&#x9;028a&lt;br&gt;&#xA;बाह्लिके सोमदत्ते च नैव शाम्यति वैशसम् ॥&#x9;028c&lt;br&gt;&#xA;भगदत्ते हते शूरे काम्भोजे च सुदारुणे ।&#x9;029a&lt;br&gt;&#xA;दुःशासने च निहते नैव शाम्यति वैशसम् ॥&#x9;029c&lt;br&gt;&#xA;दृष्ट्वा विनिहताञ्शूरान्पृथङ्माण्डलिकान्नृपान् ।&#x9;030a&lt;br&gt;&#xA;बलिनश्च रणे कृष्ण नैव शाम्यति वैशसम् ॥&#x9;030c&lt;br&gt;&#xA;अक्षौहिणीपतीन्दृष्ट्वा भीमसेननिपातितान् ।&#x9;031a&lt;br&gt;&#xA;मोहाद्वा यदि वा लोभान्नैव शाम्यति वैशसम् ॥&#x9;031c&lt;br&gt;&#xA;&#39;हतप्रवीरां विध्वस्तां दृष्ट्वा चेमां चमूं रणे ।&#x9;032a&lt;br&gt;&#xA;अलम्बले च निहते नैव शाम्यति वैशसम् ॥&#x9;032c&lt;br&gt;&#xA;भ्रातॄन्विनिहतान्दृष्ट्वा वयस्यान्मातुलानपि ।&#x9;033a&lt;br&gt;&#xA;पुत्रान्विनिहतान्दृष्ट्वा नैव शाम्यति वैशसम्&#39; ॥&#x9;033c&lt;br&gt;&#xA;को नु राजकुले जातः कौरवेषु विशेषतः ।&#x9;034a&lt;br&gt;&#xA;निरर्थकं महद्वैरं कुर्यादन्यः सुयोधनात् ॥&#x9;034c&lt;br&gt;&#xA;गुणतोऽभ्यधिकाञ्ज्ञात्वा बलतः शौर्यतोपि वा ।&#x9;035a&lt;br&gt;&#xA;अमूढः को नु युध्येत जानन्प्राज्ञो हिताहितम् ॥&#x9;035c&lt;br&gt;&#xA;किन्नु तस्य मनो ह्यासीत्त्वयोक्तस्य हितं वचः ।&#x9;036a&lt;br&gt;&#xA;प्रशमे पाण्डवैः सार्धं सोन्यस्य शृणुयात्कथम् ॥&#x9;036c&lt;br&gt;&#xA;येन शान्तनवो भीष्मो द्रोणो विदुर एव च ।&#x9;037a&lt;br&gt;&#xA;प्रत्याख्याताः शम्मस्यार्थे किन्नु तस्याद्य भेषजम् ॥&#x9;037c&lt;br&gt;&#xA;मौर्ख्याद्येन पिता वृद्धः प्रत्याख्यातो जनार्दन ।&#x9;038a&lt;br&gt;&#xA;तथा माता हितं वाक्यं भाषमाणा हितैषिणी ॥&#x9;038c&lt;br&gt;&#xA;प्रत्याख्याता ह्यसत्कृत्य स कस्मै रोचयेद्वचः ।&#x9;039a&lt;br&gt;&#xA;कुलान्तकरणो व्यक्तं जात एष जनार्दन ॥&#x9;039c&lt;br&gt;&#xA;तथास्य दृश्यते चेष्टा नीतिश्चैव विशाम्पते ।&#x9;040a&lt;br&gt;&#xA;नैष दास्यति नो राज्यमिति मे मतिरच्युत ॥&#x9;040c&lt;br&gt;&#xA;उक्तोऽहं बहुशस्तात विदुरेण महात्मना ।&#x9;041a&lt;br&gt;&#xA;न जीवन्दास्यते भागं धार्तराष्ट्रः सुयोधनः ॥&#x9;041c&lt;br&gt;&#xA;यावत्प्राणा धरिष्यन्ति धार्तराष्ट्रस्य दुर्मतेः ।&#x9;042a&lt;br&gt;&#xA;तावद्युष्मास्वपापेषु प्रचरिष्यति पापकम् ॥&#x9;042c&lt;br&gt;&#xA;न च युक्तोऽन्यथा जेतुमृते युद्धेन माधव ।&#x9;043a&lt;br&gt;&#xA;इत्यब्रवीत्सदा मां हि विदुरः सत्यदर्शनः ॥&#x9;043c&lt;br&gt;&#xA;तत्सर्वमद्य जानामि व्यवसायं दुरात्मनः ।&#x9;044a&lt;br&gt;&#xA;यदुक्तं वचनं तेन विदुरेण महात्मना ॥&#x9;044c&lt;br&gt;&#xA;यो हि श्रुत्वा वचः पथ्यं जामदग्न्याद्यथातथम् ।&#x9;045a&lt;br&gt;&#xA;अवामन्यत दुर्बुद्धिर्ध्रुवं नाशमुखे स्थितः ॥&#x9;045c&lt;br&gt;&#xA;उक्तं हि बहुभिः सिद्धैर्जातमात्रे सुयोधने ।&#x9;046a&lt;br&gt;&#xA;एनं प्राप्य दुरात्मानं क्षयं क्षत्रं गमिष्यति ॥&#x9;046c&lt;br&gt;&#xA;तदिदं वचनं तेषां निरुक्तं वै जनार्दन ।&#x9;047a&lt;br&gt;&#xA;क्षयं याता हि राजानो दुर्योधनकृते भृशम् ॥&#x9;047c&lt;br&gt;&#xA;सोऽद्य सर्वान्रणे योधान्निहनिष्यामि माधव ॥&#x9;048ac&lt;br&gt;&#xA;क्षत्रियेषु हतेष्वाशु शून्ये च शिबिरे कृते ।&#x9;049a&lt;br&gt;&#xA;वधाय चात्मनोऽस्माभिः संयुगं रोचयिष्यति ॥&#x9;049c&lt;br&gt;&#xA;तदन्तं हि भवेद्वैरमनुमानेन माधव ।&#x9;050a&lt;br&gt;&#xA;एवं पश्यामि वार्ष्णेय चिन्तयन्प्रज्ञया स्वया ।&#x9;050c&lt;br&gt;&#xA;विदुरस्य च वाक्येन चेष्टया च दुरात्मनः ॥&#x9;050e&lt;br&gt;&#xA;तस्माद्याहि चमूं वीर यावद्धन्मि शितैः शरैः ।&#x9;051a&lt;br&gt;&#xA;दुर्योधनं महाबाहो वाहिनीं चास्य संयुगे ॥&#x9;051c&lt;br&gt;&#xA;क्षेममद्य करिष्यामि धर्मराजस्य माधव ।&#x9;052a&lt;br&gt;&#xA;हत्वैतद्दुर्बलं सैन्यं धार्तराष्ट्रस्य पश्यतः ॥&#x9;052c&lt;br&gt;&#xA;सञ्जय उवाच ।&#x9;053&lt;br&gt;&#xA;अभीशुहस्तो दाशार्हस्तथोक्तः सव्यसाचिना ।&#x9;053a&lt;br&gt;&#xA;तद्बलौघममित्राणामभीतः प्राविशद्बलात् ॥&#x9;053c&lt;br&gt;&#xA;शरासनवनं घोरं शक्तिकण्टकसङ्कुलम् ।&#x9;054a&lt;br&gt;&#xA;गदापरिघपाषाणं रथनागमहाद्रुमम् ॥&#x9;054c&lt;br&gt;&#xA;हयपत्तिलताकीर्णं गाहमानो महायशाः ।&#x9;055a&lt;br&gt;&#xA;व्यचरत्तत्र गोविन्दो रथेनातिपताकिना ॥&#x9;055c&lt;br&gt;&#xA;ते हयाः पाण्डुरा राजन्वहन्तोऽर्जुनमाहवे ।&#x9;056a&lt;br&gt;&#xA;दिक्षु सर्वास्वदृश्यन्त दाशार्हेण प्रचोदिताः ॥&#x9;056c&lt;br&gt;&#xA;ततः प्रायाद्रथेनाजौ सव्यसाची परन्तपः ।&#x9;057a&lt;br&gt;&#xA;किरञ्शरशतांस्तीक्ष्णान्वारिधारा घनो यथा ॥&#x9;057c&lt;br&gt;&#xA;प्रादुरासीन्महाञ्शब्दः शराणां नतपर्वणाम् ।&#x9;058a&lt;br&gt;&#xA;इषुभिश्छाद्यमानानां समरे सव्यसाचिना ॥&#x9;058c&lt;br&gt;&#xA;असज्जन्तस्तनुत्रेषु शरौघाः प्रापतन्भुवि ।&#x9;059a&lt;br&gt;&#xA;इन्द्राशनिसमस्पर्शा गाण्डीवप्रेषिताः शराः ॥&#x9;059c&lt;br&gt;&#xA;नरान्नागान्समाहत्य हयांश्चापि विशाम्पते ।&#x9;060a&lt;br&gt;&#xA;अपतन्त रणे बाणाः पतङ्गा इव घोषिणः ॥&#x9;060c&lt;br&gt;&#xA;आसीत्सर्वमवच्छन्नं गाण्डीवप्रेषितैः शरैः ।&#x9;061a&lt;br&gt;&#xA;न प्राज्ञायन्त समरे दिशो वा प्रदिशोपि वा ॥&#x9;061c&lt;br&gt;&#xA;सर्वमासीज्जगत्पूर्णं पार्थनामाङ्कितैः शरैः ।&#x9;062a&lt;br&gt;&#xA;रुक्मपुङ्खैस्तैलधौतैः कर्मारपरिमार्जितैः ॥&#x9;062c&lt;br&gt;&#xA;ते दह्यमानाः पार्थेन पावकेनेव कुञ्जराः ।&#x9;063a&lt;br&gt;&#xA;पार्थं न प्राजहुर्घारा वध्यमानाः शितैः शरैः ॥&#x9;063c&lt;br&gt;&#xA;शरचापधरः पार्थः प्रज्वलन्निव भास्करः ।&#x9;064a&lt;br&gt;&#xA;ददाह समरे योधान्कक्षमग्निरिव ज्वलन् ॥&#x9;064c&lt;br&gt;&#xA;यथा वनान्ते वनपैर्विसृष्टः कक्षं दहेत्कृष्णगतिः सुघोषः ।&#x9;065a&lt;br&gt;&#xA;भूरिद्रुमं शुष्कलतावितानं भृशं समृद्धो ज्वलनः प्रतापी ॥&#x9;065c&lt;br&gt;&#xA;एवं स नाराचगणम्प्रतापी शरार्चिरुच्चावचतिग्मतेजाः ।&#x9;066a&lt;br&gt;&#xA;ददाह सर्वां तव पुत्रसेनाममृष्यमाणस्तरसा तरस्वी ॥&#x9;066c&lt;br&gt;&#xA;तस्येषवः प्राणहराः सुमुक्ता नासज्जन्वै वर्मसु रुक्मपुङ्खाः ।&#x9;067a&lt;br&gt;&#xA;न च द्वितीयं प्रमुमोच बाणं नरे हये वा परमद्विपे वा ॥&#x9;067c&lt;br&gt;&#xA;अनेकरूपाकृतिभिर्हि बाणैर्महारथानीकमनुप्रविश्य ।&#x9;068a&lt;br&gt;&#xA;स एव एकस्तव पुत्रस्य सेनां जघान दैत्यानिव वज्रपाणिः ॥ ॥&#x9;068c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/024/</guid>
      <description>&lt;p&gt;अध्यायः 024&lt;/p&gt;&#xA;&lt;p&gt;धृष्टद्युम्नपराजितेन दुर्योधनेनाश्वारोहणेन पलायनम् ॥ 1 ॥ अश्वत्थामादिभिस्तदन्वेषणम् ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;युध्यतां यतमानानां शूराणामनिवर्तिनाम् ।&#x9;001a&lt;br&gt;&#xA;सङ्कल्पमकरोन्मोघं गाण्डीवेन धनञ्जयः ॥&#x9;001c&lt;br&gt;&#xA;इन्द्राशनिसमस्पर्शानविषह्यान्महौजसः ।&#x9;002a&lt;br&gt;&#xA;विसृजन्दृश्यते बाणान्धारा मुञ्चन्निवाम्बुदः ॥&#x9;002c&lt;br&gt;&#xA;तत्सैन्यं भरतश्रेष्ठ वध्यमानं किरीटिना ।&#x9;003a&lt;br&gt;&#xA;सम्प्रदुद्राव सङ्ग्रामात्तव पुत्रस्य पश्यतः ॥&#x9;003c&lt;br&gt;&#xA;पितॄन्भ्रातॄन्परित्यज्य वयस्यानपि चापरे ॥&#x9;004ac&lt;br&gt;&#xA;हतधुर्या रथाः केचिद्धतसूतास्तथा परे ।&#x9;005a&lt;br&gt;&#xA;भग्नाक्षयुगचक्रेषाः केचिदासन्विशाम्पते ॥&#x9;005c&lt;br&gt;&#xA;अन्येषां सायकाः क्षीणास्तथाऽन्ये बाणपीडिताः ।&#x9;006a&lt;br&gt;&#xA;अक्षता युगपत्केचित्प्राद्रवन्भयपीडिताः ॥&#x9;006c&lt;br&gt;&#xA;केचित्पुत्रानुपादाय हतभूयिष्ठबान्धवाः ।&#x9;007a&lt;br&gt;&#xA;विचुक्रुशुः पितॄंस्त्वन्ये सहायानपरे पुनः ॥&#x9;007c&lt;br&gt;&#xA;बान्धवांश्च नरव्याघ्र भ्रातॄन्सम्बन्धिनस्तथा ।&#x9;008a&lt;br&gt;&#xA;दुद्रुवुः केचिदुत्सृज्य तत्रतत्र विशाम्पते ॥&#x9;008c&lt;br&gt;&#xA;बहवोऽत्र भृशं विद्धा मुह्यमाना महारथाः ।&#x9;009a&lt;br&gt;&#xA;निःश्वसन्ति स्म दृश्यन्ते पार्थबाणहता नराः ॥&#x9;009c&lt;br&gt;&#xA;तानन्ये रथमारोप्य ह्याश्वास्य च मुहूर्तकम् ।&#x9;010a&lt;br&gt;&#xA;विश्रान्ताश्च वितृष्णाश्च पुनर्युद्धाय जग्मिरे ॥&#x9;010c&lt;br&gt;&#xA;तानपास्य गताः केचित्पुनरेव युयुत्सवः ।&#x9;011a&lt;br&gt;&#xA;कुर्वन्तस्तव पुत्रस्य शासनं युद्धदुर्मदाः ॥&#x9;011c&lt;br&gt;&#xA;पानीयमपरे पीत्वा पर्याश्वास्य च वाहनम् ।&#x9;012a&lt;br&gt;&#xA;वर्माणि च समारोप्य केचिद्भरतसत्तम ॥&#x9;012c&lt;br&gt;&#xA;समाश्वास्यापरे भ्रातॄन्निक्षिप्य शिबिरेऽपि च ।&#x9;013a&lt;br&gt;&#xA;पुत्रानन्ये पितॄनन्ये पुनर्युद्धमरोचयन् ॥&#x9;013c&lt;br&gt;&#xA;सज्जयित्वा रथान्केचिद्यथामुख्यं विशाम्पते ।&#x9;014a&lt;br&gt;&#xA;आवृत्य पाण्डवानीकं पुनर्युद्धमरोचयन् ॥&#x9;014c&lt;br&gt;&#xA;ते शूराः किङ्किणीजालैः समाच्छन्ना बभासिरे ।&#x9;015a&lt;br&gt;&#xA;त्रैलोक्यविजये युक्ता यथा दैतेयदानवाः ॥&#x9;015c&lt;br&gt;&#xA;आगम्य सहसा केचिद्रथैः स्वर्णविभूषितैः ।&#x9;016a&lt;br&gt;&#xA;पाण्डवानामनीकेषु धृष्टद्युम्नमयोधयन् ॥&#x9;016c&lt;br&gt;&#xA;धृष्टद्युम्नोऽपि पाञ्चाल्यः शिखण्डी च महारथः ।&#x9;017a&lt;br&gt;&#xA;नाकुलिस्तु शतानीको रथानीकमयोधयन् ॥&#x9;017c&lt;br&gt;&#xA;पाञ्चाल्यस्तु ततः क्रुद्धः सैन्येन महता वृतः ।&#x9;018a&lt;br&gt;&#xA;अभ्यद्रवत्सुसङ्क्रुद्धस्तावकान्हन्तुमुद्यतः ॥&#x9;018c&lt;br&gt;&#xA;ततस्त्वापततस्तस्य तव पुत्रो जनाधिप ।&#x9;019a&lt;br&gt;&#xA;बाणसङ्घाननेकान्वै प्रेषयामास भारत ॥&#x9;019c&lt;br&gt;&#xA;धृष्टद्युम्नस्ततो राजंस्तव पुत्रेण धन्विना ।&#x9;020a&lt;br&gt;&#xA;नाराचैरर्धनाराचैर्बहुभिः क्षिप्रकारिभिः ॥&#x9;020c&lt;br&gt;&#xA;वत्सदन्तैश्च बाणैश्च कर्मारपरिमार्जितैः ।&#x9;021a&lt;br&gt;&#xA;अश्वांश्च चतुरो हत्वा बाह्वोरुरसि चार्पितः ॥&#x9;021c&lt;br&gt;&#xA;सोऽतिविद्धो महेष्वासस्तोत्रार्दित इव द्विपः ।&#x9;022a&lt;br&gt;&#xA;तस्याश्वांश्चतुरो बाणैः प्रेषयामास मृत्यवे ।&#x9;022c&lt;br&gt;&#xA;सारथेश्चास्य भल्लेन शिरः कायादपाहरत् ॥&#x9;022e&lt;br&gt;&#xA;ततो दुर्योधनो राजा पृष्ठमारुह्य वाजिनः ।&#x9;023a&lt;br&gt;&#xA;अपाक्रामद्धतरथो नातिदूरमरिन्दमः ॥&#x9;023c&lt;br&gt;&#xA;दृष्टा तु हतविक्रान्तं स्वमनीकं महाबलः ।&#x9;024a&lt;br&gt;&#xA;तव पुत्रो महाराज प्रययौ यत्र सौबलः ॥&#x9;024c&lt;br&gt;&#xA;ततो रथेषु भग्नेषु त्रिसाहस्रा महाद्विपाः ।&#x9;025a&lt;br&gt;&#xA;पाण्डवान्रथिनः सर्वान्समन्तात्पर्यवारयन् ॥&#x9;025c&lt;br&gt;&#xA;ते वृताः समरे पञ्च गजानीकेन भारत ।&#x9;026a&lt;br&gt;&#xA;अशोभन्त महाराज ग्रहास्तारागणैरिव ॥&#x9;026c&lt;br&gt;&#xA;ततोऽर्जुनो महाराज लब्धलक्षो महाभुजः ।&#x9;027a&lt;br&gt;&#xA;विनिर्ययौ रथेनैव श्वेताश्वः कृष्णसारथिः ॥&#x9;027c&lt;br&gt;&#xA;तैः समन्तात्परिवृतः कुञ्जरैः पर्वतोपमैः ।&#x9;028a&lt;br&gt;&#xA;नाराचैर्विमलैस्तीक्ष्णैर्गजानीकमयोधयत् ॥&#x9;028c&lt;br&gt;&#xA;तत्रैकबाणनिहतानपश्याम महागजान् ।&#x9;029a&lt;br&gt;&#xA;पतितान्पात्यमानांश्च निर्भिन्नान्सव्यसाचिना ॥&#x9;029c&lt;br&gt;&#xA;भीमसेनस्तु तान्दृष्ट्वा नागान्मत्तगजोपमः ।&#x9;030a&lt;br&gt;&#xA;करेणादाय महतीं गदामभ्यपतद्बली ।&#x9;030c&lt;br&gt;&#xA;अथाप्लुत्य रथात्तूर्णं दण्डपाणिरिवान्तकः ॥&#x9;030e&lt;br&gt;&#xA;तमुद्यतगदं दृष्ट्वा पाण्डवानां महारथम् ।&#x9;031a&lt;br&gt;&#xA;वित्रेसुस्तावकाः सैन्याः शकृन्मूत्रं च सुस्रुवुः ॥&#x9;031c&lt;br&gt;&#xA;आविग्नं च बलं सर्वं गदाहस्ते वृकोदरे ॥&#x9;032ac&lt;br&gt;&#xA;गदया भीमसेनेन भिन्नकुम्भान्निपातितान् ।&#x9;033a&lt;br&gt;&#xA;धावमानानपश्याम कुञ्जरान्पर्वतोपमान् ॥&#x9;033c&lt;br&gt;&#xA;प्राद्रवन्कुञ्जरास्ते तु भीमसेनगदाहताः ।&#x9;034a&lt;br&gt;&#xA;पेतुरार्तस्वरं कृत्वा छिन्नपक्षा इवाद्रयः ॥&#x9;034c&lt;br&gt;&#xA;प्रभिन्नकुम्भांस्तु बहून्द्रवमाणानितस्ततः ।&#x9;035a&lt;br&gt;&#xA;पतमानांश्च सम्प्रेक्ष्य वित्रेसुस्तव सैनिकाः ॥&#x9;035c&lt;br&gt;&#xA;युधिष्ठिरोऽपि सङ्क्रुद्धो माद्रीपुत्रौ च पाण्डवौ ।&#x9;036a&lt;br&gt;&#xA;गार्ध्रपत्रैः शितैर्बाणैर्जघ्नुर्वै गजयोधिनः ॥&#x9;036c&lt;br&gt;&#xA;धृष्टद्युम्नस्तु समरे पारजित्य नराधिपम् ।&#x9;037a&lt;br&gt;&#xA;अपक्रान्ते तव सुते हयपृष्ठे समाश्रिते ॥&#x9;037c&lt;br&gt;&#xA;दृष्ट्वा च पाण्डवान्सर्वान्कुञ्चरैः परिवारितान् ।&#x9;038a&lt;br&gt;&#xA;धृष्टद्युम्नो महाराज सहसा समुपाद्रवत् ॥&#x9;038c&lt;br&gt;&#xA;पुत्रः पाञ्चालराजस्य जिघांसुः कुञ्जरान्ययौ ।&#x9;039a&lt;br&gt;&#xA;अदृष्ट्वा तु रथानीके दुर्योधनमरिन्दमम् ॥&#x9;039c&lt;br&gt;&#xA;अश्वत्थामा कृपश्चैव कृतवर्मा च सात्वतः ।&#x9;040a&lt;br&gt;&#xA;अपृच्छन्क्षत्रियांस्तत्र क्व नु दुर्योधनो गतः ॥&#x9;040c&lt;br&gt;&#xA;तेऽपश्यमाना राजानं वर्तमाने जनक्षये ।&#x9;041a&lt;br&gt;&#xA;मन्वाना निहतं तत्र तव पुत्रं महारथाः ।&#x9;041c&lt;br&gt;&#xA;विवर्णवदना भूत्वा पर्यपृच्छन्त ते सुतम् ॥&#x9;041e&lt;br&gt;&#xA;आहुः केचिद्धते सूते प्रयातो यत्र सौबलः ।&#x9;042a&lt;br&gt;&#xA;हित्वा पाञ्चालराजस्य तदनीकं दुरुत्सहम् ॥&#x9;042c&lt;br&gt;&#xA;अपरे त्वब्रुवंस्तत्र क्षत्रिया भृशविक्षताः ।&#x9;043a&lt;br&gt;&#xA;दुर्योधनेन किं कार्यं द्रक्ष्यध्वं यदि जीवति ।&#x9;043c&lt;br&gt;&#xA;युध्यध्वं सहिताः सर्वे किं वो राजा करिष्यति ॥&#x9;043e&lt;br&gt;&#xA;ते क्षत्रियाः क्षतैर्गात्रैर्हतभूयिष्ठवाहनाः ।&#x9;044a&lt;br&gt;&#xA;शरैः सम्पीड्यमानास्तु नातिव्यक्तमथाब्रुवन् ॥&#x9;044c&lt;br&gt;&#xA;इदं सर्वं बलं हन्मो येन स्म परिवारिताः ।&#x9;045a&lt;br&gt;&#xA;एते सर्वे गजान्हत्वा उपयान्ति स्म पाण्डवाः ॥&#x9;045c&lt;br&gt;&#xA;श्रुत्वा तु वचनं तेषामश्वत्थामा महाबलः ।&#x9;046a&lt;br&gt;&#xA;भित्त्वा पाञ्चालराजस्य तदनीकं दुरुत्सहम् ॥&#x9;046c&lt;br&gt;&#xA;कृपश्च कृतवर्मा च प्रययौ यत्र सौबलः ।&#x9;047a&lt;br&gt;&#xA;रथानीकं परित्यज्य शूराः सुदृढधन्विनः ॥&#x9;047c&lt;br&gt;&#xA;ततस्तेषु प्रयातेषु धृष्टद्युम्नपुरस्कृताः ।&#x9;048a&lt;br&gt;&#xA;आययुः पाण्डवा राजन्विनिघ्नन्तः स्म तावकान् ॥&#x9;048c&lt;br&gt;&#xA;दृष्ट्वा तु तानापततः सम्प्रहृष्टान्महारथान् ।&#x9;049a&lt;br&gt;&#xA;पराक्रान्तास्ततो वीरा निराशा जीविते तदा ॥&#x9;049c&lt;br&gt;&#xA;विवर्णमुखभूयिष्ठमभवत्तावकं बलम् ।&#x9;050a&lt;br&gt;&#xA;परिक्षीणायुधान्दृष्ट्वा तानहं परिवारितान् ॥&#x9;050c&lt;br&gt;&#xA;राजन्बलेन त्र्यङ्गेन त्यक्त्वा जीवितमात्मनः ।&#x9;051a&lt;br&gt;&#xA;आत्मना पञ्चमोऽयुध्यं पाञ्चालस्य बलेन ह ॥&#x9;051c&lt;br&gt;&#xA;तस्मिन्देशे व्यवस्थाय यत्र शारद्वतः स्थितः ।&#x9;052a&lt;br&gt;&#xA;सम्प्रद्रुता वयं पञ्च किरीटिशरपीडिताः ॥&#x9;052c&lt;br&gt;&#xA;धृष्टद्युम्नं महारौद्रं तत्र नाभूद्रणो महान् ।&#x9;053a&lt;br&gt;&#xA;जितास्तेन वयं सर्वे व्यपयाम रणात्ततः ॥&#x9;053c&lt;br&gt;&#xA;अथापश्यं सात्यकिं तमुपायातं महारथम् ।&#x9;054a&lt;br&gt;&#xA;रथैश्चतुः शतैर्वीरो मामभ्यद्रवदाहवे ॥&#x9;054c&lt;br&gt;&#xA;धृष्टद्युम्नादहं मुक्तः कञ्छिछ्रान्तवाहनात् ।&#x9;055a&lt;br&gt;&#xA;पतितो माधवानीकं दुष्कृती नरकं यथा ॥&#x9;055c&lt;br&gt;&#xA;तत्र युद्धमभूद्धोरं मुहूर्तमतिदारुणम् ॥&#x9;056ac&lt;br&gt;&#xA;सात्यकिस्तु महाबाहुर्मम हत्वा परिच्छदम् ।&#x9;057a&lt;br&gt;&#xA;जीवग्राहमगृह्णान्मां मूर्च्छितं पतितं भुवि ॥&#x9;057c&lt;br&gt;&#xA;ततो मुहूर्तादिव तद्गजानीकमविध्यत ।&#x9;058a&lt;br&gt;&#xA;गदया भीमसेनेन नाराचैरर्जुनेन च ॥&#x9;058c&lt;br&gt;&#xA;अभिपिष्टैर्महानागैः समन्तात्पर्वतोपमैः ।&#x9;059a&lt;br&gt;&#xA;नातिप्रसिद्धैव गतिः पाण्डवानामजायत ॥&#x9;059c&lt;br&gt;&#xA;रथमार्गं ततश्चक्रे भीमसेनो महाबलः ।&#x9;060a&lt;br&gt;&#xA;पाण्डवानां महाराज व्यपाकर्षन्महागजान् ॥&#x9;060c&lt;br&gt;&#xA;अश्वत्थामा कृपश्चैव कृतवर्मा च सात्वतः ।&#x9;061a&lt;br&gt;&#xA;अपश्यन्तो रथानीके दुर्योधनमरिन्दमम् ।&#x9;061c&lt;br&gt;&#xA;राजानं मृगयामासुस्तव पुत्रं महारथम् ॥&#x9;061e&lt;br&gt;&#xA;परित्यज्य च पाञ्चाल्यं प्रयाता यत्र सौबलः ।&#x9;062a&lt;br&gt;&#xA;राज्ञोऽदर्शनसंविग्ना वर्तमानो जनक्षये ॥ ॥&#x9;062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/025/</guid>
      <description>&lt;p&gt;अध्यायः 025&lt;/p&gt;&#xA;&lt;p&gt;भीमेनावशिष्टानां दुर्योधनानुजानां वधः ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;गजानीके हते तस्मिन्पाण्डुपुत्रेण भारत ।&#x9;001a&lt;br&gt;&#xA;वध्यमाने बले चैव भीमसेनेन संयुगे ॥&#x9;001c&lt;br&gt;&#xA;चरन्तं च प्रपश्यामो भीमसेनमरिन्दमम् ।&#x9;002a&lt;br&gt;&#xA;दण्डहस्तं यथा क्रुद्धमन्तकं प्राणहारिणम् ॥&#x9;002c&lt;br&gt;&#xA;समेत्य समरे राजन्हतशेषाः सुतास्तव ।&#x9;003a&lt;br&gt;&#xA;अदृश्यमाने कौरव्ये पुत्रे दुर्योधने तव ।&#x9;003c&lt;br&gt;&#xA;सोदर्याः सहिता भूत्वा भीमसेनमुपाद्रवन् ॥&#x9;003e&lt;br&gt;&#xA;श्रुतर्वा सञ्जयश्चैव जयत्सेनः श्रुतान्तकः ।&#x9;004a&lt;br&gt;&#xA;दुर्विमोचनकश्चैव तथा दुर्विषहो बली ॥&#x9;004c&lt;br&gt;&#xA;दुर्मर्षणः सुजातश्च जैत्रो भूरिबलो रविः ।&#x9;005a&lt;br&gt;&#xA;इत्येते सहिता भूत्वा तव पुत्राः समन्ततः ।&#x9;005c&lt;br&gt;&#xA;भीमसेनमभिद्रुत्य रुरुधुः सर्वतो दिशम् ॥&#x9;005e&lt;br&gt;&#xA;ततो भीमो महाराज स्वरथं पुनरास्थितः ।&#x9;006a&lt;br&gt;&#xA;मुमोच निशितान्बाणान्पुत्राणां तव मर्मसु ॥&#x9;006c&lt;br&gt;&#xA;ते कीर्यमाणा भीमेन पुत्रास्तव महारणे ।&#x9;007a&lt;br&gt;&#xA;भीमसेनमुपासेदुः प्रवाता इव कुञ्जरम् ॥&#x9;007c&lt;br&gt;&#xA;ततः क्रुद्धो रणे भीमः शिरो दुर्मर्षणस्य ह ।&#x9;008a&lt;br&gt;&#xA;क्षुरप्रेण प्रमथ्याशु पातयामास भूतले ॥&#x9;008c&lt;br&gt;&#xA;ततोऽपरेण भल्लेन सर्वावरणभेदिना ।&#x9;009a&lt;br&gt;&#xA;श्रुतान्तमवधीद्भीमस्तव पुत्रं महारथः ॥&#x9;009c&lt;br&gt;&#xA;जयत्सेनं ततो विद्ध्वा नाराचेन हसन्निव ।&#x9;010a&lt;br&gt;&#xA;पातयामास कौरव्यं रथोपस्थादरिन्दमः ।&#x9;010c&lt;br&gt;&#xA;स पपात रथाद्राजन्भूमौ तूर्णं ममार च ॥&#x9;010e&lt;br&gt;&#xA;श्रुतर्वा तु ततो भीमं क्रुद्धो विव्याध मारिष ।&#x9;011a&lt;br&gt;&#xA;शतेन गृध्रवाजानां शराणां नतपर्वणाम् ॥&#x9;011c&lt;br&gt;&#xA;ततः क्रुद्धो रणे भीमो जैत्रं भूरिबलं रविम् ।&#x9;012a&lt;br&gt;&#xA;त्रीनेतांस्त्रिभिरानर्च्छद्विषाग्निप्रतिमैः शरैः ॥&#x9;012c&lt;br&gt;&#xA;ते हता न्यपतन्भूमौ स्यन्दनेभ्यो महारथाः ।&#x9;013a&lt;br&gt;&#xA;वसन्ते पुष्पशबला निकृत्ता इव किंशुकाः ॥&#x9;013c&lt;br&gt;&#xA;ततोऽपरेण भल्लेन तीक्ष्णेन च परन्तपः ।&#x9;014a&lt;br&gt;&#xA;दुर्विमोचनमाहत्य प्रेषयामास मृत्यवे ॥&#x9;014c&lt;br&gt;&#xA;स हतः प्रापतद्भूमौ स्वरथाद्रथिनां वरः ।&#x9;015a&lt;br&gt;&#xA;गिरेस्तु कूटजो भग्नो मारुतेनेव पादपः ॥&#x9;015c&lt;br&gt;&#xA;दुष्प्रधर्षं ततश्चैव सुजातं च सुतं तव ।&#x9;016a&lt;br&gt;&#xA;एकैकं न्यहनत्सङ्ख्ये द्वाभ्यान्द्वाभ्यां चमूमुखे ।&#x9;016c&lt;br&gt;&#xA;तौ शिलीमुखविद्धाङ्गौ पेततू रथसत्तमौ ॥&#x9;016e&lt;br&gt;&#xA;ततः पतन्तं समरे अभिवीक्ष्य सुतं तव ।&#x9;017a&lt;br&gt;&#xA;भल्लेन पातयामास भीमो दुर्विषहं रणे ॥&#x9;017c&lt;br&gt;&#xA;स पपात हतो बाहात्पश्यतां सर्वधन्विनाम् ॥&#x9;018ac&lt;br&gt;&#xA;दृष्ट्वा तु निहतान्भ्रातॄन्वहूनेकेन संयुगे ।&#x9;019a&lt;br&gt;&#xA;अमर्षवशमापन्नः श्रुतर्वा भीममभ्ययात् ॥&#x9;019c&lt;br&gt;&#xA;विक्षिपन्सुमहच्चापं कार्तस्वरविभूषितम् ।&#x9;020a&lt;br&gt;&#xA;विसृजन्सायकांश्चैव विषाग्निप्रतिमान्बहून् ॥&#x9;020c&lt;br&gt;&#xA;स तु राजन्धनुश्छित्त्वा पाण्डवस्य महामृधे ।&#x9;021a&lt;br&gt;&#xA;अथैनं छिन्नधन्वानं विंशत्या समवाकिरत् ॥&#x9;021c&lt;br&gt;&#xA;ततोऽन्यद्धनुरादाय भीमसेनो महाबलः ।&#x9;022a&lt;br&gt;&#xA;अवाकिरत्तव सुतं तिष्ठतिष्ठेति चाब्रवीत् ॥&#x9;022c&lt;br&gt;&#xA;महदासीत्तयोर्युद्धं चित्ररूपं भयानकम् ।&#x9;023a&lt;br&gt;&#xA;यादृशं समरे पूर्वं जम्भवासवयोर्युधि ॥&#x9;023c&lt;br&gt;&#xA;तयोस्तत्र शितैर्मुक्तैर्यमदण्डनिभैः शरैः ।&#x9;024a&lt;br&gt;&#xA;समाच्छन्ना धरा सर्वा खं दिशो विदिशस्तथा ॥&#x9;024c&lt;br&gt;&#xA;ततः श्रुतर्वा सङ्क्रुद्धो धनुरादाय सायकैः ।&#x9;025a&lt;br&gt;&#xA;भीमसेनं रणे राजन्बाह्वोरुरसि चार्पयत् ॥&#x9;025c&lt;br&gt;&#xA;सोऽतिविद्धो महाराज तव पुत्रेण धन्विना ।&#x9;026a&lt;br&gt;&#xA;भीमः सञ्चुक्षुभे क्रुद्धः पर्वणीव महोदधिः ॥&#x9;026c&lt;br&gt;&#xA;ततो भीमो रुषाविष्टः पुत्रस्य तव मारिष ।&#x9;027a&lt;br&gt;&#xA;सारथिं चतुरश्चाश्वाञ्शरैर्निन्ये यमक्षयम् ॥&#x9;027c&lt;br&gt;&#xA;विरथं तं समालक्ष्य विशिखैर्लोमवाहिभिः ।&#x9;028a&lt;br&gt;&#xA;अवाकिरदमेयात्मा दर्शयन्पाणिलाघवम् ॥&#x9;028c&lt;br&gt;&#xA;श्रुतर्वा विरथो राजन्नाददे खड्गचर्मणी ।&#x9;029a&lt;br&gt;&#xA;अथास्याददतः खड्गं शतचन्द्रं च भानुमत् ।&#x9;029c&lt;br&gt;&#xA;क्षुरप्रेणं शिरः कायात्पातयामास पाण्डवः ॥&#x9;029e&lt;br&gt;&#xA;छिन्नोत्तमाङ्गस्य ततः क्षुरप्रेण महात्मना ।&#x9;030a&lt;br&gt;&#xA;पपात कायः स्वरथाद्वसुधामनुनादयन् ॥&#x9;030c&lt;br&gt;&#xA;तस्मिन्निपतिते वीरे तावका भयमोहिताः ।&#x9;031a&lt;br&gt;&#xA;अभ्यद्रवन्त सङ्ग्रामे भीमसेनं युयुत्सवः ॥&#x9;031c&lt;br&gt;&#xA;तानापतत एवाशु हतशेषाद्बलार्णवात् ।&#x9;032a&lt;br&gt;&#xA;दंशितान्प्रतिजग्राह भीमसेनः प्रतापवान् ॥&#x9;032c&lt;br&gt;&#xA;ते तु तं वै समासाद्य परिवव्रुः समन्ततः ॥&#x9;033ac&lt;br&gt;&#xA;ततस्तु संवृतो भीमस्तावकान्निशितैः शरैः ।&#x9;034a&lt;br&gt;&#xA;पीडयामास तान्सर्वान्सहस्राक्ष इवासुरान् ॥&#x9;034c&lt;br&gt;&#xA;ततः पञ्चशतान्हत्वा सवरूथान्महारथान् ।&#x9;035a&lt;br&gt;&#xA;जघान कुञ्जरानीकं पुनः सप्तशतं युधि ॥&#x9;035c&lt;br&gt;&#xA;हत्वा शतसहस्राणि पत्तीनां परमेषुभिः ।&#x9;036a&lt;br&gt;&#xA;वाजिनां च शतान्यष्टौ पाण्डवः स्म विराजते ॥&#x9;036c&lt;br&gt;&#xA;भीमसेनस्तु कौन्तेयो हत्वा युद्धे सुतांस्तव ।&#x9;037a&lt;br&gt;&#xA;मेने कृतार्थमात्मानं सफलं जन्म च प्रभो ॥&#x9;037c&lt;br&gt;&#xA;तं तथा युध्यमानं च विनिघ्नन्तं च तावकान् ।&#x9;038a&lt;br&gt;&#xA;ईक्षितुं नोत्सहन्ते स्म तव सैन्या नराधिप ॥&#x9;038c&lt;br&gt;&#xA;विद्राव्य च कुरून्सर्वांस्तांश्च हत्वा पदानुगान् ।&#x9;039a&lt;br&gt;&#xA;दोर्भ्यां शब्दं ततश्चक्रे त्रासयानो महाद्विपान् ॥&#x9;039c&lt;br&gt;&#xA;हतभूयिष्ठयोधा तु तव सेना विशाम्पते ।&#x9;040a&lt;br&gt;&#xA;किञ्चिच्छेषा महाराज कृपणं समपद्यत ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/026/</guid>
      <description>&lt;p&gt;अध्यायः 026&lt;/p&gt;&#xA;&lt;p&gt;कृष्णार्जुनयोः संवादः ॥ 1 ॥ सङ्कुलयुद्धम् ॥ 2 ॥ भीमेन सुदर्शननाम्नो दुर्योधनानुजस्य वधः ॥ 3 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;दुर्योधनो महाराज सुदर्शश्चापि ते सुतः ।&#x9;001a&lt;br&gt;&#xA;हतशेषौ तदा सङ्ख्ये वाजिमध्ये व्यवस्थितौ ॥&#x9;001c&lt;br&gt;&#xA;ततो दुर्योधनं दृष्ट्वा वाजिमध्ये व्यवस्थितम् ।&#x9;002a&lt;br&gt;&#xA;उवाच देवकीपुत्रः कुन्तीपुत्रं धनञ्जयम् ॥&#x9;002c&lt;br&gt;&#xA;शत्रवो हतभूयिष्ठा ज्ञातयः परिपालिताः ।&#x9;003a&lt;br&gt;&#xA;गृहीत्वा सञ्जयं चासौ निवृत्तः शिनिपुङ्गवः ॥&#x9;003c&lt;br&gt;&#xA;परिश्रान्तश्च नकुलः सहदेवश्च भारत ।&#x9;004a&lt;br&gt;&#xA;योधयित्वा रणे पापान्धार्तराष्ट्रान्सहानुगान् ॥&#x9;004c&lt;br&gt;&#xA;दुर्योधनमतिक्रम्य त्रय एते व्यवस्थिताः ।&#x9;005a&lt;br&gt;&#xA;कृपश्च कृतवर्मा च द्रौणिश्चैव महारथः ॥&#x9;005c&lt;br&gt;&#xA;असौ तिष्ठति पाञ्चाल्यः श्रिया परमया युतः ।&#x9;006a&lt;br&gt;&#xA;दुर्योधनबलं हत्वा सह सर्वैः प्रभद्रकैः ॥&#x9;006c&lt;br&gt;&#xA;असौ दुर्योधनः पार्थ वाजिमध्ये व्यवस्थितः ।&#x9;007a&lt;br&gt;&#xA;छत्रेण ध्रियामणेन प्रेक्षमाणो मुहुर्मुहुः ॥&#x9;007c&lt;br&gt;&#xA;प्रतिव्यूह्य बलं सर्वं रणमध्ये व्यवस्थितः ।&#x9;008a&lt;br&gt;&#xA;एनं हत्वा शितैर्बाणैः कृतकृत्यो भविष्यसि ॥&#x9;008c&lt;br&gt;&#xA;गजानीकं हतं दृष्ट्वा त्वां च प्राप्तमरिन्दम ।&#x9;009a&lt;br&gt;&#xA;यावन्न विद्रवन्त्येते तावज्जहि सुयोधनम् ॥&#x9;009c&lt;br&gt;&#xA;यातु कश्चित्तु पाञ्चाल्यं क्षिप्रमागम्यतामिति ।&#x9;010a&lt;br&gt;&#xA;परिश्रान्तबलस्तात नैष मुच्येत किल्बिषी ॥&#x9;010c&lt;br&gt;&#xA;हत्वा तव बलं सर्वं सङ्ग्रमे धृतराष्ट्रजः ।&#x9;011a&lt;br&gt;&#xA;जितान्पाण्डुसुतान्मत्वा रूपं धारयते महत् ॥&#x9;011c&lt;br&gt;&#xA;निहतं स्वबलं दृष्ट्वा पीडितं चापि पाण्डवैः ।&#x9;012a&lt;br&gt;&#xA;ध्रुवमेष्यति सङ्ग्रामे वधायैवात्मनो नृपः ॥&#x9;012c&lt;br&gt;&#xA;एवमुक्तः फल्गुनस्तु कृष्णं वचनमब्रवीत् ।&#x9;013a&lt;br&gt;&#xA;धृतराष्ट्रसुताः सर्वे हता भीमेन माधव ।&#x9;013c&lt;br&gt;&#xA;यावेतावास्थितौ कृष्ण तावद्य नभविष्यतः ॥&#x9;013e&lt;br&gt;&#xA;हतो भीष्मो हतो द्रोणः कर्णो वैकर्तनो हतः ।&#x9;014a&lt;br&gt;&#xA;मद्रराजो हतः शल्यो हतः कृष्ण जयद्रथः ॥&#x9;014c&lt;br&gt;&#xA;हयाः पञ्चशताः शिष्टाः शकुनेः सौबलस्य च ।&#x9;015a&lt;br&gt;&#xA;रथानां तु शते शिष्टे द्वे एव तु जनार्दन ।&#x9;015c&lt;br&gt;&#xA;दन्तिनां च शतं साग्रं त्रिसाहस्राः पदातयः ॥&#x9;015e&lt;br&gt;&#xA;अश्वत्थामा कृपश्चैव त्रिगर्ताधिपतिस्तथा ।&#x9;016a&lt;br&gt;&#xA;उलूकः शकुनिश्चैव कृतवर्मा च सात्वतः ॥&#x9;016c&lt;br&gt;&#xA;एतद्बलमभूच्छेषं धार्तराष्ट्रस्य माधव ।&#x9;017a&lt;br&gt;&#xA;मोक्षो न नूनं कालात्तु विद्यते भुवि कस्यचित् ॥&#x9;017c&lt;br&gt;&#xA;तथा विनिहते सैन्ये पश्य दुर्योधनं स्थितम् ।&#x9;018a&lt;br&gt;&#xA;अद्याह्ना हि महाराजो हतामित्रो भविष्यति ।&#x9;018c&lt;br&gt;&#xA;न हि मे मोक्ष्यते कश्चित्परेषामिह चिन्तये ॥&#x9;018e&lt;br&gt;&#xA;ये त्वद्य समरं कृष्ण न हास्यन्ति मदोत्कटाः ।&#x9;019a&lt;br&gt;&#xA;तान्वै सर्वान्हनिष्यामि यद्यपि स्युरमानुषाः ॥&#x9;019c&lt;br&gt;&#xA;अद्य युद्धे समुत्पन्नं दीर्घं राज्ञः प्रजागरम् ।&#x9;020a&lt;br&gt;&#xA;अपनेष्यामि गान्धारिं घातयित्वा शितैः शरैः ॥&#x9;020c&lt;br&gt;&#xA;निकृत्या वै दुराचारो यानि रत्नानि सौबलः ।&#x9;021a&lt;br&gt;&#xA;सभायामहरद्द्यूते पुनस्तान्याहराम्यहम् ॥&#x9;021c&lt;br&gt;&#xA;अद्य वेत्स्यन्ति मच्छक्तिं सर्वा नागपुरे स्त्रियः ।&#x9;022a&lt;br&gt;&#xA;श्रुत्वा पतींश्च पुत्रांश्च पाण्डवैर्निहतान्युधि ॥&#x9;022c&lt;br&gt;&#xA;समाप्तमद्य वै कर्म सर्वं कृष्ण भविष्यति ।&#x9;023a&lt;br&gt;&#xA;अद्य दुर्योधनो दीप्तां श्रियं प्राणांश्च मोक्ष्यति ॥&#x9;023c&lt;br&gt;&#xA;नापयाति भयात्कृष्ण सङ्ग्रामाद्यदि चेन्मम ।&#x9;024a&lt;br&gt;&#xA;निहतं विद्धि वार्ष्णेय धार्तराष्ट्रं सुबालिशम् ॥&#x9;024c&lt;br&gt;&#xA;मम ह्येतदपर्याप्तं वाजिवृन्दमरिन्दम ।&#x9;025a&lt;br&gt;&#xA;सोढुं ज्यातलनिर्घोषं याहि यावन्निहन्म्यहम् ॥&#x9;025c&lt;br&gt;&#xA;सञ्जय उवाच ।&#x9;026&lt;br&gt;&#xA;एवमुक्तस्तु दाशार्हः पाण्डवेन यशस्विना ।&#x9;026a&lt;br&gt;&#xA;अचोदयद्धायन्राजन्दुर्योधनबलं प्रति ॥&#x9;026c&lt;br&gt;&#xA;तदनीकमभिप्रेक्ष्य त्रयः सज्जा महारथाः ।&#x9;027a&lt;br&gt;&#xA;भीमसेनोऽर्जुनश्चैव सहदेवश्च मारिष ।&#x9;027c&lt;br&gt;&#xA;प्रययुः सिंहनादेन दुर्योधनजिघांसया ॥&#x9;027e&lt;br&gt;&#xA;तान्प्रेक्ष्य सहितान्सर्वाञ्जवेनोद्यतकार्मुकान् ।&#x9;028a&lt;br&gt;&#xA;सौबलोऽभ्यद्रवद्युद्धे पाण्डवानाततायिनः ॥&#x9;028c&lt;br&gt;&#xA;सुदर्शनस्तव सुतो भीमसेनं समभ्ययात् ।&#x9;029a&lt;br&gt;&#xA;सुशर्मा शकुनिश्चैव युयुधाते किरीटिना ॥&#x9;029c&lt;br&gt;&#xA;सहदेवं तव सुतो हयपृष्ठगतोऽभ्ययात् ॥&#x9;030ac&lt;br&gt;&#xA;ततो हि यत्नतः क्षिप्रं तव पुत्रो जनाधिप ।&#x9;031a&lt;br&gt;&#xA;प्रासेन सहदेवस्य शिरसि प्राहरद्भृशम् ॥&#x9;031c&lt;br&gt;&#xA;सोपाविशद्रथोपस्थे तव सुत्रेण ताडितः ।&#x9;032a&lt;br&gt;&#xA;रुधिराप्लुतसर्वाङ्ग आशीविष इव श्वसन् ॥&#x9;032c&lt;br&gt;&#xA;प्रतिलभ्य ततः सञ्ज्ञां सहदेवो विशाम्पते ।&#x9;033a&lt;br&gt;&#xA;दुर्योधनं शरैस्तीक्ष्णैः सङ्क्रुद्धः समवाकिरत् ॥&#x9;033c&lt;br&gt;&#xA;पार्थोऽपि युधि विक्रम्य कुन्तीपुत्रो धनञ्जयः ।&#x9;034a&lt;br&gt;&#xA;शूराणामश्वपृष्ठेभ्यः शिरांसि निचकर्त ह ॥&#x9;034c&lt;br&gt;&#xA;तदनीकं तदा पार्थो व्यधमद्बहुभिः शरैः ।&#x9;035a&lt;br&gt;&#xA;पातयित्वा हयान्सर्वांस्त्रिगर्तानां रथान्ययौ ॥&#x9;035c&lt;br&gt;&#xA;ततस्ते सहिता भूत्वा त्रिगर्तानां महारथाः ।&#x9;036a&lt;br&gt;&#xA;अर्जुनं वासुदेवं च शरवर्षैरवाकिरन् ॥&#x9;036c&lt;br&gt;&#xA;सत्यकर्माणमाक्षिप्य क्षुरप्रेण महायशाः ।&#x9;037a&lt;br&gt;&#xA;ततोऽस्य स्यन्दनस्येषां चिच्छिदे पाण्डुनन्दनः ॥&#x9;037c&lt;br&gt;&#xA;शिलाशितेन च विभो क्षुरप्रेण महायशाः ।&#x9;038a&lt;br&gt;&#xA;शिरश्चिच्छेद सहसा तप्तकुण्डलभूषणम् ॥&#x9;038c&lt;br&gt;&#xA;सत्येषुमथ चादत्त योधानां मिषतां ततः ।&#x9;039a&lt;br&gt;&#xA;यथा सिंहो वने राजन्मृगं परि बुभुक्षितः ॥&#x9;039c&lt;br&gt;&#xA;तं निहत्य ततः पार्थः सुशर्माणं त्रिभिः शरैः ।&#x9;040a&lt;br&gt;&#xA;विद्ध्वा तानहनत्सर्वान्रथान्रुक्मविभूषितान् ॥&#x9;040c&lt;br&gt;&#xA;ततः प्रायात्त्वरन्पार्थो दीर्घकालं सुसंवृतम् ।&#x9;041a&lt;br&gt;&#xA;मुञ्चन्क्रोधविषं तीक्ष्णं प्रस्थलाधिपतिं प्रति ॥&#x9;041c&lt;br&gt;&#xA;तमर्जुनः पृषत्कानां शतेन भरतर्षभ ।&#x9;042a&lt;br&gt;&#xA;पूरयित्वा ततो वाहान्प्राहरत्तस्य धन्विनः ॥&#x9;042c&lt;br&gt;&#xA;ततः शरं समादाय यमदण्डोपमं तदा ।&#x9;043a&lt;br&gt;&#xA;सुशर्माणं समुद्दिश्य चिक्षेपाशु हसन्निव ॥&#x9;043c&lt;br&gt;&#xA;स शरः प्रेषितस्तेन क्रोधदीप्तेन धन्विना ।&#x9;044a&lt;br&gt;&#xA;सुशर्माणं समासाद्य बिभेद हृदयं रणे ॥&#x9;044c&lt;br&gt;&#xA;स गतासुर्महाराज पपात धरणीतले ।&#x9;045a&lt;br&gt;&#xA;नन्दयन्पाण्डवान्सर्वान्व्यथयंश्चापि तावकान् ॥&#x9;045c&lt;br&gt;&#xA;सुशर्माणं रणे हत्वा पुत्रानस्य महारथान् ।&#x9;046a&lt;br&gt;&#xA;सप्त चाष्टौ च त्रिंशच्च सायकैरनयत्क्षयम् ॥&#x9;046c&lt;br&gt;&#xA;ततोऽस्य निशितैर्बाणैः सर्वान्हत्वा पदानुगान् ।&#x9;047a&lt;br&gt;&#xA;अभ्यगाद्भारतीं सेनां हतशेषां महारथः ॥&#x9;047c&lt;br&gt;&#xA;भीमस्तु समरे क्रुद्धः पुत्रं तव जनाधिप ।&#x9;048a&lt;br&gt;&#xA;सुदर्शनमदृश्यन्तं शरैश्चक्रे हसन्निव ॥&#x9;048c&lt;br&gt;&#xA;ततोऽस्य प्रहसन्क्रुद्धः शिरः कायादपाहरत् ।&#x9;049a&lt;br&gt;&#xA;क्षुरप्रेण सुतीक्ष्णेन स हतः प्रापतद्भुवि ॥&#x9;049c&lt;br&gt;&#xA;तस्मिंस्तु निहते वीरे ततस्तस्य पदानुगाः ।&#x9;050a&lt;br&gt;&#xA;परिवव्रू रणे भीमं किरन्तो विविधाञ्शरान् ॥&#x9;050c&lt;br&gt;&#xA;ततस्तु निशितैर्बाणैस्तवानीकं वृकोदरः ।&#x9;051a&lt;br&gt;&#xA;इन्द्राशनिसमस्पर्शैः समन्तात्पर्यवाकिरत् ॥&#x9;051c&lt;br&gt;&#xA;ततः क्षणेन तद्भीमो न्यहनद्भरतर्षभ ॥&#x9;052ac&lt;br&gt;&#xA;तेषु तूत्साद्यमानेषु सेनाध्यक्षा महारथाः ।&#x9;053a&lt;br&gt;&#xA;भीमसेनं समासाद्य ततोऽयुध्यन्त भारत ॥&#x9;053c&lt;br&gt;&#xA;स तान्सर्वाञ्शरैर्घोररैवाकिरत पाण्डवः ।&#x9;054a&lt;br&gt;&#xA;तथैव तावका राजन्पाण्डवेयान्महारथान् ।&#x9;054c&lt;br&gt;&#xA;शरवर्षेण महता समन्तात्पर्यवारयन् ॥&#x9;054e&lt;br&gt;&#xA;व्याकुलं तदभूत्सर्वं पाण्डवानां परैः सह ।&#x9;055a&lt;br&gt;&#xA;तावकानां च समरे पाण्डवेयैर्युयुत्सताम् ॥&#x9;055c&lt;br&gt;&#xA;तत्र योधास्तदा पेतुः परस्परसमाहताः ।&#x9;056a&lt;br&gt;&#xA;उभयोः सेनयो राजन्संशोचन्तः स्म बान्धवान् ॥ ॥&#x9;056c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/027/</guid>
      <description>&lt;p&gt;अध्यायः 027&lt;/p&gt;&#xA;&lt;p&gt;सहदेवेन शकुन्युलूकयोर्वधः ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तस्मिन्प्रवृत्ते सङ्ग्रामे गजवाजिनरक्षये ।&#x9;001a&lt;br&gt;&#xA;शकुनिः सौबलो राजन्सहदेवं समभ्ययात् ॥&#x9;001c&lt;br&gt;&#xA;ततोऽस्यापततस्तूर्णं सहदेवः प्रतापवान् ।&#x9;002a&lt;br&gt;&#xA;शरौघान्प्रेषयामास पतङ्गानिव शीघ्रगान् ।&#x9;002c&lt;br&gt;&#xA;उलूकं च रणे राजन्विव्याध दशभिः शरैः ॥&#x9;002e&lt;br&gt;&#xA;शकुनिश्च महाराज भीमं विद्ध्वा त्रिभिः शरैः ।&#x9;003a&lt;br&gt;&#xA;नवत्या निशितैर्बाणैः सहदेवमवाकिरत् ॥&#x9;003c&lt;br&gt;&#xA;ते शूराः समरे राजन्समासाद्य परस्परम् ।&#x9;004a&lt;br&gt;&#xA;विव्यधुर्निशितैर्बाणैः कङ्कबर्हिणवाजितैः ।&#x9;004c&lt;br&gt;&#xA;स्वर्णपुङ्खैः शिलधौतैराकर्णप्रहितैः शरैः ॥&#x9;004e&lt;br&gt;&#xA;तेषां चापगुणोत्सृष्टा शरवृष्टिर्विशाम्पते ।&#x9;005a&lt;br&gt;&#xA;आच्छादयद्दिशः सर्वा धाराभिरिव तोयदः ॥&#x9;005c&lt;br&gt;&#xA;ततः क्रुद्धो रणे भीमः सहदेवश्च भारत ।&#x9;006a&lt;br&gt;&#xA;चेरतुः कदनं सङ्ख्ये कुर्वन्तौ सुमहाबलौ ॥&#x9;006c&lt;br&gt;&#xA;ताभ्यां शरशतैश्छनं तद्बलं तव भारत ।&#x9;007a&lt;br&gt;&#xA;सान्धकारमिवाकाशमभवत्तत्रतत्र ह ॥&#x9;007c&lt;br&gt;&#xA;अश्वैर्विपरिधावद्भिः शरच्छन्नैर्विशाम्पते ।&#x9;008a&lt;br&gt;&#xA;तत्रतत्र कृतो मार्गो विकर्षद्भिर्हतान्बहून् ॥&#x9;008c&lt;br&gt;&#xA;निहतानां हयानां च सहैव हयसादिभिः ।&#x9;009a&lt;br&gt;&#xA;वर्मभिर्विनिकृत्तैश्च प्रासैश्छिन्नैश्च मारिष ॥&#x9;009c&lt;br&gt;&#xA;ऋष्टिभिः शक्तिभिश्चैव सासिप्रासपरश्वथैः ।&#x9;010a&lt;br&gt;&#xA;सञ्छन्ना पृथिवी जज्ञे कुसुमैः शबला इव ॥&#x9;010c&lt;br&gt;&#xA;योधास्तत्र महाराज समासाद्य परस्परम् ।&#x9;011a&lt;br&gt;&#xA;व्यचरन्त रणे क्रुद्धा विनिघ्नन्तः परस्परम् ॥&#x9;011c&lt;br&gt;&#xA;उद्वृत्तनयनै रोषात्सन्दष्टौष्ठपुटैर्मुखैः ।&#x9;012a&lt;br&gt;&#xA;सकुण्डलैर्मही च्छन्ना पद्मकिञ्चल्कसन्निभैः ॥&#x9;012c&lt;br&gt;&#xA;भुजैश्छिन्नैर्महाराज नागराजकरोपमैः ।&#x9;013a&lt;br&gt;&#xA;साङ्गदैः सतनुत्रैश्च सासिप्रासपरश्वथैः ॥&#x9;013c&lt;br&gt;&#xA;कबन्धैरुत्थितैश्छिन्नैर्नृत्यद्भिश्चापरैर्युधि ।&#x9;014a&lt;br&gt;&#xA;क्रव्यादगणसञ्छन्ना घोराऽभूत्पृथिवी विभो ॥&#x9;014c&lt;br&gt;&#xA;अल्पावशिष्टे सैन्ये तु कौरवेयान्महाहवे ।&#x9;015a&lt;br&gt;&#xA;प्रहृष्टाः पाण्डवा भूत्वा निन्यिरे यमसादनम् ॥&#x9;015c&lt;br&gt;&#xA;एतस्मिन्नन्तरे शूरः सौबलेयः प्रतापवान् ।&#x9;016a&lt;br&gt;&#xA;प्रासेन सहदेवस्य शिरसि प्राहरद्भृशम् ॥&#x9;016c&lt;br&gt;&#xA;स विह्वलो महाराज रथोपस्थ उपाविशत् ॥&#x9;017ac&lt;br&gt;&#xA;सहदेवं तथा दृष्ट्वा भीमसेनः प्रतापवान् ।&#x9;018a&lt;br&gt;&#xA;सर्वसैन्यानि सङ्क्रुद्धो वारयामास भारत ॥&#x9;018c&lt;br&gt;&#xA;निर्बिभेद च नाराचैः शतशोऽथ सहस्रशः ।&#x9;019a&lt;br&gt;&#xA;स निर्भिद्याकरोच्चैव सिंहनादमरिन्दमः ॥&#x9;019c&lt;br&gt;&#xA;तेन शब्देन वित्रस्ताः सर्वे सहयवारणाः ।&#x9;020a&lt;br&gt;&#xA;प्राद्रवन्सहसा भीताः शकुनेश्च पदानुगाः ॥&#x9;020c&lt;br&gt;&#xA;प्रभग्नानथ तान्दृष्ट्वा राजा दुर्योधनोऽब्रवीत् ।&#x9;021a&lt;br&gt;&#xA;निवर्तध्वमधर्मज्ञा युध्यध्वं किं सृतेन वः ॥&#x9;021c&lt;br&gt;&#xA;इह कीर्तिं समाधाय प्रेत्य लोकान्समश्नुते ।&#x9;022a&lt;br&gt;&#xA;प्राणाञ्जहाति यो धीरो युद्धे पृष्ठमदर्शयन् ॥&#x9;022c&lt;br&gt;&#xA;एवमुक्तास्तु ते राज्ञा सौबलस्य पदानुगाः ।&#x9;023a&lt;br&gt;&#xA;पाण्डवानभ्यवर्तन्त मृत्युं कृत्वा निवर्तनम् ॥&#x9;023c&lt;br&gt;&#xA;द्रवद्भिस्तत्र राजेन्द्र कृतः शब्दोऽतिदारुणः ।&#x9;024a&lt;br&gt;&#xA;क्षुब्धसागरसङ्काशः क्षुभितैः सर्वतो दिशम् ॥&#x9;024c&lt;br&gt;&#xA;तांस्ततः पुरतो दृष्ट्वा सौबलस्य पदानुगान् ।&#x9;025a&lt;br&gt;&#xA;प्रत्युद्ययुर्महाराज पाण्डवा विजयोद्यताः ॥&#x9;025c&lt;br&gt;&#xA;प्रत्याश्वस्य च दुर्धर्षः सहदेवो विशाम्पते ।&#x9;026a&lt;br&gt;&#xA;शकुनिं दशभिर्विद्ध्वा हयांश्चास्य त्रिभिः शरैः ।&#x9;026c&lt;br&gt;&#xA;धनुश्चिच्छेद च शरैः सौबलस्य हसन्निव ॥&#x9;026e&lt;br&gt;&#xA;अथान्यद्धनुरादाय शकुनिर्युद्धदुर्मदः ।&#x9;027a&lt;br&gt;&#xA;विव्याध नकुलं षष्ट्या भीमसेनं च सप्तभिः ॥&#x9;027c&lt;br&gt;&#xA;उलूकोऽपि महाराज भीमं विव्याध सप्तभिः ।&#x9;028a&lt;br&gt;&#xA;सहदेवं च सप्तत्या परीप्सन्पितरं रणे ॥&#x9;028c&lt;br&gt;&#xA;तं भीमसेनः समरे विव्याध नवभिः शरैः ।&#x9;029a&lt;br&gt;&#xA;शकुनिं च चतुःषष्ट्या पार्श्वस्थांश्च त्रिभिस्त्रिभिः ॥&#x9;029c&lt;br&gt;&#xA;ते हन्यमाना भीमेन नाराचैस्तैलपायितैः ।&#x9;030a&lt;br&gt;&#xA;सहदेवं रणे क्रुद्धाश्छादयञ्शरवृष्टिभिः ।&#x9;030c&lt;br&gt;&#xA;पर्वतं वारिधाराभिः सविद्युत इवाम्बुदाः ॥&#x9;030e&lt;br&gt;&#xA;ततोऽस्यापततः शूरः सहदेवः प्रतापवान् ।&#x9;031a&lt;br&gt;&#xA;उलूकस्य महाराज भल्लेनापाहरच्छिरः ॥&#x9;031c&lt;br&gt;&#xA;स जगाम रथाद्भूमिं सहदेवेन पातितः ।&#x9;032a&lt;br&gt;&#xA;रुधिराप्लुतसर्वाङ्गो नन्दयन्पाण्डवान्युधि ॥&#x9;032c&lt;br&gt;&#xA;पुत्रं तु निहतं दृष्ट्वा शकुनिस्तत्र भारत ।&#x9;033a&lt;br&gt;&#xA;साश्रुकण्ठो विनिःश्वस्य क्षत्तुर्वाक्यमनुस्मरन् ॥&#x9;033c&lt;br&gt;&#xA;चिन्तयित्वा मुहूर्तं स बाष्पपूर्णेक्षणः श्वसन् ।&#x9;034a&lt;br&gt;&#xA;सहदेवं समासाद्य त्रिभिर्विव्याध सायकैः ॥&#x9;034c&lt;br&gt;&#xA;तानपास्य शरान्मुक्ताञ्शरसङ्घैः प्रतापवान् ।&#x9;035a&lt;br&gt;&#xA;सहदेवो महाराज धनुश्चिच्छेद संयुगे ॥&#x9;035c&lt;br&gt;&#xA;छिन्ने धनुषि राजेन्द्र शकुनिः सौबलस्तदा ।&#x9;036a&lt;br&gt;&#xA;प्रगृह्य विपुलं खड्गं सहदेवाय प्राहिणोत् ॥&#x9;036c&lt;br&gt;&#xA;तमापतन्तं सहसा घोररूपं विशाम्पते ।&#x9;037a&lt;br&gt;&#xA;द्विधा चिच्छेद समरे सौबलस्य हसन्निव ॥&#x9;037c&lt;br&gt;&#xA;असिं दृष्ट्वा द्विधा च्छिन्नं प्रगृह्य महतीं गदाम् ।&#x9;038a&lt;br&gt;&#xA;प्राहिणोत्सहदेवाय सा मोघा न्यपतद्भुवि ॥&#x9;038c&lt;br&gt;&#xA;ततः शक्तिं महाघोरां कालरात्रीमिवोद्यताम् ।&#x9;039a&lt;br&gt;&#xA;प्रेषयामास सक्रुद्धः पाण्डवं प्रति सौबलः ॥&#x9;039c&lt;br&gt;&#xA;तामापतन्तीं सहसा शरैः कनकभूषणैः ।&#x9;040a&lt;br&gt;&#xA;त्रिधा चिच्छेद समरे सहदेवो हसन्निव ॥&#x9;040c&lt;br&gt;&#xA;सा पपात त्रिधा च्छिन्ना भूमौ कनकभूषणा ।&#x9;041a&lt;br&gt;&#xA;शीर्यमाणा यथा दीप्ता गगनाद्वै शतह्रदा ॥&#x9;041c&lt;br&gt;&#xA;शक्तिं विनिहतां दृष्ट्वा सौबलं च भयार्दितम् ।&#x9;042a&lt;br&gt;&#xA;दुद्रुवुस्तावकाः सर्वे भये जाते ससौबलाः ॥&#x9;042c&lt;br&gt;&#xA;अथोत्क्रुष्टं महच्चासीत्पाण्डवैर्जितकाशिभिः ।&#x9;043a&lt;br&gt;&#xA;धार्तराष्ट्रास्ततः सर्वे प्रायशो विमुखाऽभवन् ॥&#x9;043c&lt;br&gt;&#xA;तान्वै विमनसो दृष्ट्वा माद्रीपुत्रः प्रतापवान् ।&#x9;044a&lt;br&gt;&#xA;शरैरनेकसाहस्रैर्वारयामास संयुगे ॥&#x9;044c&lt;br&gt;&#xA;ततो गान्धारकैर्गुप्तं पुष्टैरश्वैर्जये धृतम् ।&#x9;045a&lt;br&gt;&#xA;आससाद रणे यान्तं सहदेवोऽथ सौबलम् ॥&#x9;045c&lt;br&gt;&#xA;स्वमंशमवशिष्टं तं संस्मृत्य शकुनिं नृप ।&#x9;046a&lt;br&gt;&#xA;रथेन काञ्चनाङ्गेन सहदेवः समभ्ययात् ॥&#x9;046c&lt;br&gt;&#xA;अधिज्यं बलवत्कृत्वा व्याक्षिपन्सुमहद्धनुः ।&#x9;047a&lt;br&gt;&#xA;स सौबलमभिद्रुत्य गार्ध्रपत्रैः शिलाशितैः ॥&#x9;047c&lt;br&gt;&#xA;भृशमभ्यहन्त्कुद्धस्तोत्रैरिव महाद्विपम् ।&#x9;048a&lt;br&gt;&#xA;उवाच चैनं मेधावी विगृह्य स्मारयन्निव ॥&#x9;048c&lt;br&gt;&#xA;क्षत्रधर्मे स्थिरो भूत्वा युध्यस्व पुरुषो भव ।&#x9;049a&lt;br&gt;&#xA;यत्तदा भाषसे मूढ गृह्णन्नक्षान्सभातले ।&#x9;049c&lt;br&gt;&#xA;फलमद्य प्रपद्यस्व कर्मणस्तस्य दुर्मते ॥&#x9;049e&lt;br&gt;&#xA;निहतास्ते दुरात्मानो येऽस्मानवहसन्पुरा ।&#x9;050a&lt;br&gt;&#xA;दुर्योधनः कुलाङ्गारः शिष्टस्त्वं चास्य मातुलः ॥&#x9;050c&lt;br&gt;&#xA;अद्य ते निहनिष्यामि क्षुरेणोन्मथितं शिरः ।&#x9;051a&lt;br&gt;&#xA;वृक्षात्फलमिवाविद्धं लगुडेन प्रमाथिना ॥&#x9;051c&lt;br&gt;&#xA;एवमुक्त्वा महाराज सहदेवो महाबलः ।&#x9;052a&lt;br&gt;&#xA;सङ्क्रुद्धो रणशार्दूलो वेगेनाभिजगाम तम् ॥&#x9;052c&lt;br&gt;&#xA;अभिगम्य सुदुर्धर्षः सहदेवो युधां पतिः ।&#x9;053a&lt;br&gt;&#xA;विकृष्य बलवच्चापं क्रोधेन प्रज्वलन्निव ॥&#x9;053c&lt;br&gt;&#xA;शकुनिं दशभिर्विद्ध्वा चतुर्भिश्चास्य वाजिनः ।&#x9;054a&lt;br&gt;&#xA;छत्रं ध्वजं धनुश्चास्य च्छित्त्वा सिंह इवानदत् ॥&#x9;054c&lt;br&gt;&#xA;छिन्नध्वजधनुश्छत्रः सहदेवेन सौबलः ।&#x9;055a&lt;br&gt;&#xA;कृतो विद्धश्च बहुभिः सर्वमर्मसु सायकैः ॥&#x9;055c&lt;br&gt;&#xA;ततो भूयो महाराज सहदेवः प्रतापवान् ।&#x9;056a&lt;br&gt;&#xA;शकुनेः प्रेषयान्मास शरवृष्टिं दुरासदाम् ॥&#x9;056c&lt;br&gt;&#xA;ततस्तु क्रुद्धः सुबलस्य पुत्रो माद्रीसुतं सहदेवं विमर्दे ।&#x9;057a&lt;br&gt;&#xA;प्रासेन जाम्बूनदभूषणेन जिघांसुरेकोऽभिपपात शीघ्रम् ॥&#x9;057c&lt;br&gt;&#xA;माद्रीसुतस्तस्य समुद्यतं तं प्रासं सुवृत्तौ च भुजौ रणाग्रे ।&#x9;058a&lt;br&gt;&#xA;भल्लैस्त्रिभिर्युगपत्सञ्चकर्त ननाद चोच्चैस्तरसाऽऽजिमध्ये ॥&#x9;058c&lt;br&gt;&#xA;तस्याशुकारी सुसमाहितेन सुवर्णपुङ्खेन दृढायसेन ।&#x9;059a&lt;br&gt;&#xA;भल्लेन सर्वावरणातिगेन शिरः शरीरात्प्रममाथ भूयः ॥&#x9;059c&lt;br&gt;&#xA;शरेण कार्तस्वरभूषितेन दिवाकराभेण सुसंहितेन ।&#x9;060a&lt;br&gt;&#xA;हृतोत्तमाङ्गो युधि पाण्डवेन पपात भूमौ सुबलस्य पुत्रः ॥&#x9;060c&lt;br&gt;&#xA;स तच्छिरो वेगवता शरेण सुवर्णपुङ्खेन शिलाशितेन ।&#x9;061a&lt;br&gt;&#xA;प्रावेरयत्कुपितः पाण्डुपुत्रो यत्तत्कुरूणामनयस्य मूलम् ॥&#x9;061c&lt;br&gt;&#xA;भुजौ सुवृत्तौ प्रचकर्त वीरः पश्चात्कबन्धं रुधिरावसिक्तम् ।&#x9;062a&lt;br&gt;&#xA;विस्पन्दमानं निपपात घोरं रथोत्तमात्पार्थिव पार्थिवस्य ॥&#x9;062c&lt;br&gt;&#xA;हृतोत्तमाङ्गं शकुनिं समीक्ष्य भूमौ शयानं रुधिरार्द्रगात्रम् ।&#x9;063a&lt;br&gt;&#xA;योधास्त्वदीया भयनष्टसत्वा दिशः प्रजग्मुः प्रगृहीतशस्त्राः ॥&#x9;063c&lt;br&gt;&#xA;प्रविद्रुताः शुष्कमुखा विसञ्ज्ञा गाण्डीवघोषेण समाहताश्च ।&#x9;064a&lt;br&gt;&#xA;भयार्दिता भग्नरथाश्वनागाः पदातयश्चैव सधार्तराष्ट्राः ॥&#x9;064c&lt;br&gt;&#xA;ततो रथाच्छकुनिं पातयित्वा मुदान्विता भारत पाण्डवेयाः&#x9;065a&lt;br&gt;&#xA;शङ्खान्प्रदध्मुः समरेऽतिहृष्टाः सकेशवाः सैनिकान्हर्षयन्तः ॥&#x9;065c&lt;br&gt;&#xA;तं चापि सर्वे प्रतिपूजयन्तो दृष्ट्वा ब्रुवाणाः सहदेवमाजौ ।&#x9;066a&lt;br&gt;&#xA;दिष्ट्या हतो नैकृतिको महात्मा सहात्मजो वीर रणे त्वयेति ॥ ॥&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/028/</guid>
      <description>&lt;p&gt;अध्यायः 028&lt;/p&gt;&#xA;&lt;p&gt;हतावशिष्टे बले पाण्डवैर्निहते दुर्योधनेन पलायने निर्धारणम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततः क्रुद्धा महाराज सौबलस्य पदानुगाः ।&#x9;001a&lt;br&gt;&#xA;त्यक्त्वा जीवितमाक्रन्दे पाण्डवान्पर्यवारयन् ॥&#x9;001c&lt;br&gt;&#xA;तानर्जुनः प्रत्यगृह्णात्सहदेवजये धृतः ।&#x9;002a&lt;br&gt;&#xA;भीमसेनश्च तेजस्वी क्रुद्धाशीविषदर्शनः ॥&#x9;002c&lt;br&gt;&#xA;शक्त्यृष्टिप्रासहस्तानां सहदेवं जिघांसताम् ।&#x9;003a&lt;br&gt;&#xA;सङ्कल्पमकरोन्मोघं गाण्डीवेन धनञ्जयः ॥&#x9;003c&lt;br&gt;&#xA;सङ्गृहीतायुधान्बाहून्योधानामभिधावताम् ।&#x9;004a&lt;br&gt;&#xA;भल्लैश्चिच्छेद बीभत्सुः शिरांस्यपि हयानपि ॥&#x9;004c&lt;br&gt;&#xA;ते हयाः प्रत्यपद्यन्त वसुधां विगतासवः ।&#x9;005a&lt;br&gt;&#xA;चरता लोकवीरेण प्रहताः सव्यसाचिना ॥&#x9;005c&lt;br&gt;&#xA;ततो दुर्योधनो राजा दृष्ट्वा स्वबलसङ्क्षयम् ।&#x9;006a&lt;br&gt;&#xA;हतशेषान्समानीय क्रुद्धो रथगणान्बहून् ॥ &#x9;006c&lt;br&gt;&#xA;कुञ्जरांश्च हयांश्चैव पादातांश्च समन्ततः ।&#x9;007a&lt;br&gt;&#xA;उवाच दुःखितान्सर्वान्धार्तराष्ट्र इदं वचः ॥&#x9;007c&lt;br&gt;&#xA;समासाद्य रणे सर्वान्पाण्डवान्ससुहृद्गणान् ।&#x9;008a&lt;br&gt;&#xA;पाञ्चाल्यं चापि सबलं हत्वा शीघ्रं न्यवर्तत ॥&#x9;008c&lt;br&gt;&#xA;तस्य ते शिरसा गृह्य वचनं युद्धदुर्मदाः ।&#x9;009a&lt;br&gt;&#xA;अभ्युद्ययू रणे पार्थांस्तव पुत्रस्य शासनात् ॥&#x9;009c&lt;br&gt;&#xA;तानभ्यापततः शीघ्रं हतशेषान्महारणे ।&#x9;010a&lt;br&gt;&#xA;शरैराशीविषाकारैः पाण्डवाः समवाकिरन् ॥&#x9;010c&lt;br&gt;&#xA;तत्सैन्यं भरतश्रेष्ठ मुहूर्तेन महात्मभिः ।&#x9;011a&lt;br&gt;&#xA;अवध्यत रणं प्राप्य त्रातारं नाभ्यविन्दत ॥&#x9;011c&lt;br&gt;&#xA;पलायमानं तु भयान्नावतिष्ठति दंशितम् ।&#x9;012a&lt;br&gt;&#xA;अश्वैर्विपरिधावद्भिः सैन्येन रजसा वृते ॥&#x9;012c&lt;br&gt;&#xA;न प्राज्ञायन्त समरे दिशः सप्रदिशस्तथा ।&#x9;013a&lt;br&gt;&#xA;ततस्तु पाण्डवानीकान्निःसृत्य बहवो जनाः ॥&#x9;013c&lt;br&gt;&#xA;अभ्यघ्नंस्तावकान्युद्धे मुहूर्तादिव भारत ।&#x9;014a&lt;br&gt;&#xA;ततो निःशेषमभवत्तत्सैन्यं तव भारत ॥&#x9;014c&lt;br&gt;&#xA;अक्षौहिण्यः समेतास्तु तव पुत्रस्य भारत ।&#x9;015a&lt;br&gt;&#xA;एकादश हता युद्धे ताः प्रभो पाण्डुसृञ्जयैः ॥&#x9;015c&lt;br&gt;&#xA;तेषु राजसहस्रेषु तावकेषु महात्मसु ।&#x9;016a&lt;br&gt;&#xA;एको दुर्योधनो राजन्नदृश्यत भृशं क्षतः ॥&#x9;016c&lt;br&gt;&#xA;ततो वीक्ष्य दिशः सर्वा दृष्ट्वा शून्यां च मेदिनीम् ।&#x9;017a&lt;br&gt;&#xA;विहीनः सर्वयोधैश्च पाण्डवान्वीक्ष्यं संयुगे ॥&#x9;017c&lt;br&gt;&#xA;मुदितान्सर्वतः सिद्धान्नर्दमानान्समन्ततः ।&#x9;018a&lt;br&gt;&#xA;बाणशब्दरवांश्चैव श्रुत्वा तेषां महात्मनाम् ॥&#x9;018c&lt;br&gt;&#xA;दुर्योधनो महाराज कश्मलेनाभिसंवृतः ।&#x9;019a&lt;br&gt;&#xA;अपयाने मनश्चक्रे विहीनबलवाहनः ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/029/</guid>
      <description>&lt;p&gt;अध्यायः 029&lt;/p&gt;&#xA;&lt;p&gt;पाण्डवैर्निहतसहायस्य दुर्योधनस्य गदामादाय ह्रदं प्रति प्रस्थानम् ॥ 1 ॥ सञ्जयसंहारायासिमुद्यच्छता सात्यकिना व्यासवचनात्तद्विमोचनम् ॥ 2 ॥ हास्तिनपुरं गच्छतः सञ्जयस्य मध्येमार्गं दुर्योधनदर्शनम् ॥ 3 ॥ तेन तस्मिन्धृतराष्ट्राय स्ववृत्तान्तनिवेदनचोदनपूर्वकं ह्रदं प्रविश्य मायया जलस्तम्भनम् ॥ 4 ॥ तत्रागतैर्द्रौणिकृपकृतवर्मभिः सञ्जयाद्दुर्योधनस्य हृदप्रवेशं विज्ञाय विलप्य पुनः शिबिरगमनम् ॥ 5 ॥ ततो वृद्धपरिजनैर्युयुत्सुना च राजदाराणां नगरप्रापणम् ॥ 6 ॥&lt;/p&gt;&#xA;&lt;p&gt;धृतराष्ट्र उवाच ।&#x9;001&lt;br&gt;&#xA;निहते मामके सैन्ये निःशेषे शिबिरे कृते ।&#x9;001a&lt;br&gt;&#xA;पाण्डवानां बले सूत किन्नु शेषमभूत्तदा ॥&#x9;001c&lt;br&gt;&#xA;एतन्मे पृच्छतो ब्रूहि कुशलो ह्यसि सञ्जय ।&#x9;002a&lt;br&gt;&#xA;यच्च दुर्योधनो मानी कृतवांस्तनयो मम ।&#x9;002c&lt;br&gt;&#xA;बलक्षयं तथा दृष्ट्वा स एकः पृथिवीपतिः ॥&#x9;002e&lt;br&gt;&#xA;सञ्जय उवाच ।&#x9;003&lt;br&gt;&#xA;रथानां द्वे सहस्रे तु सप्त नागशतानि च ।&#x9;003a&lt;br&gt;&#xA;पञ्च चाश्वसहस्राणि पत्तीनामयुतानि च ॥&#x9;003c&lt;br&gt;&#xA;एतच्छेषमभूद्राजन्पाण्डवानां महद्बलम् ।&#x9;004a&lt;br&gt;&#xA;परिगृह्य हि यद्युद्धे धृष्टद्युम्नो व्यवस्थितः ॥&#x9;004c&lt;br&gt;&#xA;एकाकी भरतश्रेष्ठ ततो दुर्योधनो नृपः ।&#x9;005a&lt;br&gt;&#xA;नापश्यत्समरे कञ्चित्सहायं रथिनां वरः ॥&#x9;005c&lt;br&gt;&#xA;नर्दमानान्परान्दृष्ट्वा स्वबलस्य च सङ्क्षयम् ।&#x9;006a&lt;br&gt;&#xA;दृष्ट्वा भरतशार्दूलः कश्मलेनाभिसंवृतः ।&#x9;006c&lt;br&gt;&#xA;हतं स्वहयमुत्सृज्य प्राङ्मुखः प्राद्रवद्भयात् ॥&#x9;006e&lt;br&gt;&#xA;एकादशचमूभर्ता पुत्रो दुर्योधनस्तव ।&#x9;007a&lt;br&gt;&#xA;गदामादाय तेजस्वी पदातिः प्रस्थितो ह्रदम् ॥&#x9;007c&lt;br&gt;&#xA;नातिदूरं ततो गत्वा पद्भ्यामेव नराधिपः ।&#x9;008a&lt;br&gt;&#xA;सस्मार वचनं क्षत्रुर्धर्मशीलस्य धीमतः ॥&#x9;008c&lt;br&gt;&#xA;इदं नूनं महाप्राज्ञो विदुरो दृष्ट्वान्पुरा ।&#x9;009a&lt;br&gt;&#xA;महद्व्सनमस्माकं क्षत्रियाणां च सर्वशः ॥&#x9;009c&lt;br&gt;&#xA;एवं विचिन्तयानस्तु प्रविविक्षुर्ह्रदं नृपः ।&#x9;010a&lt;br&gt;&#xA;दुःखसन्तप्तहृदयो दृष्ट्वा राजन्बलक्षयम् ॥&#x9;010c&lt;br&gt;&#xA;&#39;दशैकाक्षौहिणीभर्ता तदा दुर्योधनोऽपि सन् ।&#x9;011a&lt;br&gt;&#xA;प्राप्तवान्व्यसनं तीव्रं दैवं हि बलवत्तरम्&#39; ॥&#x9;011c&lt;br&gt;&#xA;पाण्डवास्तु महाराज धृष्टद्युम्नपुरोगमाः ।&#x9;012a&lt;br&gt;&#xA;अभ्यद्रवन्त सङ्क्रुद्धास्तव राजन्बलं प्रति ॥&#x9;012c&lt;br&gt;&#xA;शक्त्यृष्टिप्रासहस्तानां बलानामभिगर्जताम् ।&#x9;013a&lt;br&gt;&#xA;सङ्कल्पमकरोन्मोघं गाण्डीवेन धनञ्जयः ॥&#x9;013c&lt;br&gt;&#xA;तान्हत्वा निशितैर्बाणैः सामात्यान्सह बन्धुभिः ।&#x9;014a&lt;br&gt;&#xA;रथे श्वेतहये तिष्ठन्नर्जुनो बह्वशोभत ॥&#x9;014c&lt;br&gt;&#xA;सुबलस्य हते पुत्रे सवाजिरथकुञ्जरे ।&#x9;015a&lt;br&gt;&#xA;महावनमिव च्छिन्नमभवत्तावकं बलम् ॥&#x9;015c&lt;br&gt;&#xA;अनेकशतसाहस्रे बले दुर्योधनस्य ह ।&#x9;016a&lt;br&gt;&#xA;नान्यो महारथो राजञ्जीवमानो व्यदृश्यत ॥&#x9;016c&lt;br&gt;&#xA;द्रोणपुत्रादृते वीरात्तथैव कृतवर्मणः ।&#x9;017a&lt;br&gt;&#xA;कृपाच्च गौतमाद्राजन्पार्थिवाच्च तवात्मजात् ॥&#x9;017c&lt;br&gt;&#xA;धृष्टद्युम्नस्तु मां दृष्ट्वा हसन्सात्यकिमब्रवीत् ।&#x9;018a&lt;br&gt;&#xA;किमनेन गृहीतेन नानेनार्थोऽस्ति जीवता ॥&#x9;018c&lt;br&gt;&#xA;धृष्टद्युम्नवचः श्रुत्वा शिनेर्नप्ता महारथः ।&#x9;019a&lt;br&gt;&#xA;उद्यम्य निशितं खड्गं हन्तुं मामुद्यतस्तदा ॥&#x9;019c&lt;br&gt;&#xA;तमागम्य महाप्राज्ञः कृष्णद्वैपायनोऽब्रवीत् ।&#x9;020a&lt;br&gt;&#xA;मुच्यतां सञ्जयो जीवन्न हन्तव्यः कथञ्चन ॥&#x9;020c&lt;br&gt;&#xA;द्वैपायनवचः श्रुत्वा शिनेर्नप्ता कृताञ्जलिः ।&#x9;021a&lt;br&gt;&#xA;ततो मामब्रवीन्मुक्त्वा स्वस्ति सञ्जय साधय ॥&#x9;021c&lt;br&gt;&#xA;अनुज्ञातस्त्वहं तेन न्यस्तवर्मा निरायुधः ।&#x9;022a&lt;br&gt;&#xA;प्रातिष्ठं येन नगरं सायाह्ने रुधिरोक्षितः ॥&#x9;022c&lt;br&gt;&#xA;क्रोशमात्रमपक्रान्तं गदापाणिमवस्थितम् ।&#x9;023a&lt;br&gt;&#xA;एकं दुर्योधनं राजन्नपश्यं भृशविक्षतम् ॥&#x9;023c&lt;br&gt;&#xA;स तु मामश्रुपूर्णाक्षो नाशक्नोदभिवीक्षितुम् ।&#x9;024a&lt;br&gt;&#xA;उपप्रैक्षत मां दृष्ट्वा तथा दीनमवस्थितम् ॥&#x9;024c&lt;br&gt;&#xA;तं चाहमपि शोचन्तं दृष्ट्वैकाकिनमाहवे ।&#x9;025a&lt;br&gt;&#xA;मुहूर्तं नाशकं वक्तुमतिदुःखपरिप्लुतः ॥&#x9;025c&lt;br&gt;&#xA;&#39;यस्य मूर्धाभिषिक्तानां सहस्रमणिमौलिनाम् ।&#x9;026a&lt;br&gt;&#xA;आहृत्य च करं सर्वं स्वस्य वेश्म समागतम् ॥&#x9;026c&lt;br&gt;&#xA;चतुःसागरपर्यन्ता पृथिवी रत्नभूषिता ।&#x9;027a&lt;br&gt;&#xA;कर्णेनैकेन यस्यार्थे करमाहारिता पुरा ॥&#x9;027c&lt;br&gt;&#xA;यस्याज्ञा परराष्ट्रेषु कर्णेनैव प्रसारिता ।&#x9;028a&lt;br&gt;&#xA;नाभवद्यस्य शस्त्रेषु खेदो राज्ञः प्रशासतः ॥&#x9;028c&lt;br&gt;&#xA;आसीनो हास्तिनपुरे क्षेमं राज्यमकण्टकम् ।&#x9;029a&lt;br&gt;&#xA;अन्वपालयदैश्वर्यात्कुबेरमपि नास्मरत् ॥&#x9;029c&lt;br&gt;&#xA;भवनाद्भवनं राजन्प्रयातुं पृथिवीपते ।&#x9;030a&lt;br&gt;&#xA;देवालयप्रदेशे च पन्था यस्य हिरण्मयः ॥&#x9;030c&lt;br&gt;&#xA;पताकावृतसूर्यांशुतोरणोच्छ्रितशोभिताः ।&#x9;031a&lt;br&gt;&#xA;प्रयाणे पृथिवीभर्तुर्धन्यानामभवन्गृहाः ॥&#x9;031c&lt;br&gt;&#xA;आरुह्यैरावतप्रख्यं नागमिन्द्रसमो बली ।&#x9;032a&lt;br&gt;&#xA;विभूत्या सुमहत्या यः प्रयाति पृथिवीपते ॥&#x9;032c&lt;br&gt;&#xA;तं भृशक्षतसर्वाङ्गं पद्भ्यामेव धरातले ।&#x9;033a&lt;br&gt;&#xA;तिष्ठन्तमेकं दृष्ट्वा तु ममाभूत्क्लेश उत्तमः ॥&#x9;033c&lt;br&gt;&#xA;तस्य चैवंविधस्याद्य जगन्नाथस्य भूपते ।&#x9;034a&lt;br&gt;&#xA;आपदप्रतिमैवाभूद्बलीयान्विधिरेव हि&#39; ॥&#x9;034c&lt;br&gt;&#xA;ततोऽस्मै तदहं सर्वमुक्तवान्ग्रहणं तदा ।&#x9;035a&lt;br&gt;&#xA;द्वैपायनप्रसादाच्च जीवतो मोक्षमाहवे ॥&#x9;035c&lt;br&gt;&#xA;स मुहूर्तमिव ध्यात्वा प्रतिलभ्य च चेतनाम् ।&#x9;036a&lt;br&gt;&#xA;भ्रातॄंश्च सर्वसैन्यानि पर्यपृच्छत मां ततः ॥&#x9;036c&lt;br&gt;&#xA;तस्मै तदहमाचक्षे सर्वं प्रत्यक्षदर्शिवान् ।&#x9;037a&lt;br&gt;&#xA;भ्रातॄंश्च निहतान्सर्वान्सैन्यं च विनिपातितम् ॥&#x9;037c&lt;br&gt;&#xA;त्रयः किल रथाः शिष्टास्तावकानां नराधिप ।&#x9;038a&lt;br&gt;&#xA;इति प्रस्थानकाले मां कृष्णद्वैपायनोऽब्रवीत् ॥&#x9;038c&lt;br&gt;&#xA;स दीर्घमिव निःश्वस्य प्रत्यवेक्ष्य पुनः पुनः ।&#x9;039a&lt;br&gt;&#xA;असौ मां पाणिना स्पृष्ट्वा पुत्रस्ते पर्यभाषत ॥&#x9;039c&lt;br&gt;&#xA;त्वदन्यो नेह सङ्ग्रामे कश्चिज्जीवति सञ्जय ।&#x9;040a&lt;br&gt;&#xA;द्वितीयं नेह पश्यामि ससहायाश्च पाण्डवाः ॥&#x9;040c&lt;br&gt;&#xA;ब्रूयाः सञ्जय राजानं प्रज्ञाचक्षुषमीश्वरम् ।&#x9;041a&lt;br&gt;&#xA;दुर्योधनस्तव सुतः प्रविष्टो ह्रदमित्युत ॥&#x9;041c&lt;br&gt;&#xA;सुहृद्भिस्तादृशैर्हीनः पुत्रैर्भ्रातृभिरेव च ।&#x9;042a&lt;br&gt;&#xA;पाण्डवैश्च हृते राज्ये को नु जीवेत मादृशः ॥&#x9;042c&lt;br&gt;&#xA;आचक्षीथाः सर्वमिदं मां च मुक्तं महाहवात् ।&#x9;043a&lt;br&gt;&#xA;अस्मिंस्तोयह्रदे गुप्तं जीवन्तं भृशविक्षतम् ॥&#x9;043c&lt;br&gt;&#xA;एवमुक्त्वा महाराज प्राविशत्तं महाह्रदम् ।&#x9;044a&lt;br&gt;&#xA;अस्तम्भयत तोयं च मायया मनुजाधिपः ॥&#x9;044c&lt;br&gt;&#xA;तस्मिन्ह्रदं प्रविष्टे तु त्रीन्रथाञ्श्रान्तवाहनान् ।&#x9;045a&lt;br&gt;&#xA;अपश्यं सहितानेकस्तं देशं समुपेयुषः ॥&#x9;045c&lt;br&gt;&#xA;कृपं शारद्वतं वीरं द्रौणिं च रथिनां वरम् ।&#x9;046a&lt;br&gt;&#xA;भोजं च कृतवर्माणं सहिताञ्शरविक्षतान् ॥&#x9;046c&lt;br&gt;&#xA;ते सर्वे मामभिप्रेक्ष्य तूर्णमश्वाननोदयन् ।&#x9;047a&lt;br&gt;&#xA;उपयाय तु मामूचुर्दिष्ट्या जीवसि सञ्जय ॥&#x9;047c&lt;br&gt;&#xA;अपृच्छंश्चैव मां सर्वे पुत्रं तव जनाधिपम् ।&#x9;048a&lt;br&gt;&#xA;कच्चिद्दुर्योधनो राजा स नो जीवति सञ्जय ॥&#x9;048c&lt;br&gt;&#xA;आख्यातवानहं तेभ्यस्तदा कुशलिनं नृपम् ।&#x9;049a&lt;br&gt;&#xA;तच्चैव सर्वमाचक्षं यन्मां दुर्योधनोऽब्रवीत् ॥&#x9;049c&lt;br&gt;&#xA;ह्रदं चैवाहमाचक्षं यं प्रविष्टो नराधिपः ।&#x9;050a&lt;br&gt;&#xA;अश्वत्थामा तु तद्राजन्निशम्य वचनं मम ॥&#x9;050c&lt;br&gt;&#xA;तं ह्रदं विपुलं प्रेक्ष्य करुणं पर्यदेवयत् ।&#x9;051a&lt;br&gt;&#xA;अहो धिक्स न जानाति जीवतोऽस्मान्नराधिप ।&#x9;051c&lt;br&gt;&#xA;पर्याप्ता हि वयं तेन सह योधयितुं परान् ॥&#x9;051e&lt;br&gt;&#xA;ते तु तत्र चिरं कालं विलप्य च महारथाः ।&#x9;052a&lt;br&gt;&#xA;प्राद्रवन्रथिनां श्रेष्ठा दृष्ट्वा पाण्डुसुतान्रणे ॥&#x9;052c&lt;br&gt;&#xA;ते तु मां रथमारोप्य कृपस्य सुपरिष्कृतम् ।&#x9;053a&lt;br&gt;&#xA;सेनानिवेशमाजग्मुर्हतशेषास्त्रयो रथाः ॥&#x9;053c&lt;br&gt;&#xA;तत्र गुल्माः परिक्षिप्ताः सूर्ये चास्तमिते सति ।&#x9;054a&lt;br&gt;&#xA;सर्वे विचुक्रुशुः श्रुत्वा पुत्राणां तव सङ्क्षयम् ॥&#x9;054c&lt;br&gt;&#xA;ततो वृद्धा महाराज योषितां रक्षिणो नराः ।&#x9;055a&lt;br&gt;&#xA;राजदारानुपादाय प्रययुर्नगरं प्रति ॥&#x9;055c&lt;br&gt;&#xA;तत्र विक्रोशमानानां रुदतीनां च सर्वशः ।&#x9;056a&lt;br&gt;&#xA;प्रादुरासीन्महाञ्शब्दः श्रुत्वा तद्बलसङ्क्षयम् ॥&#x9;056c&lt;br&gt;&#xA;ततस्ता योषितो राजन्रुदन्त्यो वै मुहुर्मुहुः ।&#x9;057a&lt;br&gt;&#xA;कुरर्य इव शब्देन नादयन्त्यो महीतलम् ॥&#x9;057c&lt;br&gt;&#xA;आजघ्नुः करजैश्चापि पाणिभिश्च शिरांस्युत ।&#x9;058a&lt;br&gt;&#xA;लुलुचुश्च तदा केशान्क्रोशन्त्यस्तत्रतत्र ह ॥&#x9;058c&lt;br&gt;&#xA;हाहाकारविनादिन्यो विनिघ्नन्त्य उरांसि च ।&#x9;059a&lt;br&gt;&#xA;शोचन्त्यस्तत्र रुरुदुः क्रन्दमाना विशाम्पते ॥&#x9;059c&lt;br&gt;&#xA;ततो दुर्योधनामात्याः साश्रुकण्ठा भृशातुराः ।&#x9;060a&lt;br&gt;&#xA;राजदारानुपामन्त्र्य प्रययुर्नगरं प्रति ॥&#x9;060c&lt;br&gt;&#xA;वेत्रव्यासक्तहस्ताश्च द्वाराध्यक्षा विशाम्पते ।&#x9;061a&lt;br&gt;&#xA;शयनीयानि शुभ्राणि स्पर्ध्यास्तरणवन्ति च ।&#x9;061c&lt;br&gt;&#xA;समादाय ययुस्तूर्णं नगरं दाररक्षिणः ॥&#x9;061e&lt;br&gt;&#xA;आस्थायाश्वतरीयुक्तान्स्यन्दनानपरे पुनः ।&#x9;062a&lt;br&gt;&#xA;स्वान्स्वान्दारानुपादाय प्रययुर्नगरं प्रति ॥&#x9;062c&lt;br&gt;&#xA;अदृष्टपूर्वा या नार्यो भास्करेणापि वेश्मसु ।&#x9;063a&lt;br&gt;&#xA;ददृशुस्ता महाराज जना याताः पुरं प्रति ॥&#x9;063c&lt;br&gt;&#xA;ताः स्त्रियो भरतश्रेष्ठ सौकुमार्यसमन्विताः ।&#x9;064a&lt;br&gt;&#xA;प्रययुर्नगरं तूर्णं हतस्वपतिबान्धवाः ॥&#x9;064c&lt;br&gt;&#xA;आगोपालाविपालेभ्यो द्रवन्तो नगरं प्रति ।&#x9;065a&lt;br&gt;&#xA;ययुर्मनुष्याः सम्भ्रान्ता भीमसेनभयार्दिताः ॥&#x9;065c&lt;br&gt;&#xA;अपिचैषां भयं तीव्रं पार्थेभ्योऽभूत्सुदारुणम् ।&#x9;066a&lt;br&gt;&#xA;प्रेक्षमाणास्तदाऽन्योन्यमाधावन्नगरं प्रति ॥&#x9;066c&lt;br&gt;&#xA;तस्मिंस्तथा वर्तमाने विद्रवे भृशदारुणे ।&#x9;067a&lt;br&gt;&#xA;युयुत्सुः शोकसम्मूढः प्राप्तकालमचिन्तयत् ॥&#x9;067c&lt;br&gt;&#xA;जितो दुर्योधनः सङ्ख्ये पाण्डवैर्भीमविक्रमैः ।&#x9;068a&lt;br&gt;&#xA;एकादशचमूभर्ता भ्रातरश्चास्य सूदिताः ॥&#x9;068c&lt;br&gt;&#xA;हताश्च कुरवः सर्वे भीष्मद्रोणपुरः सराः ।&#x9;069a&lt;br&gt;&#xA;अहमेको विमुक्तस्तु भाग्ययोगाद्यदृच्छया ॥&#x9;069c&lt;br&gt;&#xA;विद्रुतानि च सर्वाणि शिबिराद्वै समन्ततः ।&#x9;070a&lt;br&gt;&#xA;[इतस्ततः पलायन्ते हतनाथा हतौजसः ॥&#x9;070c&lt;br&gt;&#xA;अदृष्टपूर्वा दुःखार्ता भयव्याकुललोचनाः ।&#x9;071a&lt;br&gt;&#xA;हरिणा इव वित्रस्ता वीक्षमाणा दिशो दश] ॥&#x9;071c&lt;br&gt;&#xA;दुर्योधनस्य सचिवा ये केचिदवशेषिताः ।&#x9;072a&lt;br&gt;&#xA;राजदारानुपादाय प्रययुर्नगरं प्रति ।&#x9;072c&lt;br&gt;&#xA;प्राप्तकालमहं मन्ये प्रवेशं तैः सह प्रभो ॥&#x9;072e&lt;br&gt;&#xA;युधिष्ठिरमनुज्ञाय वासूदेवं तथैव च ।&#x9;073a&lt;br&gt;&#xA;एतमर्थं महाबाहुरुभयोः सन्न्यवेदयत् ॥&#x9;073c&lt;br&gt;&#xA;तस्य प्रीतोऽभवद्राजा नित्यं करुणवेदिता ।&#x9;074a&lt;br&gt;&#xA;परिष्वज्य महाबाहुर्वैश्यापुत्रं व्यसर्जयत् ॥&#x9;074c&lt;br&gt;&#xA;ततः स रथमास्थाय द्रुतमश्वानचोदयत् ।&#x9;075a&lt;br&gt;&#xA;संवाहयितवांश्चापि राजदारान्पुरं प्रति ॥&#x9;075c&lt;br&gt;&#xA;तैश्चैव सहितः क्षिप्रमस्तं गच्छति भास्करे ।&#x9;076a&lt;br&gt;&#xA;प्रविष्टो हास्तिनपुरं बाष्पकण्ठोऽश्रुलोचनः ॥&#x9;076c&lt;br&gt;&#xA;अपश्यत महाप्राज्ञं विदुरं साश्रुलोचनम् ।&#x9;077a&lt;br&gt;&#xA;राज्ञः समीपान्निष्क्रान्तं शोकोपहतचेतसम् ॥&#x9;077c&lt;br&gt;&#xA;तमब्रवीत्सत्यधृतिः प्रणतं त्वग्रतः स्थितम् ॥&#x9;078ac&lt;br&gt;&#xA;विदुर उवाच ।&#x9;079&lt;br&gt;&#xA;दिष्ट्या कुरुक्षये वृत्ते अस्मिंस्त्वं पुत्र जीवसि ।&#x9;079a&lt;br&gt;&#xA;विना राज्ञः प्रवेशाद्वै किमसि त्वमिहागतः ।&#x9;079c&lt;br&gt;&#xA;एतद्वै कारणं सर्वं विस्तरेण निवेदय ॥&#x9;079e&lt;br&gt;&#xA;युयुत्सुरुवाच ।&#x9;080&lt;br&gt;&#xA;निहते शकुनौ तत्र सज्ञातिसुतबान्धवे ।&#x9;080a&lt;br&gt;&#xA;हतशेषपरीवारो राजा दुर्योधनस्ततः ।&#x9;080c&lt;br&gt;&#xA;स्वकं स हयमुत्सृज्य प्राङ्मुखः प्राद्रवद्भयात् ॥&#x9;080e&lt;br&gt;&#xA;अपक्रान्ते तु नृपतौ स्कन्धावारनिवेशनात् ।&#x9;081a&lt;br&gt;&#xA;भयव्याकुलितं सर्वं प्राद्रवन्नगरं प्रति ॥&#x9;081c&lt;br&gt;&#xA;ततो राज्ञः कलत्राणि भ्रातॄणां चास्य सर्वतः ।&#x9;082a&lt;br&gt;&#xA;वाहनेषु समारोप्य अध्यक्षाः प्राद्रावन्भयात् ॥&#x9;082c&lt;br&gt;&#xA;ततोऽहं समनुज्ञाप्य राजानं सहकेशवम् ।&#x9;083a&lt;br&gt;&#xA;प्रविष्टो हास्तिनपुरं रक्षन्लोकस्य वाच्यताम् ॥&#x9;083c&lt;br&gt;&#xA;सञ्जय उवाच ।&#x9;084&lt;br&gt;&#xA;एतच्छ्रुत्वा तु वचनं वैश्यापुत्रेण भाषितम् ।&#x9;084a&lt;br&gt;&#xA;प्राप्तकालमिति ज्ञात्वा विदुरः सर्वधर्मवित् ।&#x9;084c&lt;br&gt;&#xA;अपूजयदमेयात्मा युयुत्सुं वाक्यमब्रवीत् ॥&#x9;084e&lt;br&gt;&#xA;प्राप्तकालमिदं सर्वं ब्रुवता भरतक्षये ।&#x9;085a&lt;br&gt;&#xA;[रक्षितः कुलधर्मश्च सानुक्रोशतया त्वया ॥&#x9;085c&lt;br&gt;&#xA;दिष्ट्या त्वामिह सङ्ग्राम दस्माद्वीरक्षयात्पुरम् ।&#x9;086a&lt;br&gt;&#xA;समागतमपश्याम ह्यंशुमन्तमिव प्रजाः ॥&#x9;086c&lt;br&gt;&#xA;अन्धस्य नृपतेर्यष्टिर्लुब्धस्यादीर्घदर्शिनः ।&#x9;087a&lt;br&gt;&#xA;बहुशो याच्यमानस्य दैवोपहतचेतसः ।&#x9;087c&lt;br&gt;&#xA;त्वमेको व्यसनार्तस्य ध्रियसे पुत्र सर्वथा] ॥&#x9;087e&lt;br&gt;&#xA;अद्य त्वमिह विश्रान्तः श्वोऽभिगन्ता युधिष्ठिरम् ।&#x9;088a&lt;br&gt;&#xA;एतावदुक्त्वा वचनं विदुरः साश्रुलोचनः ।&#x9;088c&lt;br&gt;&#xA;युयुत्सुं समनुज्ञाप्य प्रविवेश नृपक्षयम् ॥&#x9;088e&lt;br&gt;&#xA;[पौरजानपदैर्दुःखाद्धाहेति भृशनादितम् ।&#x9;089a&lt;br&gt;&#xA;निरानन्दं गतश्रीकं हृताराममिवाशयम् ।&#x9;089c&lt;br&gt;&#xA;शून्यरूपमपध्वस्तं दुःखाद्दुःखतरोऽभवत् ॥&#x9;089e&lt;br&gt;&#xA;विदुरः सर्वधर्मज्ञो विक्लवेनान्तरात्मना ।&#x9;090a&lt;br&gt;&#xA;विवेश नगरे राजन्निशश्वास शनैः शनैः ॥&#x9;090c&lt;br&gt;&#xA;युयुत्सुरपि तां रात्रिं स्वगृहे न्यवसत्तदा ।&#x9;091a&lt;br&gt;&#xA;वन्द्यमानः स्वकैश्चापि नाभ्यनन्दत्सुदुःखितः ।&#x9;091c&lt;br&gt;&#xA;चिन्तयानः क्षयं तीव्रं भरतानां परस्परम् ॥ ॥&#x9;091e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/030/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/030/</guid>
      <description>&lt;p&gt;अध्यायः 030&lt;/p&gt;&#xA;&lt;p&gt;कृपद्रौणिकृतवर्मसु हृदमेत्य दुर्योधनेन भाषमाणेषु तत्र यदृच्छोपागतैर्व्याधैस्तद्दर्शनम् ॥ 1 ॥ व्याधनिवेदनेन सपरिवारैः पाण्डवैर्ह्रदं प्रत्यागमनम् ॥ 2 ॥ तद्दर्शनेन कृपादिभिर्दुर्योधनाभ्यनुज्ञानेन दूरस्थन्यग्रोधतरुमेत्य तन्मूले उपवेशनम् ॥ 3 ॥ दुर्योधनेन पुनर्जलस्तम्भनेन ह्रदप्रवेशनम् ॥ 4 ॥&lt;/p&gt;&#xA;&lt;p&gt;&#39;सञ्जय उवाच ।&#x9;001&lt;br&gt;&#xA;मुहूर्तादिव राजेन्द्र सर्वं शून्यमदृश्यत ।&#x9;001a&lt;br&gt;&#xA;मत्तवारणसङ्घुष्टं शिबिरं विद्रुते बले ॥&#x9;001c&lt;br&gt;&#xA;यत्र शब्देन महता नान्वबुध्यन्महारथाः ।&#x9;002a&lt;br&gt;&#xA;तत्र शब्दं न शृणुमो मनुष्यस्यापि कस्यचित्&#39; ॥&#x9;002c&lt;br&gt;&#xA;धृतराष्ट्र उवाच ।&#x9;003&lt;br&gt;&#xA;हतेषु सर्वसैन्येषु पाण्डुपुत्रै रणाजिरे ।&#x9;003a&lt;br&gt;&#xA;मामकाश्चावशिष्टास्ते किमकुर्वत सञ्जय ॥&#x9;003c&lt;br&gt;&#xA;कृतवर्मा कृपश्चैव द्रोणपुत्रश्च वीर्यवान् ।&#x9;004a&lt;br&gt;&#xA;दुर्योधनश्च मन्दात्मा राजा किमकरोत्तदा ॥&#x9;004c&lt;br&gt;&#xA;सञ्जय उवाच ।&#x9;005&lt;br&gt;&#xA;सम्प्राद्रवत्सु दारेषु क्षत्रियाणां महात्मनाम् ।&#x9;005a&lt;br&gt;&#xA;विद्रुते शिबिरे शून्ये भृशोद्विग्नास्त्रयो रथाः ॥&#x9;005c&lt;br&gt;&#xA;निशम्य पाण्डुपुत्राणां तदा वैजयिनां स्वनम् ।&#x9;006a&lt;br&gt;&#xA;विद्रुतं शिबिरं दृष्ट्वा सायाह्ने राजगृद्धिनः ।&#x9;006c&lt;br&gt;&#xA;स्थानं नारोचयंस्तत्र ततस्ते ह्रदमभ्ययुः ॥&#x9;006e&lt;br&gt;&#xA;युधिष्ठिरोऽपि धर्मात्मा भ्रातृभिः सहितो रणे ।&#x9;007a&lt;br&gt;&#xA;हृष्टः पर्यपतद्राजन्दुर्योधनवधेप्सया ॥&#x9;007c&lt;br&gt;&#xA;मार्गमाणास्तु सङ्क्रुद्धास्तव पुत्रं जयैषिणः ।&#x9;008a&lt;br&gt;&#xA;यत्नतोऽन्वेषमाणास्ते नैवापश्यञ्जनाधिपम् ॥&#x9;008c&lt;br&gt;&#xA;यदा दुर्योधनो युद्धं त्यक्त्वा पद्भ्यां पराक्रमत् ।&#x9;009a&lt;br&gt;&#xA;तं ह्रदं प्राविशच्चापि विष्टभ्यापः स्वमायया ॥&#x9;009c&lt;br&gt;&#xA;यदा तु पाण्डवाः सर्वे सुपरिश्रान्तवाहनाः ।&#x9;010a&lt;br&gt;&#xA;ततः स्वशिबिरं प्राप्य व्यतिष्ठन्त ससैनिकाः ॥&#x9;010c&lt;br&gt;&#xA;ततः कृपश्च द्रौणिश्च कृतवर्मा च सात्वतः ।&#x9;011a&lt;br&gt;&#xA;सन्निविष्टेषु पार्थेषु प्रययुस्तं ह्रदं शनैः ॥&#x9;011c&lt;br&gt;&#xA;ते तं ह्रदं समासाद्य यत्र शेते जनाधिपः ।&#x9;012a&lt;br&gt;&#xA;अभ्यभाषन्त दुर्धर्षं राजानं सुप्तमम्भसि ॥&#x9;012c&lt;br&gt;&#xA;राजन्नुत्तिष्ठ युध्यस्व सहास्माभिर्युधिष्ठिरम् ।&#x9;013a&lt;br&gt;&#xA;जित्वा वा पृथिवीं भुङ्क्ष्व हतो वा स्वर्गमाप्नुहि ॥&#x9;013c&lt;br&gt;&#xA;तेषामपि बलं सर्वं हतं दुर्योधन त्वया ।&#x9;014a&lt;br&gt;&#xA;प्रतिविद्धाश्च भूयिष्ठं ये शिष्टास्तत्र सैनिकाः ॥&#x9;014c&lt;br&gt;&#xA;न ते वेगं विषहितुं शक्तास्तव विशाम्पते ।&#x9;015a&lt;br&gt;&#xA;अस्माभिरपि गुप्तस्य तस्मादुत्तिष्ठ भारत ॥&#x9;015c&lt;br&gt;&#xA;दुर्योधन उवाच ।&#x9;016&lt;br&gt;&#xA;दिष्ट्या पश्यामि वो मुक्तानीदृशात्पुरुषक्षयात् ।&#x9;016a&lt;br&gt;&#xA;पाण्डुकौरवसम्मर्दाज्जीवमानान्नरर्षभान् ॥&#x9;016c&lt;br&gt;&#xA;विजेष्यामो वयं सर्वे विश्रान्ता विगतक्लमाः ।&#x9;017a&lt;br&gt;&#xA;भवन्तश्च परिश्रान्ता वयं च भृशविक्षताः ।&#x9;017c&lt;br&gt;&#xA;उदीर्णं च बलं तेषां तेन युद्धं न रोचये ॥&#x9;017e&lt;br&gt;&#xA;न त्वेतदद्भुतं वीरा यद्वो महदिदं मनः ।&#x9;018a&lt;br&gt;&#xA;अस्मासु च परा शक्तिर्न तु कालः पराक्रमे ॥&#x9;018c&lt;br&gt;&#xA;विश्रम्यैकां निशामद्य भवद्भिः सहितो रणे ।&#x9;019a&lt;br&gt;&#xA;प्रतियोत्स्याम्यहं शत्रूञ्श्वो न स्याच्च श्रमो मम ॥&#x9;019c&lt;br&gt;&#xA;सञ्जय उवाच ।&#x9;020&lt;br&gt;&#xA;एवमुक्तोऽब्रवीद्द्रौणी राजानं युद्धदुर्मदम् ।&#x9;020a&lt;br&gt;&#xA;उत्तिष्ठ राजन्भद्रं ते विजेष्यामो वयं परान् ॥&#x9;020c&lt;br&gt;&#xA;इष्टापूर्तेन दानेन सत्येन च जपेन च ।&#x9;021a&lt;br&gt;&#xA;शपे राजन्यथा ह्यद्य निहनिष्यामि सोमकान् ॥&#x9;021c&lt;br&gt;&#xA;मा स्म यज्ञकृतां प्रीतिमाप्नुयां सज्जनोचिताम् ।&#x9;022a&lt;br&gt;&#xA;यदीमां रजनीं व्युष्टां न हि हन्मि परान्रणे ॥&#x9;022c&lt;br&gt;&#xA;नाहत्वा सर्वपाञ्चालान्विमोक्ष्ये कवचं विभो ।&#x9;023a&lt;br&gt;&#xA;उत्तिष्ठ त्वं ब्रवीम्येतत्तन्मे शृणु जनाधिप ॥&#x9;023c&lt;br&gt;&#xA;तेषु सम्भाषमाणेषु व्याधास्तं देशमाययुः ।&#x9;024a&lt;br&gt;&#xA;मांसभारपरिश्रान्ताः पानीयार्थं यदृच्छया ॥&#x9;024c&lt;br&gt;&#xA;ते हि नित्यं महाराज भीमसेनस्य लुब्धकाः ।&#x9;025a&lt;br&gt;&#xA;मांसभारानुपाजह्नुर्भक्त्या परमया विभो ॥&#x9;025c&lt;br&gt;&#xA;ते तत्र धिष्ठितास्तेषां सर्वं तद्वचनं रहः ।&#x9;026a&lt;br&gt;&#xA;दुर्योधनवचश्चैव शुश्रुवुः सङ्गता मिथः ॥&#x9;026c&lt;br&gt;&#xA;तेऽपि सर्वे महेष्वासा अयुद्धार्थिनि कौरवे ।&#x9;027a&lt;br&gt;&#xA;निर्बन्धं परमं चक्रुस्तदा वै युद्धकाङ्क्षिणः ॥&#x9;027c&lt;br&gt;&#xA;तांस्तथा समुदीक्ष्याथ कौरवाणां महारथान् ।&#x9;028a&lt;br&gt;&#xA;अयुद्धमनसं चैव राजानं स्थितमम्भसि ॥&#x9;028c&lt;br&gt;&#xA;तेषां श्रुत्वा च संवादं राज्ञश्च सलिले सतः ।&#x9;029a&lt;br&gt;&#xA;व्याधा ह्यजानन्राजेन्द्र सलिलस्थं सुयोधनम् ॥&#x9;029c&lt;br&gt;&#xA;ते पूर्वं पाण्डुपुत्रेण पृष्टा ह्यासन्सुतं तव ।&#x9;030a&lt;br&gt;&#xA;यदृच्छोपगतास्तत्र राजानं परिमार्गता ॥&#x9;030c&lt;br&gt;&#xA;ततस्ते पाण्डुपुत्रस्य स्मृत्वा तद्भाषितं तदा ।&#x9;031a&lt;br&gt;&#xA;अन्योन्यमब्रुवन्राजन्मृगव्याधाः शनैरिव ॥&#x9;031c&lt;br&gt;&#xA;दुर्योधनं ख्यापयामो धनं दास्यति पाण्डवः ।&#x9;032a&lt;br&gt;&#xA;सुव्यक्तमिह नः ख्यातो ह्रदे दुर्योधनो नृपः ॥&#x9;032c&lt;br&gt;&#xA;तस्माद्गच्छामहे सर्वे यत्र राजा युधिष्ठिरः ।&#x9;033a&lt;br&gt;&#xA;आख्यातुं सलिले सुप्तं दुर्योधनममर्षणम् ॥&#x9;033c&lt;br&gt;&#xA;धृतराष्ट्रात्मजं तस्मै भीमसेनाय धीमते ।&#x9;034a&lt;br&gt;&#xA;शयानं सलिले सर्वे कथयामो धनुर्भृते ॥&#x9;034c&lt;br&gt;&#xA;स नो दास्यति सुप्रीतो धनानि बहुलान्युत ।&#x9;035a&lt;br&gt;&#xA;किं नो मांसेन शुष्केण परिक्लिष्टेन शोषिणा ॥&#x9;035c&lt;br&gt;&#xA;एवमुक्त्वा तु ते व्याधाः सम्प्रहृष्टा धनार्थिनः ।&#x9;036a&lt;br&gt;&#xA;मांसभारानुपादाय प्रययुः शिबिरं प्रति ॥&#x9;036c&lt;br&gt;&#xA;पाण्डवाश्च महाराज लब्धलक्षाः प्रहारिणः ।&#x9;037a&lt;br&gt;&#xA;अपश्यमानाः समरे दुर्योधनमवस्थितम् ॥&#x9;037c&lt;br&gt;&#xA;निकृतिज्ञस्य पापस्य तस्याभिगमनेप्सया ।&#x9;038a&lt;br&gt;&#xA;चारान्सम्प्रेषयामासुः समन्तात्तद्रणाजिरे ॥&#x9;038c&lt;br&gt;&#xA;आगम्य तु ततः सर्वे नष्टं दुर्योधनं नृपम् ।&#x9;039a&lt;br&gt;&#xA;न्यवेदयन्त सहिता धर्मराजस्य सैनिकाः ॥&#x9;039c&lt;br&gt;&#xA;तेषां तद्वचनं श्रुत्वा चाराणां भरतर्षभ ।&#x9;040a&lt;br&gt;&#xA;चिन्तामभ्यगमत्तीव्रां निशश्वास च पार्थिवः ॥&#x9;040c&lt;br&gt;&#xA;&#39;अरिशेषे जीवति तु सन्दिग्धो विजयो भवेत् ।&#x9;041a&lt;br&gt;&#xA;राज्यं लभे कथं तद्धि पूजितं विजयादिभिः&#39; ॥&#x9;041c&lt;br&gt;&#xA;अथ स्थितानां पाण्डूनां दीनानां भरतर्षभ ।&#x9;042a&lt;br&gt;&#xA;तस्माद्देशादपक्रम्य त्वरिता लुब्धका विभो ॥&#x9;042c&lt;br&gt;&#xA;आजग्मुः शिबिरं हृष्टा दृष्ट्वा दुर्योधनं नृपम् ।&#x9;043a&lt;br&gt;&#xA;वार्यमाणाः प्रविष्टाश्च भीमसेनस्य पश्यतः ॥&#x9;043c&lt;br&gt;&#xA;ते तु पाण्डवमासाद्य भीमसेनं महाबलम् ।&#x9;044a&lt;br&gt;&#xA;तस्मै तत्सर्वमाचख्युर्यद्वृत्तं यच्च वै श्रुतम् ॥&#x9;044c&lt;br&gt;&#xA;ततो वृकोदरो राजन्दत्त्वा तेषां धनं बहु ।&#x9;045a&lt;br&gt;&#xA;धर्मराजाय तत्सर्वमाचचक्षे परन्तपः ॥&#x9;045c&lt;br&gt;&#xA;असौ दुर्योधनो राजन्विज्ञातो मम लुब्धकैः ।&#x9;046a&lt;br&gt;&#xA;संस्तभ्य सलिलं शेते यस्यार्थे परितप्यसे ॥&#x9;046c&lt;br&gt;&#xA;तद्वचो भीमसेनस्य प्रियं श्रुत्वा विशाम्पते ।&#x9;047a&lt;br&gt;&#xA;अजातशत्रुः कौन्तेयो हृष्टोऽभूत्सह सोदरैः ॥&#x9;047c&lt;br&gt;&#xA;तं च श्रुत्वा महेष्वासं प्रविष्टं सलिलह्रदे ।&#x9;048a&lt;br&gt;&#xA;क्षिप्रमेव ततोऽगच्छन्पुरस्कृत्य जनार्दनम् ॥&#x9;048c&lt;br&gt;&#xA;ततः किलकिलाशब्दः प्रादुरासीद्विशाम्पते ।&#x9;049a&lt;br&gt;&#xA;पाण्डवानां प्रहृष्टानां पाञ्चालानां च सर्वशः ॥&#x9;049c&lt;br&gt;&#xA;सिंहनादांस्ततश्चक्रुः क्ष्वेडाश्च भरतर्षभ ।&#x9;050a&lt;br&gt;&#xA;त्वरिताः क्षत्रिया राजन्नुदक्रोशन्परस्परम् ॥&#x9;050c&lt;br&gt;&#xA;ज्ञातः पापो धार्तराष्ट्रो दृष्टश्चेत्यसकृद्रणे ।&#x9;051a&lt;br&gt;&#xA;प्राक्रोशन्सोमकास्तत्र हृष्टरूपाः समन्ततः ॥&#x9;051c&lt;br&gt;&#xA;तेषामाशु प्रयातानां रथानां तत्र वेगिनाम् ।&#x9;052a&lt;br&gt;&#xA;वभूव तुमुलः शब्दो दिवस्पृक् पृथिवीपते ॥&#x9;052c&lt;br&gt;&#xA;दुर्योधनं परीप्सन्तस्तत्रतत्र युधिष्ठिरम् ।&#x9;053a&lt;br&gt;&#xA;अन्वयुस्त्वरितास्ते वै राजानं श्रान्तवाहनाः ॥&#x9;053c&lt;br&gt;&#xA;अर्जुनो भीमसेनश्च माद्रीपुत्रौ च पाण्डवौ ।&#x9;054a&lt;br&gt;&#xA;धृष्टद्युम्नश्च पाञ्चाल्यः शिखण्डी चापराजितः ॥&#x9;054c&lt;br&gt;&#xA;उत्तमौजा युधामन्युः सात्यकिश्च महारथः ।&#x9;055a&lt;br&gt;&#xA;पाञ्चालानां च ये शिष्टा द्रौपदेयाश्च भारत ।&#x9;055c&lt;br&gt;&#xA;हयाश्च सर्वे नागाश्च शतशश्च पदातयः ॥&#x9;055e&lt;br&gt;&#xA;ततः प्राप्तो महाराज धर्मराजः प्रतापवान् ।&#x9;056a&lt;br&gt;&#xA;द्वैपायनह्रदं घोरं यत्र दुर्योधनोऽभवत् ॥&#x9;056c&lt;br&gt;&#xA;शीतामलजलं हृद्यं द्वितीयमिव सागरम् ।&#x9;057a&lt;br&gt;&#xA;मायया सलिलं स्तभ्य यत्राभूत्ते स्थितः सुतः ॥&#x9;057c&lt;br&gt;&#xA;अत्यद्भुतेन विधिना दैवयोगेन भारत ।&#x9;058a&lt;br&gt;&#xA;सलिलान्तर्गतः शेते दुर्दर्शः कस्यचित्प्रभो ।&#x9;058c&lt;br&gt;&#xA;मानुषस्य मनुष्येन्द्र गदाहस्तो जनाधिपः ॥&#x9;058e&lt;br&gt;&#xA;ततो दुर्योधनो राजा सलिलान्तर्गतो वसन् ।&#x9;059a&lt;br&gt;&#xA;शुश्रुवे तुमुलं शब्दं जलदोपमनिःस्वनम् ॥&#x9;059c&lt;br&gt;&#xA;युधिष्ठिरश्च राजेन्द्र तं ह्रदं सह सोदरैः ।&#x9;060a&lt;br&gt;&#xA;आजगाम महाराज तव पुत्रवधाय वै ॥&#x9;060c&lt;br&gt;&#xA;महता शङ्खनादेन रथनेमिस्वनेन च ।&#x9;061a&lt;br&gt;&#xA;ऊर्ध्वं धुन्वन्महारेणुं कम्पयंश्चापि मेदिनीम् ॥&#x9;061c&lt;br&gt;&#xA;यौधिष्ठिरस्य सैन्यस्य श्रुत्वा शब्दं महारथाः ।&#x9;062a&lt;br&gt;&#xA;कृतवर्मा कृपो द्रौणी राजानमिदमब्रुवन् ॥&#x9;062c&lt;br&gt;&#xA;इमे ह्यायान्ति संहृष्टाः पाण्डवा जितकाशिनः ।&#x9;063a&lt;br&gt;&#xA;अपयास्यामहे तावदनुजानातु नो भवान् ॥&#x9;063c&lt;br&gt;&#xA;दुर्योधनस्तु तच्छ्रुत्वा तेषां तत्र तरस्विनाम् ।&#x9;064a&lt;br&gt;&#xA;तथेत्युक्त्वा ह्रदं तं वै माययाऽस्तम्भयत्प्रभो ॥&#x9;064c&lt;br&gt;&#xA;ते त्वनुज्ञाप्य राजानं भृशं शोकपरायणाः ।&#x9;065a&lt;br&gt;&#xA;जग्मुर्दूरे महाराज कृपप्रभृतयो रथाः ॥&#x9;065c&lt;br&gt;&#xA;ते गत्वा दूरमध्वानं न्यग्रोधं प्रेक्ष्य मारिष ।&#x9;066a&lt;br&gt;&#xA;न्यविशन्त भृशं श्रान्ताश्चिन्तयन्तो नृपं प्रति ॥&#x9;066c&lt;br&gt;&#xA;विष्टभ्य सलिलं सुप्तो धार्तराष्ट्रो महाबलः ।&#x9;067a&lt;br&gt;&#xA;पाण्डवाश्चापि सम्प्राप्तास्तं देशं युद्धमीप्सवः ॥&#x9;067c&lt;br&gt;&#xA;कथं नु युद्धं भविता कथं राजा भविष्यति ।&#x9;068a&lt;br&gt;&#xA;कथं नु पाण्डवा राजन्प्रतिपत्स्यन्ति कौरवम् ॥&#x9;068c&lt;br&gt;&#xA;इत्येवं चिन्तयानास्तु रथेभ्योऽश्वान्विमुच्य ते ।&#x9;069a&lt;br&gt;&#xA;तत्रासाञ्चक्रिरे राजन्कृपप्रभृतयो रथाः ॥ ॥&#x9;069c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/031/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/031/</guid>
      <description>&lt;p&gt;अध्यायः 031&lt;/p&gt;&#xA;&lt;p&gt;युधिष्ठिरेण हृदस्थं दुर्योधनं प्रति निष्ठुरोक्तिभिः सन्तर्जनम् ॥ 1 ॥ युधिष्ठिरदुर्योधनयोः संवादः ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततस्तेष्वपयातेषु रथेषु त्रिषु पाण्डवाः ।&#x9;001a&lt;br&gt;&#xA;तं ह्रदं प्रत्यपद्यन्त यत्र दुर्योधनोऽभवत् ॥&#x9;001c&lt;br&gt;&#xA;आसाद्य च कुरुश्रेष्ठ तदा द्वैपायनं ह्रदम् ।&#x9;002a&lt;br&gt;&#xA;स्तम्भितं धार्तराष्ट्रेण दृष्ट्वा तं सलिलाशयम् ॥&#x9;002c&lt;br&gt;&#xA;वासुदेवमिदं वाक्यमब्रवीत्कुरुनन्दनः ।&#x9;003a&lt;br&gt;&#xA;पश्येमां धार्तराष्ट्रेण मायामप्सु प्रयोजिताम् ॥&#x9;003c&lt;br&gt;&#xA;विष्टभ्य सलिलं शेते नास्य मानुषतो भयम् ।&#x9;004a&lt;br&gt;&#xA;दैवीं मायामिमां कृत्वा सलिलान्तर्गतो ह्ययम् ॥&#x9;004c&lt;br&gt;&#xA;निकृत्या निकृतिप्रज्ञो न मे जीवन्विमोक्ष्यते ।&#x9;005a&lt;br&gt;&#xA;यद्यस्य समरे साह्यं कुरुते वज्रभृत्स्वयम् ।&#x9;005c&lt;br&gt;&#xA;तथाप्येनं हतं युद्धे लोका द्रक्ष्यन्ति माधव ॥&#x9;005e&lt;br&gt;&#xA;वासुदेव उवाच ।&#x9;006&lt;br&gt;&#xA;मायाविन इमां मायां मायया जहि भारत ।&#x9;006a&lt;br&gt;&#xA;मायावी मायया वध्यः सत्यमेतद्युधिष्ठिर ॥&#x9;006c&lt;br&gt;&#xA;क्रियाभ्युपायैर्बहुभिर्मायामप्सु प्रयोज्य च ।&#x9;007a&lt;br&gt;&#xA;जहि त्वं भरतश्रेष्ठ मायात्मानं सुयोधनम् ॥&#x9;007c&lt;br&gt;&#xA;क्रियाभ्युपायैरिन्द्रेण निहता दैत्यदानवाः ।&#x9;008a&lt;br&gt;&#xA;क्रियाभ्युपायैर्बलिभिर्बलिर्बद्धो महात्मना ॥&#x9;008c&lt;br&gt;&#xA;क्रियाभ्युपायपूर्वं वै हिरण्याक्षो महासुरः ।&#x9;009a&lt;br&gt;&#xA;हिरण्यकशिपुश्चैव क्रिययैव निषूदितौ ॥&#x9;009c&lt;br&gt;&#xA;वृत्रश्च निहतो राजन्क्रिययैव महाबलः ।&#x9;010a&lt;br&gt;&#xA;तथा पौलस्त्यतनयो रावणो नाम राक्षसः ।&#x9;010c&lt;br&gt;&#xA;रामेण निहतो राजन्सानुबन्धः सहानुगः ॥&#x9;010e&lt;br&gt;&#xA;क्रियया योगमास्थाय तथा त्वमपि विक्रम ॥&#x9;011ac&lt;br&gt;&#xA;क्रियाभ्युपायैर्निहतौ मया राजन्पुरातनौ ।&#x9;012a&lt;br&gt;&#xA;तारकश्च महादैत्यो विप्रचित्तिश्च वीर्यवान् ॥&#x9;012c&lt;br&gt;&#xA;वातापिरिल्वलश्चैव त्रिशिराश्च तथा विभो ।&#x9;013a&lt;br&gt;&#xA;सुन्दोपसुन्दावसुरौ क्रिययैव निषूदितौ ॥&#x9;013c&lt;br&gt;&#xA;क्रियाभ्युपायैरिन्द्रेण त्रिदिवं भुज्यते विभो ।&#x9;014a&lt;br&gt;&#xA;क्रिया बलवती राजन्नान्यत्किञ्चिद्युधिष्ठिर ॥&#x9;014c&lt;br&gt;&#xA;दैत्याश्च दानवाश्चैव राक्षसाः पार्थिवास्तथा ।&#x9;015a&lt;br&gt;&#xA;क्रियाभ्युपायैर्निहताः क्रियां तस्मात्समाचर ॥&#x9;015c&lt;br&gt;&#xA;सञ्जय उवाच ।&#x9;016&lt;br&gt;&#xA;इत्युक्तो वासुदेवेन पाण्डवः संशितव्रतः ।&#x9;016a&lt;br&gt;&#xA;जलस्थं तं महाराज तव पुत्रं महाबलम् ।&#x9;016c&lt;br&gt;&#xA;अभ्यभाषत कौन्तेयः प्रहसन्निव भारत ॥&#x9;016e&lt;br&gt;&#xA;सुयोधन किमर्थोऽयमारम्भोऽप्सु कृतस्त्वया ।&#x9;017a&lt;br&gt;&#xA;सर्वं क्षत्रं घातयित्वा स्वकुलं च विशाम्पते ॥&#x9;017c&lt;br&gt;&#xA;जलाशयं प्रविष्टोऽद्य वाञ्छञ्जीवितमात्मनः ।&#x9;018a&lt;br&gt;&#xA;उत्तिष्ठ राजन्युध्यस्व सहास्माभिः सुयोधन ॥&#x9;018c&lt;br&gt;&#xA;स ते दर्पो नरश्रेष्ठ स च मानः क्व ते गतः ।&#x9;019a&lt;br&gt;&#xA;यस्त्वं संस्तभ्य सलिलं भीतो राजन्व्यवस्थितः ॥&#x9;019c&lt;br&gt;&#xA;सर्वे त्वां शूर इत्येवं जना जल्पन्ति संसदि ।&#x9;020a&lt;br&gt;&#xA;व्यर्थं तद्भवतो मन्ये शौर्यं सलिलशायिनः ॥&#x9;020c&lt;br&gt;&#xA;उत्तिष्ठ राजन्युध्यस्व क्षत्रियोऽसि कुलोद्भवः ।&#x9;021a&lt;br&gt;&#xA;कौरवेयो विशेषेण कुलं जन्म च संस्मर ॥&#x9;021c&lt;br&gt;&#xA;स कथं कौरवे वंशे प्रशंसञ्जन्म चात्मनः ।&#x9;022a&lt;br&gt;&#xA;युद्धात्त्रस्ततरस्तोयं प्रविश्य प्रतितिष्ठसि ॥&#x9;022c&lt;br&gt;&#xA;अयुद्धेन व्यवस्थानं नैष धर्मः सनातनः ॥&#x9;023ac&lt;br&gt;&#xA;अनार्यजुष्टमस्वर्ग्यं रणे राजन्पलायनम् ।&#x9;024a&lt;br&gt;&#xA;कथं पारमगत्वा हि युद्धे त्वं वै जिजीविषुः ॥&#x9;024c&lt;br&gt;&#xA;इमान्निपतितान्दृष्ट्वा पुत्रान्भ्रातॄन्पितॄंस्तथा ।&#x9;025a&lt;br&gt;&#xA;सम्बन्धिनो वयस्यांश्च मातुलान्बान्धवांस्तथा ।&#x9;025c&lt;br&gt;&#xA;घातयित्वा कथं तात ह्रदे तिष्ठति साम्प्रतम् ॥&#x9;025e&lt;br&gt;&#xA;शूरमानी न शूरस्त्वं मृषा वदसि भारत ।&#x9;026a&lt;br&gt;&#xA;शूरोऽहमिति दुर्बुद्धे सर्वलोकस्य शृण्वतः ॥&#x9;026c&lt;br&gt;&#xA;न हि शूराः पलायन्ते शत्रून्दृष्ट्वा कथञ्चन ।&#x9;027a&lt;br&gt;&#xA;ब्रूहि वा त्वं यया वृत्त्या शूर त्यजसि सङ्गरम् ॥&#x9;027c&lt;br&gt;&#xA;स त्वमुत्तिष्ठ युध्यस्व विहाय भयमात्मनः ।&#x9;028a&lt;br&gt;&#xA;घातयित्वा सर्वसैन्यं भ्रातॄंश्चैव सुयोधन ॥&#x9;028c&lt;br&gt;&#xA;नेदानीं जीविते बुद्धिः कार्या धर्मचिकीर्षया ।&#x9;029a&lt;br&gt;&#xA;क्षत्रधर्ममुपाश्रित्य त्वद्विधेन सुयोधन ॥&#x9;029c&lt;br&gt;&#xA;यत्तु कर्णमुपाश्रित्य शकुनिं चापि सौबलम् ।&#x9;030a&lt;br&gt;&#xA;दुःशासनं च मोहात्त्वमात्मानं नावबुद्धवान् ॥&#x9;030c&lt;br&gt;&#xA;तत्पापं सुमहत्कृत्वा प्रतियुध्यस्व भारत ।&#x9;031a&lt;br&gt;&#xA;कथं हि त्वद्विधो मोहाद्रोचयेत पलायनम् ॥&#x9;031c&lt;br&gt;&#xA;क्व ते तत्पौरुषं यातं क्व च मानः सुयोधन ।&#x9;032a&lt;br&gt;&#xA;क्व च विक्रान्तता याता क्व च विस्फूर्जितं महत् ॥&#x9;032c&lt;br&gt;&#xA;क्व ते कृतास्त्रता याता किं नु शेषे जलाशये ।&#x9;033a&lt;br&gt;&#xA;स त्वमुत्तिष्ठ युध्यस्व क्षत्रधर्मेण भारत ॥&#x9;033c&lt;br&gt;&#xA;अस्मांस्तु वा पराजित्य प्रशाधि पृथिवीमिमाम् ।&#x9;034a&lt;br&gt;&#xA;अथवा निहतोस्माभिर्भूमौ स्वप्स्यसि भारत ॥&#x9;034c&lt;br&gt;&#xA;एष ते परमो धर्मः सृष्टो धात्रा महात्मना ।&#x9;035a&lt;br&gt;&#xA;तं कुरुष्व यथातथ्यं पौरुषे स्व व्यवस्थितः ॥&#x9;035c&lt;br&gt;&#xA;सञ्जय उवाच ।&#x9;036&lt;br&gt;&#xA;एवमुक्तो महाराज धर्मपुत्रेण धीमता ।&#x9;036a&lt;br&gt;&#xA;सलिलस्थस्तव सुत इदं वचनमब्रवीत् ॥&#x9;036c&lt;br&gt;&#xA;नैतच्चित्रं महाराज यद्भीः प्राणिनमाविशेत् ।&#x9;037a&lt;br&gt;&#xA;न च प्राणभयाद्भीतो व्यपयातोऽस्मि भारत ॥&#x9;037c&lt;br&gt;&#xA;अरथश्चानिषङ्गी च निहतः पार्ष्णिसारथिः ।&#x9;038a&lt;br&gt;&#xA;एकश्चाप्यगणः सङ्ख्ये प्रत्याश्वासमरोचयम् ॥&#x9;038c&lt;br&gt;&#xA;न प्राणहेतोर्न भयान्न विषादाद्विशाम्पते ।&#x9;039a&lt;br&gt;&#xA;इदमम्भः प्रविष्टोऽस्मि श्रमात्त्विदमनुष्ठितम् ॥&#x9;039c&lt;br&gt;&#xA;त्वं चाश्वसिहि कौन्तेय ये चाप्यनुगतास्तव ।&#x9;040a&lt;br&gt;&#xA;अहमुत्थाय वः सर्वान्प्रतियोत्स्यामि संयुगे ॥&#x9;040c&lt;br&gt;&#xA;युधिष्ठिर उवाच ।&#x9;041&lt;br&gt;&#xA;आश्वस्ता एव सर्वे स्म चिरं त्वां मृगयामहे ।&#x9;041a&lt;br&gt;&#xA;तदिदानीं समुत्तिष्ठ युध्यस्वेह सुयोधन ॥&#x9;041c&lt;br&gt;&#xA;हत्वा वा समरे पार्थान्स्फीतं राज्यमवाप्नुहि ।&#x9;042a&lt;br&gt;&#xA;निहतो वा रणेऽस्माभिर्वीरलोकमवाप्स्यसि ॥&#x9;042c&lt;br&gt;&#xA;दुर्योधन उवाच ।&#x9;043&lt;br&gt;&#xA;यदर्थं राज्यमिच्छामि कुरूणां कुरुनन्दन ।&#x9;043a&lt;br&gt;&#xA;त इमे निहताः सर्वे भ्रातरो मे जनेश्वर ॥&#x9;043c&lt;br&gt;&#xA;क्षीणरत्नां च पृथिवीं हतक्षत्रियपुङ्गवाम् ।&#x9;044a&lt;br&gt;&#xA;न ह्युत्सहाम्यहं भोक्तुं विधवामिव योषितम् ॥&#x9;044c&lt;br&gt;&#xA;अद्यापि त्वहमाशंसे त्वां विजेतुं युधिष्ठिर ।&#x9;045a&lt;br&gt;&#xA;भङ्क्त्वा पाञ्चालपाण्डूनामुत्साहं भरतर्षभ ॥&#x9;045c&lt;br&gt;&#xA;न त्विदानीमहं मन्ये कार्यं युद्धेन कर्हिचित् ।&#x9;046a&lt;br&gt;&#xA;द्रोणे कर्णे च संशान्ते निहते च पितामहे ॥&#x9;046c&lt;br&gt;&#xA;अस्त्विदानीमियं राजन्केवला पृथिवी तव ।&#x9;047a&lt;br&gt;&#xA;असहायो हि को राजा राज्यमिच्छेत्प्रशासितुम् ॥&#x9;047c&lt;br&gt;&#xA;सुहृदस्तादृशान्हत्वा पुत्रान्भ्रातॄन्पितॄनपि ।&#x9;048a&lt;br&gt;&#xA;भवद्भिश्च हृते राज्ये को नु जीवेत मादृशः ॥&#x9;048c&lt;br&gt;&#xA;अहं वनं गमिष्यामि ह्यजिनैः प्रतिवासितः ।&#x9;049a&lt;br&gt;&#xA;रतिर्हि नास्ति मे राज्ये हतपक्षस्य भारत ॥&#x9;049c&lt;br&gt;&#xA;हतबान्धवभूयिष्ठा हताश्वा हतकुञ्जरा ।&#x9;050a&lt;br&gt;&#xA;एषा ते पृथिवी राजन्भुङ्क्षैनां विगतज्वरः ॥&#x9;050c&lt;br&gt;&#xA;वनमेव गमिष्यामि वसानो मृगचर्मणी ।&#x9;051a&lt;br&gt;&#xA;न हि मे निर्जनस्यास्ति जीवितेऽद्य स्पृहा विभो ॥&#x9;051c&lt;br&gt;&#xA;गच्छ त्वं भुङ्क्ष राजेन्द्र पृथिवीं निहतेश्वराम् ।&#x9;052a&lt;br&gt;&#xA;हतयोधां नष्टरत्नां शीर्णक्षत्रां यथासुखम् ॥&#x9;052c&lt;br&gt;&#xA;[सञ्जय उवाच ।&#x9;053&lt;br&gt;&#xA;दुर्योधनं तव सुतं सलिलस्थं महायशाः ।&#x9;053a&lt;br&gt;&#xA;श्रुत्वा तु करुणं वाक्यमभाषत युधिष्ठिरः ॥]&#x9;053c&lt;br&gt;&#xA;युधिष्ठिर उवाच ।&#x9;054a&lt;br&gt;&#xA;आर्तप्रलापान्मा तात सलिलस्थः प्रभाषथाः ।&#x9;054c&lt;br&gt;&#xA;नैतन्मनसि मे राजन्वाशितं शकुनेरिव ॥&#x9;054e&lt;br&gt;&#xA;यदि वापि समर्थः स्यास्त्वं दानाय सुयोधन ।&#x9;055a&lt;br&gt;&#xA;नाहमिच्छेयमवनिं त्वया दत्तां प्रशासितुम् ॥&#x9;055c&lt;br&gt;&#xA;अधर्मेण न गृह्णीयां त्वया दत्तां महीमिमाम् ।&#x9;056a&lt;br&gt;&#xA;न हि धर्मः स्मृतो राजन्क्षत्रियस्य प्रतिग्रहः ॥&#x9;056c&lt;br&gt;&#xA;त्वया दत्तां न चेच्छेयं पृथिवीमखिलामहम् ।&#x9;057a&lt;br&gt;&#xA;त्वां तु युद्धे विनिर्जित्य भोक्ताऽस्मि वसुधामिमाम् ॥&#x9;057c&lt;br&gt;&#xA;अनीश्वरश्च पृथिवीं कथं त्वं दातुमिच्छसि ।&#x9;058a&lt;br&gt;&#xA;त्वयेयं पृथिवी राजन्किं न दत्ता तदैव हि ॥&#x9;058c&lt;br&gt;&#xA;धर्मतो याचमानानां प्रशमार्थं कुलस्य नः ।&#x9;059a&lt;br&gt;&#xA;वार्ष्णेयं प्रथमं राजन्प्रत्याख्याय महाबलम् ॥&#x9;059c&lt;br&gt;&#xA;किमिदानीं ददासि त्वं को हि ते चित्तविभ्रमः ।&#x9;060a&lt;br&gt;&#xA;अभियुक्तस्तु को राजा दातुमिच्छेद्धि मेदिनीं ॥&#x9;060c&lt;br&gt;&#xA;न त्वमद्य महीं दातुमीशः कौरवनन्दन ।&#x9;061a&lt;br&gt;&#xA;आच्छेत्तुं वा बलाद्राजन्स कथं दातुमिच्छसि ॥&#x9;061c&lt;br&gt;&#xA;मां तु निर्जित्य सङ्ग्रामे पालयेमां वसुन्धराम् ।&#x9;062a&lt;br&gt;&#xA;सूच्यग्रेणापि यद्भूमेरपि भिद्येत भारत ॥&#x9;062c&lt;br&gt;&#xA;तन्मात्रमपि तन्मह्यं न ददाति पुरा भवान् ।&#x9;063a&lt;br&gt;&#xA;स कथं पृथिवीमेतां प्रददासि विशाम्पते ॥&#x9;063c&lt;br&gt;&#xA;सूच्यग्रं नात्यजः पूर्वं स कथं त्यजसि क्षितिम् ॥&#x9;064ac&lt;br&gt;&#xA;एवमैश्वर्यमासाद्य प्रशास्य पृथिवीमिमाम् ।&#x9;065a&lt;br&gt;&#xA;को हि मूढो व्यवस्येत शत्रोर्दातुं वसुन्धराम् ॥&#x9;065c&lt;br&gt;&#xA;त्वं तु केवलमौर्ख्येण विमूढो नावबुध्यसे ।&#x9;066a&lt;br&gt;&#xA;पृथिवीं दातुकामोऽपि जीवंस्त्वं नैव मोक्ष्यसे ॥&#x9;066c&lt;br&gt;&#xA;अस्मान्वा त्वं पराजित्य प्रशाधि पृथिवीमिमाम् ।&#x9;067a&lt;br&gt;&#xA;अथवा निहतोऽस्माभिर्व्रज लोकाननुत्तमान् ॥&#x9;067c&lt;br&gt;&#xA;आवयोर्जीवतो राजन्मयि च त्वयि च ध्रुवम् ।&#x9;068a&lt;br&gt;&#xA;संशयः सर्वभूतानां विजये नौ भविष्यति ॥&#x9;068c&lt;br&gt;&#xA;जीवितं त्वयि दुष्प्रापं मयि यत्परिवर्तते ।&#x9;069a&lt;br&gt;&#xA;जीवयेयमहं कामं न तु त्वं जीवितुं क्षमः ॥&#x9;069c&lt;br&gt;&#xA;दहने हि कृतो यत्नस्त्वयाऽस्मासु विशेषतः ।&#x9;070a&lt;br&gt;&#xA;आशीविषैर्विषैश्चापि जले जापि प्रवेशनैः ।&#x9;070c&lt;br&gt;&#xA;त्वया विनिकृता राजन्राज्यस्य हरणेन च ॥&#x9;070e&lt;br&gt;&#xA;अप्रियाणां च वचनैर्द्रौपद्याः कर्षणेन च ।&#x9;071a&lt;br&gt;&#xA;एतस्मात्कारणात्पाप जीवितं न विद्यते ॥&#x9;071c&lt;br&gt;&#xA;उत्तिष्ठोत्तिष्ठ युध्यस्व युद्धे श्रेयो भविष्यति ॥&#x9;072ac&lt;br&gt;&#xA;एवं तु विविधा वाचो जययुक्ताः पुनःपुनः ।&#x9;073a&lt;br&gt;&#xA;कीर्तयन्ति स्म ते वीरास्तत्रतत्र जनाधिप ॥ ॥&#x9;073c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/032/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/032/</guid>
      <description>&lt;p&gt;अध्यायः 032&lt;/p&gt;&#xA;&lt;p&gt;युधिष्ठिरकटुभाषणरुष्टेन सुयोधनेन गदयासह हदादुत्थानम् ॥ 1 ॥ युधिष्ठिरदुर्योधनयोः संवादः ॥ 2 ॥&lt;/p&gt;&#xA;&lt;p&gt;धृतराष्ट्र उवाच ।&#x9;001&lt;br&gt;&#xA;एवं सन्तर्ज्यमानस्तु मम पुत्रो महीपतिः ।&#x9;001a&lt;br&gt;&#xA;प्रकृत्या मन्युमान्वीरः कथमासीत्परन्तपः ॥&#x9;001c&lt;br&gt;&#xA;न हि सन्तर्जना तेन श्रुतपूर्वा कथञ्चन ।&#x9;002a&lt;br&gt;&#xA;राजभावेन मान्यश्च सर्वलोकस्य सोऽभवत् ॥&#x9;002c&lt;br&gt;&#xA;[यस्यातपत्रच्छायापि स्वका भानोस्तथा प्रभा ।&#x9;003a&lt;br&gt;&#xA;खेदायैवाभिमानित्वात्सहेत्सैवं कथं गरिः ॥]&#x9;003c&lt;br&gt;&#xA;इयं च पृथिवी सर्वा सम्लेच्छाटविका भृशम् ।&#x9;004a&lt;br&gt;&#xA;प्रसादाद्ध्रियते यस्य प्रत्यक्षं तव सञ्जय ॥&#x9;004c&lt;br&gt;&#xA;स तथा तर्ज्यमानस्तु पाण्डुपुत्रैर्विशेषतः ।&#x9;005a&lt;br&gt;&#xA;विहीनश्च स्वकैर्भृत्यैर्निर्जने चावृतो भृशम् ॥&#x9;005c&lt;br&gt;&#xA;स श्रुत्वा कटुका वाचो जययुक्ताः पुनःपुनः ।&#x9;006a&lt;br&gt;&#xA;किमब्रवीत्पाण्डवेयांस्तन्ममाचक्ष्व सञ्जय ॥&#x9;006c&lt;br&gt;&#xA;सञ्जय उवाच ।&#x9;007&lt;br&gt;&#xA;तर्ज्यमानस्तदा राजन्नुदकस्थस्तवात्मजः ।&#x9;007a&lt;br&gt;&#xA;युधिष्ठिरेण राजेन्द्र भ्रातृभिः सहितेन ह ॥&#x9;007c&lt;br&gt;&#xA;श्रुत्वा स कटुका वाचो विषमस्थो नराधिपः ।&#x9;008a&lt;br&gt;&#xA;दीर्घमुष्णं च निःश्वस्य सलिलस्थः पुनःपुनः ॥&#x9;008c&lt;br&gt;&#xA;सलिलान्तर्गतो राजा धुन्वन्हस्तौ पुनःपुनः ।&#x9;009a&lt;br&gt;&#xA;मनश्चकार युद्धाय राजानं चाभ्यभाषत ॥&#x9;009c&lt;br&gt;&#xA;यूयं ससुहृदः पार्थाः सर्वे सरथवाहनाः ।&#x9;010a&lt;br&gt;&#xA;अहमेकः परिद्यूनो विरथो हतवाहनः ॥&#x9;010c&lt;br&gt;&#xA;आत्तशस्त्रै रथोपेतैर्बहुभिः परिवारितः ।&#x9;011a&lt;br&gt;&#xA;कथमेकः पदातिः सन्नशस्त्रो योद्धुमुत्सहे ॥&#x9;011c&lt;br&gt;&#xA;एकैकशश्च मां यूयं योधयध्वं युधिष्ठिर ।&#x9;012a&lt;br&gt;&#xA;न ह्येको बहुभिर्वीरैर्न्याय्यो योधयितुं युधि ॥&#x9;012c&lt;br&gt;&#xA;विशेषतो विकवचः श्रान्तश्चापत्समाश्रितः ।&#x9;013a&lt;br&gt;&#xA;भृशं विक्षतगात्रश्च श्रान्तवाहनसैनिकः ॥&#x9;013c&lt;br&gt;&#xA;न मे त्वत्तो भयं राजन्न च पार्थाद्वृकोदरात् ।&#x9;014a&lt;br&gt;&#xA;फल्गुनाद्वासुदेवाद्वा पाञ्चालेभ्योऽथवा पुनः ॥&#x9;014c&lt;br&gt;&#xA;यमाभ्यां युयुधानाद्वा ये चान्ये तव सैनिकाः ।&#x9;015a&lt;br&gt;&#xA;एकः सर्वानहं क्रुद्धो वारयिष्ये युधि स्थितः ॥&#x9;015c&lt;br&gt;&#xA;धर्ममूला सतां कीर्तिर्मनुष्याणां जनाधिप ।&#x9;016a&lt;br&gt;&#xA;धर्मं चैवेह कीर्तिं च पालयन्प्रब्रवीम्यहम् ॥&#x9;016c&lt;br&gt;&#xA;अहमुत्थाय सर्वान्वै प्रतियोत्स्यामि संयुगे ।&#x9;017a&lt;br&gt;&#xA;अन्वभ्याशं गतान्सर्वान्निहनिष्यामि भारत ॥&#x9;017c&lt;br&gt;&#xA;अद्य वः सरथान्साश्वानशस्त्रो विरथोऽपि सन् ।&#x9;018a&lt;br&gt;&#xA;नक्षत्राणीव सर्वाणि सविता रात्रिसङ्क्षये ॥&#x9;018c&lt;br&gt;&#xA;तेजसा नाशयिष्यामि स्थिरीभवत पाण्डवाः ।&#x9;019a&lt;br&gt;&#xA;अद्यानृण्यं गमिष्यामि क्षत्रियाणां यशस्विनां ॥&#x9;019c&lt;br&gt;&#xA;बाह्लीकद्रोणभीष्माणां कर्णस्य च महात्मनः ।&#x9;020a&lt;br&gt;&#xA;जयद्रथस्य शूरस्य भगदत्तस्य चोभयोः ॥&#x9;020c&lt;br&gt;&#xA;मद्रराजस्य शल्यस्य भूरिश्रवस एव च ।&#x9;021a&lt;br&gt;&#xA;पुत्राणां भरतश्रेष्ठ शकुनेः सौबलस्य च ॥&#x9;021c&lt;br&gt;&#xA;मित्राणां सुहृदां चैव बान्धवानां तथैव च ।&#x9;022a&lt;br&gt;&#xA;अानृण्यमद्य गच्छामि हत्वा त्वां भ्रातृभिः सह ॥&#x9;022c&lt;br&gt;&#xA;सञ्जय उवाच ।&#x9;023&lt;br&gt;&#xA;एतावदुक्त्वा वचनं विरराम जनाधिपः ।&#x9;023a&lt;br&gt;&#xA;&#39;सलिलान्तर्गतः श्रीमान्पुत्रो दुर्योधनस्तव ॥&#39;&#x9;023c&lt;br&gt;&#xA;युधिष्ठिर उवाच ।&#x9;024&lt;br&gt;&#xA;दिष्ट्या त्वमपि जानीषे क्षत्रधर्मं सुयोधन ।&#x9;024a&lt;br&gt;&#xA;दिष्ट्या ते वर्तते बुद्धिर्युद्धायैव महाभुज ॥&#x9;024c&lt;br&gt;&#xA;दिष्ट्या शूरोऽसि गान्धारे दिष्ट्या जानासि सङ्गरम् ।&#x9;025a&lt;br&gt;&#xA;यस्त्वमेको हि नः सर्वान्सङ्गरे योद्धुमिच्छसि ॥&#x9;025c&lt;br&gt;&#xA;एक एकेन सङ्गम्य यत्ते सम्मतमायुधम् ।&#x9;026a&lt;br&gt;&#xA;तत्त्वमादाय युध्यस्व प्रेक्षकास्ते वयं स्थिताः ॥&#x9;026c&lt;br&gt;&#xA;अयमिष्टं च ते कामं वीर भूयो ददाम्यहम् ।&#x9;027a&lt;br&gt;&#xA;हत्वैकं भव नो राजा हतो वा स्वर्गमाप्नुहि ॥&#x9;027c&lt;br&gt;&#xA;दुर्योधन उवाच ।&#x9;028&lt;br&gt;&#xA;एकश्चेद्योद्धुमाक्रन्दे वरोऽद्य मम दीयताम् ।&#x9;028a&lt;br&gt;&#xA;आयुधानामियं चापि मता मे सततं गदा ॥&#x9;028c&lt;br&gt;&#xA;भ्रातॄणां भवतामेकः शक्यं मां योऽभिमन्यते ।&#x9;029a&lt;br&gt;&#xA;पदातिर्गदया सङ्ख्ये स युध्यतु मया सह ॥&#x9;029c&lt;br&gt;&#xA;वृत्तानि रथयुद्धानि विचित्राणि पदेपदे ।&#x9;030a&lt;br&gt;&#xA;इदमेकं गदायुद्धं भवत्वद्याद्भुतं महत् ॥&#x9;030c&lt;br&gt;&#xA;अन्नानामपि पर्यायं कर्तुमिच्छन्ति मानवाः ।&#x9;031a&lt;br&gt;&#xA;युद्धानामपि पर्यायो भवत्वनुमते तव ॥&#x9;031c&lt;br&gt;&#xA;गदया त्वां महाबाहो विजेष्यामि सहानुजम् ।&#x9;032a&lt;br&gt;&#xA;पाञ्चालान्सृञ्जयांश्चैव ये चान्ये तव सैनिकाः ।&#x9;032c&lt;br&gt;&#xA;न हि मे सम्भ्रमो जातु शक्रादपि युधिष्ठिर ॥&#x9;032e&lt;br&gt;&#xA;युधिष्ठिर उवाच ।&#x9;033&lt;br&gt;&#xA;उत्तिष्ठोत्तिष्ठ गान्धारे मां योधय सुयोधन ।&#x9;033a&lt;br&gt;&#xA;एक एकेन सङ्गम्य संयुगे गदया बली ॥&#x9;033c&lt;br&gt;&#xA;पुरुषो भव गान्धारे युध्यस्व सुसमाहितः ।&#x9;034a&lt;br&gt;&#xA;अद्य ते जीवितं नास्ति यदीन्द्रोपि तवाश्रयः ॥&#x9;034c&lt;br&gt;&#xA;सञ्जय उवाच ।&#x9;035&lt;br&gt;&#xA;एतत्स नरशार्दूलो नामृष्यत तवात्मजः ।&#x9;035a&lt;br&gt;&#xA;सलिलान्तर्गतः श्वभ्रे महानाग इव श्वसन् ॥&#x9;035c&lt;br&gt;&#xA;तथाऽसौ वाक्प्रतोदेन तुद्यमानः पुनःपुनः ।&#x9;036a&lt;br&gt;&#xA;वचो न ममृषे राजन्नुत्तमाश्वः कशामिव ॥&#x9;036c&lt;br&gt;&#xA;सङ्क्षोभ्य सलिलं वेगाद्गदामादाय वीर्यवान् ।&#x9;037a&lt;br&gt;&#xA;अद्रिसारमयीं गुर्वीं काञ्चनाङ्गदभूषणाम् ।&#x9;037c&lt;br&gt;&#xA;अन्तर्जलात्समुत्तस्थौ नागेन्द्र इव निःश्वसन् ॥&#x9;037e&lt;br&gt;&#xA;स भित्त्वा स्तम्भितं तोयं स्कन्धे कृत्वायसीं गदाम् ।&#x9;038a&lt;br&gt;&#xA;उदतिष्ठत पुत्रस्ते प्रतपन्रश्मिवानिव ॥&#x9;038c&lt;br&gt;&#xA;ततः शैक्यायसीं गुर्वी जातरूपपरिष्कृताम् ।&#x9;039a&lt;br&gt;&#xA;गदां परामृशद्धीमान्धार्तराष्ट्रो महाबलः ॥&#x9;039c&lt;br&gt;&#xA;गदाहस्तं तु तं दृष्ट्वा सशृङ्गमिव पर्वतम् ।&#x9;040a&lt;br&gt;&#xA;प्रजानामिव सङ्क्रुद्धं शूलपाणिमिव स्थितम् ॥&#x9;040c&lt;br&gt;&#xA;&lt;em&gt;सगदो भारतो भाति प्रतपन्भास्करो यथा&lt;/em&gt; ॥&#x9;041ac&lt;br&gt;&#xA;तमुत्तीर्णं महाबाहुं गदाहस्तमरिन्दमम् ।&#x9;042a&lt;br&gt;&#xA;मेनिरे सर्वभूतानि दण्डपाणिमिवान्तकम् ॥&#x9;042c&lt;br&gt;&#xA;वज्रहस्तं यथा शक्रं शूलहस्तं यथा हरम् ।&#x9;043a&lt;br&gt;&#xA;ददृशुः शर्वपाञ्चालाः पुत्रं तव जनाधिप ॥&#x9;043c&lt;br&gt;&#xA;तमुत्तीर्णं तु सम्प्रेक्ष्य समहृष्यन्त सर्वशः ।&#x9;044a&lt;br&gt;&#xA;पाञ्चालाः पाण्डवेयाश्च तेऽन्योन्यस्य तलान्ददुः ॥&#x9;044c&lt;br&gt;&#xA;अवहासं तु तं मत्वा पुत्रो दुर्योधनस्तव ।&#x9;045a&lt;br&gt;&#xA;उद्धृत्य नयने क्रुद्धो दिधक्षुरिव पाण्डवान् ॥&#x9;045c&lt;br&gt;&#xA;त्रिशिखां भ्रुकुटीं कृत्वा सन्दष्टदशनच्छदः ।&#x9;046a&lt;br&gt;&#xA;प्रत्युवाच ततस्तान्वै पाण्डवान्सह केशवान् ॥&#x9;046c&lt;br&gt;&#xA;दुर्योधन उवाच ।&#x9;047&lt;br&gt;&#xA;अस्यावहासस्य फलं प्रतिभोक्ष्यथ पाण्डवाः ।&#x9;047a&lt;br&gt;&#xA;गमिष्यथ हताः सद्यः सपाञ्चाला यमक्षयम् ॥&#x9;047c&lt;br&gt;&#xA;सञ्जय उवाच ।&#x9;048&lt;br&gt;&#xA;उत्थिन्तश्च जलात्तस्मात्पुत्रो दुर्योधनस्तव ।&#x9;048a&lt;br&gt;&#xA;अतिष्ठत गदापाणी रुधिरेण समुक्षितः ॥&#x9;048c&lt;br&gt;&#xA;तस्य शोणितदिग्धस्य सलिलेन समुक्षितम् ।&#x9;049a&lt;br&gt;&#xA;शरीरं स्म तदा भाति स्रवन्निव महीधरः ॥&#x9;049c&lt;br&gt;&#xA;तमुद्यतगदं वीरं मेनिरे तत्र पाण्डवाः ।&#x9;050a&lt;br&gt;&#xA;वैवस्वतमिव क्रुद्धं शूलपाणिमिव स्थितम् ॥&#x9;050c&lt;br&gt;&#xA;स मेघनिनदो हर्षान्नर्दन्निव च गोवृषः ।&#x9;051a&lt;br&gt;&#xA;आजुहाव ततः पार्थान्गदया युधि वीर्यवान् ॥&#x9;051c&lt;br&gt;&#xA;दुर्योधन उवाच ।&#x9;052&lt;br&gt;&#xA;एकैकेन च मां यूयमासीदत युधिष्ठिर ।&#x9;052a&lt;br&gt;&#xA;न ह्येको बहुभिर्न्याय्यो वीरो योधयितुं युधि ॥&#x9;052c&lt;br&gt;&#xA;न्यस्तवर्मा विशेषेण श्रान्तश्चाप्सु परिप्लुतः ।&#x9;053a&lt;br&gt;&#xA;भृशं विक्षतगात्रश्च हतवाहनसैनिकः ॥&#x9;053c&lt;br&gt;&#xA;[अवश्यमेव योद्धव्यं सर्वैरेव मया सह ।&#x9;054a&lt;br&gt;&#xA;युक्तं त्वयुक्तमित्येतद्वेत्सि त्वं चैव सर्वदा] ॥&#x9;054c&lt;br&gt;&#xA;युधिष्ठिर उवाच ।&#x9;055&lt;br&gt;&#xA;मा भूदियं तव प्रज्ञा कथमेकं सुयोधन ।&#x9;055a&lt;br&gt;&#xA;यदाऽभिमन्युं बहवो जघ्नुर्युधि महारथाः ॥&#x9;055c&lt;br&gt;&#xA;[क्षत्रधर्मं भृशं क्रूरं निरपेक्षं सुनिर्घृणम् ।&#x9;056a&lt;br&gt;&#xA;अन्यथा तु कथं हन्युरभिमन्युं तथागतम् ॥&#x9;056c&lt;br&gt;&#xA;सर्वे भवन्तो धर्मज्ञाः सर्वे शूरास्तनुत्यजः ।&#x9;057a&lt;br&gt;&#xA;न्यायेन युध्यतां प्रोक्ता शक्रलोकगतिः परा ॥&#x9;057c&lt;br&gt;&#xA;यद्येकस्तु न हन्तव्यो बहुभिर्धर्म एव तु ।&#x9;058a&lt;br&gt;&#xA;तदाऽभिमन्युं बहवो निजघ्नुस्त्वन्मते कथम् ॥&#x9;058c&lt;br&gt;&#xA;सर्वो विमृशते जन्तुः कृच्छ्रस्थो धर्मदर्शनम् ।&#x9;059a&lt;br&gt;&#xA;पदस्थः पिहितं द्वारं परलोकस्य पश्यति ॥]&#x9;059c&lt;br&gt;&#xA;आमुञ्च कवचं वीर मूर्धजान्यमयस्व च ।&#x9;060a&lt;br&gt;&#xA;यच्चान्यदपि ते नास्ति तदप्यादत्स्व भारत ॥&#x9;060c&lt;br&gt;&#xA;इममेकं च ते कामं वीर भूयो ददाम्यहम् ।&#x9;061a&lt;br&gt;&#xA;पञ्चानां पाण्डवेयानां येन त्वं योद्धुमिच्छसि ॥&#x9;061c&lt;br&gt;&#xA;तं हत्वा वै भवान्राजा हतो वा स्वर्गमाप्नुहि ।&#x9;062a&lt;br&gt;&#xA;ऋते च जीविताद्वीर युद्धे किं कुर्म ते प्रियम् ॥&#x9;062c&lt;br&gt;&#xA;सञ्जय उवाच ।&#x9;063&lt;br&gt;&#xA;ततस्तव सुतो राजन्वर्म जग्राह काञ्चनम् ।&#x9;063a&lt;br&gt;&#xA;विचित्रं च शिरस्त्राणं जाम्बूनदपरिष्कृतम् ॥&#x9;063c&lt;br&gt;&#xA;सोऽवबद्धशिरस्त्राणः शुभकाञ्चनवर्मभृत् ।&#x9;064a&lt;br&gt;&#xA;रराज राजन्पुत्रस्ते काञ्चनः शैलराडिव ॥&#x9;064c&lt;br&gt;&#xA;सन्नद्धः सगतो राजन्सज्जः सङ्ग्राममूर्धनि ।&#x9;065a&lt;br&gt;&#xA;अब्रवीत्पाण्डवान्सर्वान्पुत्रो दुर्योधनस्तव ॥&#x9;065c&lt;br&gt;&#xA;भ्रातॄणां भवतामेको युध्यतां गदया मया ।&#x9;066a&lt;br&gt;&#xA;सहदेवेन वा योत्स्ये भीमेन नकुलेन वा ॥&#x9;066c&lt;br&gt;&#xA;अथवा फल्गुनेनाद्य त्वया वा भरतर्षभ ।&#x9;067a&lt;br&gt;&#xA;योत्स्येऽहं सङ्गरं प्राप्य विजेष्ये च रणाजिरे ॥&#x9;067c&lt;br&gt;&#xA;अहमद्य गमिष्यामि वैरस्यान्तं सुदुर्गमम् ।&#x9;068a&lt;br&gt;&#xA;गदया पुरुषव्याघ्र हेमपट्टनिबद्धया ॥&#x9;068c&lt;br&gt;&#xA;गदायुद्धे न मे कश्चित्सदृशोऽस्तीति चिन्तये ।&#x9;069a&lt;br&gt;&#xA;गदया वो हनिष्यामि सर्वानेव समागतान् ॥&#x9;069c&lt;br&gt;&#xA;न मे समर्थाः सर्वे वै योद्धुं न्यायेन केचन ।&#x9;070a&lt;br&gt;&#xA;न युक्तमात्मना वक्तुमेवं गर्वोद्धतं वचः ।&#x9;070c&lt;br&gt;&#xA;अथवा सफलं ह्येतत्करिष्ये भवतां पुरः ॥&#x9;070e&lt;br&gt;&#xA;अस्मिन्महूर्ते सत्यं वा मिथ्या वै तद्भविष्यति ।&#x9;071a&lt;br&gt;&#xA;गृह्णातु च गदां यो वै योत्स्यतेऽद्य मया सह ॥ ॥&#x9;071c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/033/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/033/</guid>
      <description>&lt;p&gt;अध्यायः 033&lt;/p&gt;&#xA;&lt;p&gt;युधिष्ठिरेण दुर्योधनम्प्रति स्वेष्वन्यतमपराजयेनापि तस्य राज्यप्राप्तिवचने कृष्णेन तम्प्रति सकोपं भीमेनापि दुर्योधनपराजये स्वस्य संशयोक्तिः ॥ 1 ॥ भीमेन कृष्णम्प्रति स्वसामर्थ्यप्रकथनपूर्वकं स्वेन दुर्योधनवधस्य सुकरत्वे कथिते कृष्णादिभिस्तत्प्रशंसनम् ॥ 2 ॥ भीमदुर्योधनयोर्वीरवादपुर्वकं युद्धोद्यमः ॥ 3 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;एवं दुर्योधने राजन्गर्जमाने मुहुर्मुहुः ।&#x9;001a&lt;br&gt;&#xA;युधिष्ठिरस्य सङ्क्रुद्धो वासुदेवोऽब्रवीदिदम् ॥&#x9;001c&lt;br&gt;&#xA;यदि नाम ह्ययं यूद्धे वरयेत्त्वां युधिष्ठिर ।&#x9;002a&lt;br&gt;&#xA;अर्जुनं नकुलं चैव सहदेवमथापि वा ॥&#x9;002c&lt;br&gt;&#xA;किमिदं साहसं राजंस्त्वया व्याहृतमीदृशम् ।&#x9;003a&lt;br&gt;&#xA;एकमेव निहत्याजौ भव राजा कुरुष्विति ॥&#x9;003c&lt;br&gt;&#xA;एतेन हि कृता योग्या वर्षाणीह त्रयोदश ।&#x9;004a&lt;br&gt;&#xA;आयसे पुरुषे राजन्भीमसेनजिघांसया ॥&#x9;004c&lt;br&gt;&#xA;कथं नाम भवेत्कार्यमस्माद्धि भरतर्षभ ।&#x9;005a&lt;br&gt;&#xA;साहसं कृतवांस्त्वं तु ह्यनुक्रोशान्नृपोत्तम ॥&#x9;005c&lt;br&gt;&#xA;नान्यमस्यानुपश्यामि प्रतियोद्धारमाहवे ।&#x9;006a&lt;br&gt;&#xA;ऋते वृकोदरात्पार्थात्स च नातिकृतश्रमः ॥&#x9;006c&lt;br&gt;&#xA;तदिदं द्यूतमारब्धं पुनरेव यथा पुरा ।&#x9;007a&lt;br&gt;&#xA;विषमं शकुनेश्चैव तव चैव विशेषतः ॥&#x9;007c&lt;br&gt;&#xA;बली भीमः समर्थश्च कृती राजा सुयोधनः ।&#x9;008a&lt;br&gt;&#xA;बलवान्वा कृती वेति कृती राजन्विशिष्यते ॥&#x9;008c&lt;br&gt;&#xA;सोऽयं राजंस्त्वया शत्रुः समे पथि निवेशितः ।&#x9;009a&lt;br&gt;&#xA;न्यस्तश्चात्मा सुविषमे कृच्छ्रमापादिता वयम् ॥&#x9;009c&lt;br&gt;&#xA;कोऽनु सर्वान्विनिर्जित्य शत्रूनेकेन वैरिणा ।&#x9;010a&lt;br&gt;&#xA;[कृच्छ्रप्राप्तेन च तथा हारयेद्राज्यमागतम् ।]&#x9;010c&lt;br&gt;&#xA;पातितश्चैकबाणेन शोचयेदेवमाहवे ॥&#x9;010e&lt;br&gt;&#xA;न हि पश्यामि तं लोके योऽद्य दुर्योधनं रणे ।&#x9;011a&lt;br&gt;&#xA;गदाहस्तं विजेतुं वै शक्तः स्यादमरोपि हि ॥&#x9;011c&lt;br&gt;&#xA;फल्गुनो वा भवान्वाथ माद्रीपुत्रावथापि वा ।&#x9;012a&lt;br&gt;&#xA;न समर्थानहं मन्ये गदाहस्तस्य संयुगे ॥&#x9;012c&lt;br&gt;&#xA;न त्वं भीमो न नकुलः सहदेवोऽथ फल्गुनः ।&#x9;013a&lt;br&gt;&#xA;जेतुं न्यायेन शक्तो वै कृती राजा सुयोधनः ॥&#x9;013c&lt;br&gt;&#xA;स कथं वदसे शत्रुं युध्यस्व गदयेति हि ।&#x9;014a&lt;br&gt;&#xA;एकं च नो निहत्याजौ भव राजेति भारत ॥&#x9;014c&lt;br&gt;&#xA;वृकोदरं समासाद्य संशयो वै जये हि नः ।&#x9;015a&lt;br&gt;&#xA;न्यायतो युध्यमानानां कृती ह्येष महाबलः ॥&#x9;015c&lt;br&gt;&#xA;[नूनं न राज्यभागेषा पाण्डोः कुन्त्याश्च सन्ततिः ।&#x9;016a&lt;br&gt;&#xA;अत्यन्तवनवासाय सृष्टा भैक्ष्याय वा पुनः ॥]&#x9;016c&lt;br&gt;&#xA;भीमसेन उवाच ।&#x9;017&lt;br&gt;&#xA;मधुसूदन माकार्षीविषादं यदुनन्दन ।&#x9;017a&lt;br&gt;&#xA;अद्य पारं गमिष्यामि वैरस्य भृशदुर्गमम् ॥&#x9;017c&lt;br&gt;&#xA;अहं सुयोधनं सङ्ख्ये हनिष्यामि न संशयः ।&#x9;018a&lt;br&gt;&#xA;विजयो वै ध्रुवः कृष्ण धर्मराजस्य दृश्यते ॥&#x9;018c&lt;br&gt;&#xA;अध्यर्धेन गुणेनेयं गदा गुरुतरी मम ।&#x9;019a&lt;br&gt;&#xA;न तथा धार्तराष्ट्रस्य माकार्षीर्माधव व्यथाम् ॥&#x9;019c&lt;br&gt;&#xA;अनया गदया चाहं संयुगे योद्धुमुत्सहे ।&#x9;020a&lt;br&gt;&#xA;भवन्तः प्रेक्षकाः सर्वे मम सन्तु जनार्दन ॥&#x9;020c&lt;br&gt;&#xA;सामरानपि लोकांस्त्रीन्नानाशस्त्रधरान्युधि ।&#x9;021a&lt;br&gt;&#xA;योधयेयं रणे कृष्ण किमुताद्य सुयोधनम् ॥&#x9;021c&lt;br&gt;&#xA;सञ्जय उवाच ।&#x9;022&lt;br&gt;&#xA;तथा सम्भाषमाणं तु वासुदेवो वृकोदरम् ।&#x9;022a&lt;br&gt;&#xA;हृष्टः सम्पूजयामास वचनं चेदमब्रवीत् ॥&#x9;022c&lt;br&gt;&#xA;त्वामाश्रित्य महाबाहो धर्मराजो युधिष्ठिरः ।&#x9;023a&lt;br&gt;&#xA;निहतारिः स्वकां दीप्तां श्रियं प्राप्नोत्यसंशयम् ॥&#x9;023c&lt;br&gt;&#xA;त्वया विनिहताः सर्वे धृतराष्ट्रसुता रणे ।&#x9;024a&lt;br&gt;&#xA;राजानो राजपुत्राश्च नागाश्च विनिपातिताः ॥&#x9;024c&lt;br&gt;&#xA;कलिङ्गा मागधाः प्राच्या गान्धाराः कुरवस्तथा ।&#x9;025a&lt;br&gt;&#xA;त्वामासाद्य महायुद्धे निहताः पाण्डुनन्दन ॥&#x9;025c&lt;br&gt;&#xA;हत्वा दुर्योधनं चापि प्रयच्छोर्वीं ससागराम् ।&#x9;026a&lt;br&gt;&#xA;धर्मराजाय कौन्तेय यथा विष्णुः शचीपतेः ॥&#x9;026c&lt;br&gt;&#xA;त्वां च प्राप्य रणे पापो धार्तराष्ट्रो विनङ्क्ष्यति ।&#x9;027a&lt;br&gt;&#xA;त्वमस्य सक्थिनी भङ्क्त्वा प्रतिज्ञां पालयिष्यसि ॥&#x9;027c&lt;br&gt;&#xA;यत्नेन ह त्वया पापो योद्धव्यो धृतराष्ट्रजः ।&#x9;028a&lt;br&gt;&#xA;कृती च बलवांश्चैव युद्धशौण्डश्च नित्यदा ॥&#x9;028c&lt;br&gt;&#xA;ततस्तु सात्यकी राजन्पूजयामास पाण्डवम् ।&#x9;029a&lt;br&gt;&#xA;विविधाभिश्च तं वाग्भिर्भीमसेनं जनेश्वर ॥&#x9;029c&lt;br&gt;&#xA;पाञ्चालाः पाण्डवेयाश्च धर्मराजपुरोगमाः ।&#x9;030a&lt;br&gt;&#xA;तद्वचो भीमसेनस्य सर्व एवाभ्यपूजयन् ॥&#x9;030c&lt;br&gt;&#xA;ततो भीमबलो भीमो युधिष्ठिरमथाब्रवीत् ।&#x9;031a&lt;br&gt;&#xA;सृञ्जयैः सह तिष्ठन्तं तपन्तमिव भास्करम् ॥&#x9;031c&lt;br&gt;&#xA;अहमेतेन सङ्गम्य संयुगे योद्धुमुत्सहे ।&#x9;032a&lt;br&gt;&#xA;न हि शक्तो रणे जेतुं मामेष पुरुषाधमः ॥&#x9;032c&lt;br&gt;&#xA;अद्य क्रोधं विमोक्ष्यामि निहितं हृदये भृशम् ।&#x9;033a&lt;br&gt;&#xA;सुयोधने धार्तराष्ट्रे खाण्डवेऽग्निमिवार्जुनः ॥&#x9;033c&lt;br&gt;&#xA;शल्यमद्योद्धरिष्यामि तव पाण्डव हृच्छयम् ।&#x9;034a&lt;br&gt;&#xA;निहते गदया पापे अद्य राजन्सुखी भव ॥&#x9;034c&lt;br&gt;&#xA;अद्य कीर्तिमयीं मालां प्रितमोक्ष्ये तवानघ ।&#x9;035a&lt;br&gt;&#xA;प्राणाञ्श्रियं च राज्यं च मोक्ष्यतेऽद्य सुयोधनः ॥&#x9;035c&lt;br&gt;&#xA;राजा च धृतराष्ट्रोऽद्य श्रुत्वा पुत्रं मया हतम् ।&#x9;036a&lt;br&gt;&#xA;स्मरिष्यत्यशुभं कर्म यत्तच्छकुनिबुद्धिजम् ॥&#x9;036c&lt;br&gt;&#xA;इत्युक्त्वा भरतश्रेष्ठो गदामुद्यम्य वीर्यवान् ।&#x9;037a&lt;br&gt;&#xA;उदतिष्ठत युद्धाय शक्रो वृत्रमिवाह्वयन् ॥&#x9;037c&lt;br&gt;&#xA;[तदाह्वानममृष्यन्वै तव पुत्रोऽतिवीर्यवान् ।&#x9;038a&lt;br&gt;&#xA;प्रत्युपस्थित एवाशु मत्तो मत्तमिव द्विपम् ॥&#x9;038c&lt;br&gt;&#xA;गदाहस्तं तव सुतं युद्धाय समुपस्थितम् ।&#x9;039a&lt;br&gt;&#xA;ददृशुः पाण्डवाः सर्वे कैलासमिव शृङ्गिणम्] ॥&#x9;039c&lt;br&gt;&#xA;तमेकाकिनमासाद्य धार्तराष्ट्रं महाबलम् ।&#x9;040a&lt;br&gt;&#xA;वियूथमिव मातङ्गं समहृष्यन्त पाण्डवाः ॥&#x9;040c&lt;br&gt;&#xA;[न सम्भ्रमो न च भयं न च ग्लानिर्न च व्यथा ।&#x9;041a&lt;br&gt;&#xA;आसीद्दुर्योधनस्यापि स्थितः सिंह इवाहवे] ॥&#x9;041c&lt;br&gt;&#xA;समुद्यतगदं दृष्ट्वा कैलासमिव शृङ्गिणम् ।&#x9;042a&lt;br&gt;&#xA;भीमसेनस्तदा राजन्दुर्योधनमथाब्रवीत् ॥&#x9;042c&lt;br&gt;&#xA;राज्ञापि धृतराष्ट्रेण त्वया चास्मासु यत्कृतम् ।&#x9;043a&lt;br&gt;&#xA;स्मर तद्दुष्कृतं कर्मं यद्भूतं वारणावते ॥&#x9;043c&lt;br&gt;&#xA;द्रौपदी च परामृष्टा समामध्ये रजस्वला ।&#x9;044a&lt;br&gt;&#xA;द्यूते च वञ्चितो राजा शकुनेर्बुद्धिलाघवात् ॥&#x9;044c&lt;br&gt;&#xA;यानि चान्यानि दुष्टात्मन्पापानि कृतवानसि ।&#x9;045a&lt;br&gt;&#xA;अनागःसु च पार्थेषु तस्य पश्य महत्फलम् ॥&#x9;045c&lt;br&gt;&#xA;त्वत्कृते निहतः शेते शरतल्पे महायशाः ।&#x9;046a&lt;br&gt;&#xA;गाङ्गेयो भरतश्रेष्ठः सर्वेषां नः पितामहः ॥&#x9;046c&lt;br&gt;&#xA;हतो द्रोणश्च कर्णश्च हतः शल्यः प्रतापवान् ।&#x9;047a&lt;br&gt;&#xA;वैराग्नेरादिकर्ता च शकुनिर्निहतो रणे ॥&#x9;047c&lt;br&gt;&#xA;भ्रातरस्ते हताः शूराः पुत्राश्च सहसैनिकाः ।&#x9;048a&lt;br&gt;&#xA;राजानश्च हताः शूराः समरेष्वनिवर्तिनः ॥&#x9;048c&lt;br&gt;&#xA;एते चान्ये च निहता बहवः क्षत्रियर्षभाः ।&#x9;049a&lt;br&gt;&#xA;प्रातिकामी तथा पापो द्रौपद्याः क्लेशकृद्धतः ॥&#x9;049c&lt;br&gt;&#xA;अवशिष्टस्त्वमेवैकः कुलघ्नोऽधमपूरुषः ।&#x9;050a&lt;br&gt;&#xA;त्वामप्यद्य हनिष्यामि गदया नात्र संशयः ॥&#x9;050c&lt;br&gt;&#xA;अद्य तेऽहं रणे दर्पं सर्वं नाशयिता नृप ।&#x9;051a&lt;br&gt;&#xA;राज्याशां विपुलां चापि पाण्डवेषु च दुष्कृतम् ॥&#x9;051c&lt;br&gt;&#xA;दुर्योधन उवाच ।&#x9;052&lt;br&gt;&#xA;किं कत्थितेन बहुना युध्यस्वाद्य मया सह ।&#x9;052a&lt;br&gt;&#xA;अद्य तेऽहं विनेष्यामि युद्धश्रद्धां वृकोदर ॥&#x9;052c&lt;br&gt;&#xA;किं न पश्यसि मां पाप गदायुद्धे व्यवस्थितम् ।&#x9;053a&lt;br&gt;&#xA;हिमवच्छिखराकारां प्रगृह्य महतीं गदाम् ॥&#x9;053c&lt;br&gt;&#xA;गदिनं कोऽद्य मां पाप हन्तुमुत्सहते रिपुः ।&#x9;054a&lt;br&gt;&#xA;न्यायतो युध्यमानश्च देवेष्वपि पुरन्दरः ॥&#x9;054c&lt;br&gt;&#xA;मा वृथा गर्ज कौन्तेय शारदाभ्रमिवाजलम् ।&#x9;055a&lt;br&gt;&#xA;दर्शयस्व बलं युद्धे यावन्नासून्निहन्मि ते ॥&#x9;055c&lt;br&gt;&#xA;तस्य तद्वचनं श्रुत्वा पाण्डवाः सहसृञ्जयाः ।&#x9;056a&lt;br&gt;&#xA;सर्वे सम्पूजयामासुस्तद्वचो विजिगीषवः ॥&#x9;056c&lt;br&gt;&#xA;उन्मत्तमिव मातङ्गं तलशब्देन मानवाः ।&#x9;057a&lt;br&gt;&#xA;भूयः संहर्षयामासू राजन्दुर्योधनं द्विषः ॥&#x9;057c&lt;br&gt;&#xA;बृंहन्ति कुञ्जरास्तत्र हया हेषन्ति चासकृत् ।&#x9;058a&lt;br&gt;&#xA;शस्त्राणि सम्प्रदीप्यन्ते पाण्डवानां जयैषिणाम् ॥ ॥&#x9;058c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/034/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/034/</guid>
      <description>&lt;p&gt;अध्यायः 034&lt;/p&gt;&#xA;&lt;p&gt;गदायुद्धारम्भे बलभद्रागमनम् ॥ 1 ॥ तस्मिन्पाण्ढवादिभिरर्चितोपविष्टे पुनर्गदायुद्धारम्भः ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तस्मिन्युद्धे महाराज सुसंवृत्ते सुदारुणे ।&#x9;001a&lt;br&gt;&#xA;उपविष्टेषु सर्वेषु पाण्डवेषु महात्मसु ॥&#x9;001c&lt;br&gt;&#xA;ततस्तालध्वजो रामस्तयोर्युद्ध उपस्थिते ।&#x9;002a&lt;br&gt;&#xA;श्रुत्वा तच्छिष्ययो राजन्नाजगाम हलायुधः ॥&#x9;002c&lt;br&gt;&#xA;तं दृष्ट्वा परमप्रीताः पाण्डवाः सहकेशवाः ।&#x9;003a&lt;br&gt;&#xA;उपगम्योपसङ्गृह्य विधिवत्प्रत्यपूजयन् ॥&#x9;003c&lt;br&gt;&#xA;पूजयित्वा ततः पश्चादिदं वचनमब्रुवन् ।&#x9;004a&lt;br&gt;&#xA;शिष्ययोः कौशलं युद्धे पश्य रामेति पार्थिव ॥&#x9;004c&lt;br&gt;&#xA;अब्रवीच्च तदा रामो दृष्ट्वा कृष्णं सपाण्डवम् ।&#x9;005a&lt;br&gt;&#xA;दुर्योधनं च कौरव्यं गदापाणिमवस्थितम् ॥&#x9;005c&lt;br&gt;&#xA;राम उवाच ।&#x9;006&lt;br&gt;&#xA;चत्वारिंशदहान्यद्य द्वे च मे निःसृतस्य वै ।&#x9;006a&lt;br&gt;&#xA;पुष्येण सम्प्रयातोऽस्मि श्रवणे पुनरागतः ।&#x9;006c&lt;br&gt;&#xA;शिष्ययोर्वै गदायुद्धं द्रुष्टुकामोऽस्मि माधव ॥&#x9;006e&lt;br&gt;&#xA;ततो युधिष्ठिरो राजा परिष्वज्य हलायुधम् ।&#x9;007a&lt;br&gt;&#xA;स्वागतं कुशलं चास्मै पर्यपृच्छद्यथातथम् ॥&#x9;007c&lt;br&gt;&#xA;कृष्णौ चापि महेष्वासावभिवाद्य हलायुधम् ।&#x9;008a&lt;br&gt;&#xA;सस्वजाते परिप्रीतौ प्रीयमाणौ यशस्विनौ ॥&#x9;008c&lt;br&gt;&#xA;माद्रीपुत्रौ तथा शूरौ द्रौपद्याः पञ्च चात्मजाः ।&#x9;009a&lt;br&gt;&#xA;अभिवाद्य स्थिता राजन्रौहिणेयं महाबलम् ॥&#x9;009c&lt;br&gt;&#xA;भीमसेनोऽथ बलवान्पुत्रस्तव जनाधिप ।&#x9;010a&lt;br&gt;&#xA;तथैव चोद्यतगदौ पूजयामासतुर्बलम् ॥&#x9;010c&lt;br&gt;&#xA;स्वागतेन च ते तत्र प्रतिपूज्य पुनःपुनः ।&#x9;011a&lt;br&gt;&#xA;पश्य युद्धं महाबाहो इति ते राममब्रुवन् ॥&#x9;011c&lt;br&gt;&#xA;एवमुचुर्महात्मानं रौहिणेयं नराधिपाः ॥&#x9;012a&lt;br&gt;&#xA;परिष्वज्य तदा रामः पाण्डवान्सह सृञ्जयान् ।&#x9;012c&lt;br&gt;&#xA;अपृच्छत्कुशलं सर्वान्पार्थिवांश्चामितौजसः ।&#x9;013a&lt;br&gt;&#xA;तथैव ते समासाद्य पप्रच्छुस्तमनामयम् ॥&#x9;013c&lt;br&gt;&#xA;प्रत्यभ्यर्च्य हली सर्वान्क्षत्रियांश्च महात्मनः ।&#x9;014a&lt;br&gt;&#xA;कृत्वा कुशलसम्प्रश्नं संविदं च यथावयः ॥&#x9;014c&lt;br&gt;&#xA;जनार्दनं सात्यकिं च प्रेम्णा सम्परिषस्वजे ।&#x9;015a&lt;br&gt;&#xA;मूर्ध्नि चैतावुपाघ्राय कुशलं पर्यपृच्छत ॥&#x9;015c&lt;br&gt;&#xA;तौ च तं विधिवद्राजन्पूजयामासतुर्गुरुम् ।&#x9;016a&lt;br&gt;&#xA;ब्रह्माणामिव देवेशमिन्द्रोपेन्द्रौ मुदान्वितौ ॥&#x9;016c&lt;br&gt;&#xA;ततोऽब्रवीद्धर्मसुतो रौहिणेयमरिन्दमम् ।&#x9;017a&lt;br&gt;&#xA;इदं भ्रात्रोर्महायुद्धं पश्य रामेति भारत ॥&#x9;017c&lt;br&gt;&#xA;तेषां मध्ये महाबाहुः श्रीमान्केशवपूर्वजः ।&#x9;018a&lt;br&gt;&#xA;न्यविशत्परमप्रीतः पूज्यमानो महारथैः ॥&#x9;018c&lt;br&gt;&#xA;स बभौ राजमध्यस्थो नीलवासाः सितप्रभः ।&#x9;019a&lt;br&gt;&#xA;दिवीव नक्षत्रगणैः परिवीतो निशाकरः ॥&#x9;019c&lt;br&gt;&#xA;ततस्तयोः सन्निपातस्तुमुलो रोमहर्षणः ।&#x9;020a&lt;br&gt;&#xA;आसीदन्तकरो राजन्वैरस्यान्तं विधित्सतोः ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/035/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/035/</guid>
      <description>&lt;p&gt;अध्यायः 035&lt;/p&gt;&#xA;&lt;p&gt;जनमेजयेन वैशम्पायनम्प्रति बलरामस्य तीर्थयात्राप्रकारप्रश्नः ॥ 1 ॥ तेन तम्प्रति तत्कथनमुपक्रम्य प्रभासतीर्थस्य तत्पदवाच्यत्वे हेतुकथनम् ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;पूर्वमेव यदा रामस्तस्मिन्युद्ध उपस्थिते ।&#x9;001a&lt;br&gt;&#xA;आमन्त्र्य केशवं यातो वृष्णिभिः सहितः प्रभुः ॥&#x9;001c&lt;br&gt;&#xA;साहाय्यं धार्तराष्ट्रस्य न च कर्ताऽस्मि केशव ।&#x9;002a&lt;br&gt;&#xA;न चैव पाण्डुपुत्राणां गमिष्यामि यथागतम् ॥&#x9;002c&lt;br&gt;&#xA;एवमुक्त्वा तदा रामो यातः शत्रुनिबर्हणः ।&#x9;003a&lt;br&gt;&#xA;तस्य चागमनं भूयो ब्रह्मञ्शं सितुमर्हसि ॥&#x9;003c&lt;br&gt;&#xA;आख्याहि मे विस्तरशः कथं राम उपस्थितः ।&#x9;004a&lt;br&gt;&#xA;कथं च दृष्टवान्युद्धं कुशलो ह्यसि सत्तम ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;उपप्लाव्ये निविष्टेषु पाण्डवेषु महात्मसु ।&#x9;005a&lt;br&gt;&#xA;प्रेषितो धृतराष्ट्रस्य समीपं मधुसूदनः ॥&#x9;005c&lt;br&gt;&#xA;शमं प्रति महाबाहो हितार्थं सर्वदेहिनाम् ॥&#x9;006ac&lt;br&gt;&#xA;स गत्वा हास्तिनपुरं धृतराष्ट्रं समेत्य च ।&#x9;007a&lt;br&gt;&#xA;उक्तवान्वचनं पथ्यं हितं चैव विशेषतः ॥&#x9;007c&lt;br&gt;&#xA;न च तत्कृतवान्राजा यथाऽख्यातं हि तत्पुरा ॥&#x9;008ac&lt;br&gt;&#xA;अनवाप्य शमं तत्र कृष्णः पुरुषसत्तमः ।&#x9;009a&lt;br&gt;&#xA;आगच्छत महाबाहुरुपप्लाव्यं जनाधिप ॥&#x9;009c&lt;br&gt;&#xA;ततः प्रत्यागतः कृष्णो धार्तराष्ट्रविसर्जितः ।&#x9;010a&lt;br&gt;&#xA;आजगाम नरव्याघ्रः पाण्डवानामनीकिनीम् ।&#x9;010c&lt;br&gt;&#xA;यथोक्तं च यथावृत्तं गत्वा पाण्डवमब्रवीत् ॥&#x9;010e&lt;br&gt;&#xA;न कुर्वन्ति वचो मह्यं कुरवः कालनोदिताः ।&#x9;011a&lt;br&gt;&#xA;निर्गच्छध्वं पाण्डवेयाः पुष्येण सहिता मया ॥&#x9;011c&lt;br&gt;&#xA;ततो विभज्यमानेषु बलेषु बलिनां वरः ।&#x9;012a&lt;br&gt;&#xA;प्रोवाच भ्रातरं कृष्णं रौहिणेयो महामनाः ॥&#x9;012c&lt;br&gt;&#xA;तेषामपि महाबाहो साहाय्यं मधुसूदन ।&#x9;013a&lt;br&gt;&#xA;क्रियतामिति तत्कृष्णो नास्य चक्रे वचस्तदा ॥&#x9;013c&lt;br&gt;&#xA;ततो मन्युपरीतात्मा जगाम यदुनन्दनः ।&#x9;014a&lt;br&gt;&#xA;तीर्थयात्रां हलधरः सरस्वत्यां महायशाः ।&#x9;014c&lt;br&gt;&#xA;मैत्रनक्षत्रयोगे स्म सहितः सर्वयादवैः ॥&#x9;014e&lt;br&gt;&#xA;आश्रयामास भोजस्तु दुर्योधनमरिन्दमः ।&#x9;015a&lt;br&gt;&#xA;युयुधानेन सहितो वासुदेवस्तु पाण्डवान् ॥&#x9;015c&lt;br&gt;&#xA;रौहिणेये गते शूरे पुष्येण मधुसूदनः ।&#x9;016a&lt;br&gt;&#xA;पाण्डवेयान्पुरस्कृत्य ययावभिमुखः कूरून् ॥&#x9;016c&lt;br&gt;&#xA;गच्छन्नेव पथिस्थस्तु रामः प्रेष्यानुवाच ह ।&#x9;017a&lt;br&gt;&#xA;सम्भारांस्तीर्थयात्रायां सर्वोपकरणानि च ॥&#x9;017c&lt;br&gt;&#xA;आनयध्वं द्वारकाया अग्नीन्वै याजकांस्तथा ।&#x9;018a&lt;br&gt;&#xA;सुवर्णरजतं चैव धेनूर्वासांसि वाजिनः ॥&#x9;018c&lt;br&gt;&#xA;कुञ्जरांश्च रथांश्चैव खरोष्ट्रं वाहनानि च ।&#x9;019a&lt;br&gt;&#xA;क्षिप्रमानीयतां सर्वं तीर्थहेतोः परिच्छदम् ॥&#x9;019c&lt;br&gt;&#xA;प्रतिस्रोतः सरस्वत्या गच्छध्वं शीघ्रगामिनः ।&#x9;020a&lt;br&gt;&#xA;ऋत्विजश्चानयध्वं वै शतशश्च द्विजर्षभान् ॥&#x9;020c&lt;br&gt;&#xA;एवं सन्दिश्य तु प्रेष्यान्बलदेवो महाबलः ।&#x9;021a&lt;br&gt;&#xA;तीर्थयात्रां ययौ राजन्कुरूणां वैशसे तदा ॥&#x9;021c&lt;br&gt;&#xA;सरस्वत्याः प्रतिस्रोतः समुद्रादभिजग्मिवान ।&#x9;022a&lt;br&gt;&#xA;रामो यदूत्तमः श्रीमांस्तीर्थयात्रामनुस्मरन् ॥&#x9;022c&lt;br&gt;&#xA;ऋत्विग्भिश्च सुहृद्भिश्च यथाऽन्यैर्द्विजसत्तमैः ।&#x9;023a&lt;br&gt;&#xA;रथैर्गजैस्तथाऽश्वैश्च प्रेष्यैश्च भरतर्षभ ।&#x9;023c&lt;br&gt;&#xA;गोखरोष्ट्रप्रयुक्तैश्च यानैश्च बहुभिर्वृतः ॥&#x9;023e&lt;br&gt;&#xA;श्रान्तानां क्लान्तवपुषां शिशूनां विपुलायुषाम् ।&#x9;024a&lt;br&gt;&#xA;देशेदेशे तु देयानि दानानि विविधानि च ॥&#x9;024c&lt;br&gt;&#xA;अर्चायै चार्थिनां राजन्क्लृप्तानि बहुशस्तथा ।&#x9;025a&lt;br&gt;&#xA;तानि यानीह देशेषु प्रतीक्षन्ति स्म भारत ॥&#x9;025c&lt;br&gt;&#xA;बुभुक्षितानामर्थाय क्लृप्तमन्नं समन्ततः ॥&#x9;026ac&lt;br&gt;&#xA;योयो यत्र द्विजो भोज्यं भोक्तुं कामयते तदा ।&#x9;027a&lt;br&gt;&#xA;तस्यतस्य तु तत्रैवमुपजह्रुस्तदा नृष ॥&#x9;027c&lt;br&gt;&#xA;तत्रतत्र स्थिता राजन्रौहिणेयस्य शासनात् ।&#x9;028a&lt;br&gt;&#xA;भक्ष्यपेयस्य कुर्वन्ति राशींस्तत्र समन्ततः ॥&#x9;028c&lt;br&gt;&#xA;वासांसि च महार्हाणि पर्यङ्कास्तरणानि च ।&#x9;029a&lt;br&gt;&#xA;पूजार्थं तत्र क्लृप्तानि विप्राणां सुखमिच्छताम् ॥&#x9;029c&lt;br&gt;&#xA;यत्र यः स्वपते विप्रो यो वा जागर्ति भारत ।&#x9;030a&lt;br&gt;&#xA;तत्रतत्रैव सर्वस्य क्लृप्तं सर्वमपश्यत ॥&#x9;030c&lt;br&gt;&#xA;यथासुखं जनः सर्वो याति तिष्ठति वै तदा ।&#x9;031a&lt;br&gt;&#xA;यातुकामस्य यानानि पानानि तृषितस्य च ॥&#x9;031c&lt;br&gt;&#xA;बुभुक्षितस्य चान्नानि स्वादूनि भरतर्षभ ।&#x9;032a&lt;br&gt;&#xA;उपजह्रुर्नरास्तत्र वस्त्राण्याभरणानि च ॥&#x9;032c&lt;br&gt;&#xA;स पन्थाः प्रबभौ राजन्सर्वस्यैव सुखावहः ।&#x9;033a&lt;br&gt;&#xA;स्वर्गोपमस्तदा वीर नराणां तत्र गच्छताम् ॥&#x9;033c&lt;br&gt;&#xA;नित्यप्रमुदितोपेतः स्वादुभक्ष्यो जलान्वितः ।&#x9;034a&lt;br&gt;&#xA;विपण्यापणपण्यानं नानाजनशतैर्वृतः ।&#x9;034c&lt;br&gt;&#xA;नानाद्रुमलतोपेतो नानारत्नविभूषितः ॥&#x9;034e&lt;br&gt;&#xA;ततो महात्मा नियतो मनस्विनां पुण्येषु तीर्थेषु वसूनि राजन् ।&#x9;035a&lt;br&gt;&#xA;ददौ द्विजेभ्यः क्रतुदक्षिणाश्च यदुप्रवीरो हलभृत्प्रतीतः ॥&#x9;035c&lt;br&gt;&#xA;दोग्ध्रीश्च धेनूश्च सहस्रशो वै सुवाससः काञ्चनबद्धशृङ्गीः ।&#x9;036a&lt;br&gt;&#xA;हयांश्च नानाविधदेशजातान्यानानि दासांश्च शुभान्द्विजेभ्यः ॥&#x9;036c&lt;br&gt;&#xA;रत्नानि मुक्तामणिविद्रुमं चाप्यग्र्यं सुवर्णं रजतं सुशुद्धम् ।&#x9;037a&lt;br&gt;&#xA;अयस्मयं ताम्रमयं च भाण्डं ददौ द्विजातिप्रवरेषु रामः ॥&#x9;037c&lt;br&gt;&#xA;एवं स वित्तं प्रददौ महात्मा सरस्वतीतीर्थगतेषु भूरि ।&#x9;038a&lt;br&gt;&#xA;ययौ क्रमेणाप्रतिमप्रभावस्ततः कुरुक्षेत्रमुदारवृत्तः ॥&#x9;038c&lt;br&gt;&#xA;जनमेजय उवाच ।&#x9;039&lt;br&gt;&#xA;सारस्वतानां तीर्थानां गुणोत्पत्तिं वदस्व मे ।&#x9;039a&lt;br&gt;&#xA;फलं च द्विपदां श्रेष्ठ कर्म निर्वृत्तिमेव च ॥&#x9;039c&lt;br&gt;&#xA;यथाक्रमेण भगवंस्तीर्थानामनुपूर्वशः ।&#x9;040a&lt;br&gt;&#xA;ब्रूहि ब्रह्मविदां श्रेष्ठ परं कौतूहलं हि मे ॥&#x9;040c&lt;br&gt;&#xA;वैशम्पायन उवाच ।&#x9;041&lt;br&gt;&#xA;तीर्थानां च फलं राजन्गुणोत्पत्तिं च सर्वशः ।&#x9;041a&lt;br&gt;&#xA;मयोच्यमानं वै पुण्यं शृणु राजेन्द्र कृत्स्नशः ॥&#x9;041c&lt;br&gt;&#xA;पूर्वं महाराज यदुप्रवीर ऋत्विक्सुहृद्विप्रगणैश्च सार्धम् ।&#x9;042a&lt;br&gt;&#xA;पुण्यं प्रभासं समुपाजगाम यत्रोडुराढ्यक्ष्मणा क्षीयमाणः ॥&#x9;042c&lt;br&gt;&#xA;विमुक्तशापः पुनराप्य तेजः सर्वं जगद्भासयते नरेन्द्र ।&#x9;043a&lt;br&gt;&#xA;एतत्तु तीर्थप्रवरं पृथिव्यां प्रभासनात्तस्य ततः प्रभासः ॥ ॥&#x9;043c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/036/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/036/</guid>
      <description>&lt;p&gt;अध्यायः 036&lt;/p&gt;&#xA;&lt;p&gt;चन्द्रे स्वभार्यास्वश्विन्यादिदङ्क्षपुत्रीषु इतरोपेक्षणेन रोहिण्यामेवासक्ते दक्षेण रोषाच्चन्द्रे यक्ष्मप्रक्षेपः ॥ 1 ॥ देवै प्रसादितदक्षवचनाच्चन्द्रेण प्रभासतीर्थनिमज्जनेन क्षयरोगपरिहरणम् ॥ 2 ॥ बलभद्रेण तत्तीर्थे मज्जनादि ॥ 3 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;किमर्थं भगवान्सोमो यक्ष्मणा समगृह्यत ।&#x9;001a&lt;br&gt;&#xA;कथं च तीर्थप्रवरे तस्मिंश्चन्द्रो न्यमज्जत ॥&#x9;001c&lt;br&gt;&#xA;कथमाप्लुत्य तस्मिंस्तु पुनराप्यायितः शशी ।&#x9;002a&lt;br&gt;&#xA;एतन्मे सर्वमाचक्ष्व विस्तरेण महामुने ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;दक्षस्य तनयास्तात प्रादुरासन्विशाम्पते ।&#x9;003a&lt;br&gt;&#xA;स सप्तविंशतिं कन्या दक्षः सोमाय वै ददौ ॥&#x9;003c&lt;br&gt;&#xA;नक्षत्रयोगनिरताः सङ्ख्यानार्थं च ताभवन् ।&#x9;004a&lt;br&gt;&#xA;पत्न्यो वै तस्य राजेन्द्र सोमस्य शुभकर्मणः ॥&#x9;004c&lt;br&gt;&#xA;तास्तु सर्वा विशालाक्ष्यो रूपेणाप्रतिमाऽभवन् ।&#x9;005a&lt;br&gt;&#xA;अत्यरिच्यत तासां तु रोहिणी रूपसम्पदा ॥&#x9;005c&lt;br&gt;&#xA;ततस्तस्यां स भगवान्प्रीतिं चक्रे निशाकरः ।&#x9;006a&lt;br&gt;&#xA;साऽस्य हृद्या बभूवाथ तस्मात्तां बुभुजे सदा ॥&#x9;006c&lt;br&gt;&#xA;ततस्ताः कुपिताः सर्वा नक्षत्राख्या महात्मनः ।&#x9;007a&lt;br&gt;&#xA;ता गत्वा पितरं प्राहुः प्रजापतिमतन्द्रिताः ॥&#x9;007c&lt;br&gt;&#xA;सोमो वसति नास्मासु रोहिणीं भजते सदा ।&#x9;008a&lt;br&gt;&#xA;ता वयं सहिताः सर्वास्त्वत्सकाशे प्रजेश्वर ।&#x9;008c&lt;br&gt;&#xA;वत्स्यामो नियताहारास्तपश्चरणतत्पराः ॥&#x9;008e&lt;br&gt;&#xA;श्रुत्वा तासां तु वचनं दक्षः सोममथाब्रवीत् ।&#x9;009a&lt;br&gt;&#xA;समं वर्तस्व सर्वासु मा त्वाऽधर्मो महान्स्पृशेत् ॥&#x9;009c&lt;br&gt;&#xA;तास्तु सर्वाऽब्रवीद्दक्षो गच्छध्वं शशिनोन्तिकम् ।&#x9;010a&lt;br&gt;&#xA;समं वत्स्यति सर्वासु चन्द्रमा मम शासनात् ॥&#x9;010c&lt;br&gt;&#xA;विसृष्टास्तास्तथा जग्मुः शीतांशोर्भवनं शुभाः ।&#x9;011a&lt;br&gt;&#xA;तथाऽपि सोमो भगवान्पुनरेव महीपते ।&#x9;011c&lt;br&gt;&#xA;रोहिण्या सार्धमवसत्प्रीयमाणो मुहुर्मुहुः ॥&#x9;011e&lt;br&gt;&#xA;ततस्ताः सहिताः सर्वा भूयः पितरमब्रुवन् ॥&#x9;012ac&lt;br&gt;&#xA;सोमो वसति नास्मासु नाकरोद्वचनं तव ।&#x9;013a&lt;br&gt;&#xA;तव शुश्रूषणे युक्ता वत्स्यामो हि तवान्तिके ॥&#x9;013c&lt;br&gt;&#xA;तासां तद्वचनं श्रुत्वा दक्षः सोममथाब्रवीत् ।&#x9;014a&lt;br&gt;&#xA;समं वर्तस्व सर्वासु मा त्वां शप्स्ये विरोचन ॥&#x9;014c&lt;br&gt;&#xA;अनादृत्य तु तद्वाक्यं दक्षस्य भगवाञ्शशी ।&#x9;015a&lt;br&gt;&#xA;रोहिण्या सार्धमवसत्ततस्ताः कुपिताः पुनः ॥&#x9;015c&lt;br&gt;&#xA;गत्वा च पितरं प्राहुः प्रणम्य शिरसा तदा ।&#x9;016a&lt;br&gt;&#xA;सोमो वसति नास्मासु तस्मान्नः शरणं भव ॥&#x9;016c&lt;br&gt;&#xA;रोहिण्यामेव भगवान्सदा वसति चन्द्रमाः ।&#x9;017a&lt;br&gt;&#xA;न त्वद्वचो गणयति नास्मासु स्नेहमिच्छति ॥&#x9;017c&lt;br&gt;&#xA;तस्मान्नस्त्राहि सर्वा वै यथा नः सोम आविशेत् ।&#x9;018a&lt;br&gt;&#xA;तच्छ्रुत्वा भगवान्क्रुद्धो यक्ष्माणं पृथिवीपते ॥&#x9;018c&lt;br&gt;&#xA;ससर्ज रोषात्सोमाय स चोडुपतिमाविशत् ।&#x9;019a&lt;br&gt;&#xA;स यक्ष्मणाऽभिभूतात्माक्षीयताहरहः शशी ॥&#x9;019c&lt;br&gt;&#xA;यत्नं चाप्यकरोद्राजन्मोक्षार्थं तस्य यक्ष्मणः ।&#x9;020a&lt;br&gt;&#xA;इष्ट्वेष्टिभिर्महाराज विविधाभिर्निशाकरः ॥&#x9;020c&lt;br&gt;&#xA;न चामुच्यत शापाद्वै क्षयं चैवाधिगच्छति ।&#x9;021a&lt;br&gt;&#xA;क्षीयमाणे ततः सोमे ओषध्यो न प्रजज्ञिरे ॥&#x9;021c&lt;br&gt;&#xA;निरास्वादरसाः सर्वा हतवीर्याश्च सर्वशः ।&#x9;022a&lt;br&gt;&#xA;ओषधीनां क्षये जाते प्राणिनामपि सङ्क्षयः ॥&#x9;022c&lt;br&gt;&#xA;कृशाश्चासन्प्रजाः सर्वाः क्षीयमाणे निशाकरे ।&#x9;023a&lt;br&gt;&#xA;ततो देवाः समागम्य सोममूचुर्महीपते ॥&#x9;023c&lt;br&gt;&#xA;किमिदं भवतो रूपमीदृशं सम्प्रकाशते ।&#x9;024a&lt;br&gt;&#xA;कारणं ब्रूहि नः सर्वं येनेदं ते महद्भयम् ॥&#x9;024c&lt;br&gt;&#xA;श्रुत्वा तु कारणं त्वत्तो विधास्यामस्ततो वयम् ।&#x9;025a&lt;br&gt;&#xA;एवमुक्तः प्रत्युवाच सर्वांस्ताञ्शशलक्षणः ॥&#x9;025c&lt;br&gt;&#xA;शापस्य कारणं चैव यक्ष्माणं च तथाऽऽत्मनः ।&#x9;026a&lt;br&gt;&#xA;देवास्तस्य वचः श्रुत्वा गत्वा दक्षमथाऽब्रुवन् ॥&#x9;026c&lt;br&gt;&#xA;प्रसीद भगवन्सोमे शापोऽयं विनिवर्त्यताम् ।&#x9;027a&lt;br&gt;&#xA;असौ हि चन्द्रमाः क्षीणः किञ्चिच्छेषो हि लक्ष्यते ॥&#x9;027c&lt;br&gt;&#xA;क्षयाच्चैवास्य देवेश प्रजाश्चैव गताः क्षयम् ।&#x9;028a&lt;br&gt;&#xA;वीरुदोषधयश्चैव बीजानि विविधानि च ।&#x9;028c&lt;br&gt;&#xA;तथा नरा लोकगुरो प्रसादं कर्तुमर्हसि ॥&#x9;028e&lt;br&gt;&#xA;एवमुक्तस्ततो देवान्प्राह वाक्यं प्रजापतिः ।&#x9;029a&lt;br&gt;&#xA;नैतच्छक्यं मम वचो व्यावर्तयितुमञ्जसा ॥&#x9;029c&lt;br&gt;&#xA;हेतुना तु महाभागा निवर्तिष्यति केनचित् ।&#x9;030a&lt;br&gt;&#xA;समं वर्ततु सर्वासु शशी भार्यासु नित्यशः ॥&#x9;030c&lt;br&gt;&#xA;सरस्वत्या वरे तीर्थे निमज्जञ्शशलक्षणः ।&#x9;031a&lt;br&gt;&#xA;पुनर्वर्धिष्यते देवास्तद्वै सत्यं वचो मम ॥&#x9;031c&lt;br&gt;&#xA;मासार्धं च क्षयं सोमो नित्यमेव गमिष्यति ।&#x9;032a&lt;br&gt;&#xA;मासार्धं तु पुनर्वृद्विं सत्यमेतद्वचो मम ॥&#x9;032c&lt;br&gt;&#xA;समुद्रं पश्चिमं गत्वा सरस्वत्यब्धिसङ्गमम् ।&#x9;033a&lt;br&gt;&#xA;आराधयतु देवेशं ततः कान्तिमवाप्स्यति ॥&#x9;033c&lt;br&gt;&#xA;सरस्वतीं ततः सोमः स जगामर्षिशासनात् ।&#x9;034a&lt;br&gt;&#xA;प्रभासं प्रथमं तीर्थं सरस्वत्या जगाम ह ॥&#x9;034c&lt;br&gt;&#xA;अमावास्यां महातेजास्तत्रामज्जन्महाद्युतिः ।&#x9;035a&lt;br&gt;&#xA;लोकान्प्रभासयामास शीतांशुत्वमवाप च ॥&#x9;035c&lt;br&gt;&#xA;देवास्तु सर्वे राजेन्द्र प्रसादं प्राप्य पुष्कलम् ।&#x9;036a&lt;br&gt;&#xA;सोमेन सहिता भूत्वा दक्षस्य प्रमुखेऽभवन् ॥&#x9;036c&lt;br&gt;&#xA;ततः प्रजापतिः सर्वा विससर्जाथ देवताः ।&#x9;037a&lt;br&gt;&#xA;सोमं च भगवान्प्रीतो भूयो वचनमब्रवीत् ॥&#x9;037c&lt;br&gt;&#xA;मावमंस्थाः स्त्रियः पुत्र मा च विप्रान्कदाचन ।&#x9;038a&lt;br&gt;&#xA;गच्छ युक्तः सदा भूत्वा कुरु वै शासनं मम ॥&#x9;038c&lt;br&gt;&#xA;स विसृष्टो महाराज जगामाथ स्वमालयम् ।&#x9;039a&lt;br&gt;&#xA;प्रजाश्च मुदिता भूत्वा ईजिरे च यथा पुरा ॥&#x9;039c&lt;br&gt;&#xA;एवं ते सर्वमाख्यातं यथा शप्तो निशाकरः ।&#x9;040a&lt;br&gt;&#xA;प्रभासं च यथा तीर्थं तीर्थानां प्रवरं महत् ॥&#x9;040c&lt;br&gt;&#xA;अमावास्यां महाराज नित्यशः शशलक्षणः ।&#x9;041a&lt;br&gt;&#xA;स्नात्वाह्याप्यायते श्रीमान्प्रभासे तीर्थउत्तमे ॥&#x9;041c&lt;br&gt;&#xA;अतश्चैतत्प्रजानन्ति प्रभासमिति भूमिप ।&#x9;042a&lt;br&gt;&#xA;प्रभां हि परमां लेभे तस्मिंश्चामज्ज्य चन्द्रमाः ॥&#x9;042c&lt;br&gt;&#xA;&#39;लोकान्प्रभासयामास पुपोष च वपुस्तथा ।&#x9;043a&lt;br&gt;&#xA;तत्र स्नात्वा हलीरामो दत्वा प्रीतोऽथ दक्षिणाः&#39; ॥&#x9;043c&lt;br&gt;&#xA;ततस्तु चमसोद्भेदमभीतस्त्वगमद्बली ।&#x9;044a&lt;br&gt;&#xA;चमसोद्भेद इत्येवं यं जनाः कथयन्त्युत ॥&#x9;044c&lt;br&gt;&#xA;तत्र दत्त्वा च दानानि विशिष्टानि हलायुधः ।&#x9;045a&lt;br&gt;&#xA;उषित्वा रजनीमेकां स्नात्वा च विधिवत्तदा ॥&#x9;045c&lt;br&gt;&#xA;उदपानमथागच्छत्त्वरावान्केशवाग्रजः ।&#x9;046a&lt;br&gt;&#xA;आद्यं स्वस्त्ययनं चैव तत्रावाप्य महाबलः ॥&#x9;046c&lt;br&gt;&#xA;स्निग्धत्वादोषधीनां च भूमेश्च जनमेजय ।&#x9;047a&lt;br&gt;&#xA;जानन्ति सिद्धा राजेन्द्र निगूढां तां सरस्वतीम् ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/037/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/037/</guid>
      <description>&lt;p&gt;अध्यायः 037&lt;/p&gt;&#xA;&lt;p&gt;एकतद्वितत्रितनामकानां विप्राणां कथा ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;तस्मान्नदीगतं चापि ह्युदपानं यशस्विनः ।&#x9;001a&lt;br&gt;&#xA;त्रितस्य च महाराज जगामाथ हलायुधः ॥&#x9;001c&lt;br&gt;&#xA;तत्र दत्त्वा बहुद्रव्यं पूजयित्वा तथा द्विजान् ।&#x9;002a&lt;br&gt;&#xA;उपस्पृश्य च तत्रैव प्रहृष्टो मुसलायुधः ॥&#x9;002c&lt;br&gt;&#xA;तत्र धर्मपरो ह्यासीत्त्रितः स सुमहातपाः ।&#x9;003a&lt;br&gt;&#xA;कूपे च वसता तेन सोमः पीतो महात्मना ॥&#x9;003c&lt;br&gt;&#xA;तत्र चैनं समुत्सृज्य भ्रातरौ जग्मतुर्गृहान् ।&#x9;004a&lt;br&gt;&#xA;ततस्तौ वै शशापाथ त्रितो ब्राह्मणसत्तमः ॥&#x9;004c&lt;br&gt;&#xA;जनमेजय उवाच ।&#x9;005&lt;br&gt;&#xA;उदपानं कथं ब्रह्मन्कथं च सुमहातपाः ।&#x9;005a&lt;br&gt;&#xA;पतितः किं च सन्त्यक्तो भ्रातृभ्यां द्विजसत्तम ॥&#x9;005c&lt;br&gt;&#xA;कूपे कथं च हित्वैनं भ्रातरौ जग्मतुर्गृहान् ।&#x9;006a&lt;br&gt;&#xA;कथं च याजयामास पपौ सोमं च वै कथम् ।&#x9;006c&lt;br&gt;&#xA;एतदाचक्ष्व मे ब्रह्मन्श्रोतव्यं यदि मन्यसे ॥&#x9;006e&lt;br&gt;&#xA;वैशम्पायन उवाच ।&#x9;007&lt;br&gt;&#xA;आसन्पूर्वयुगे राजन्मुनयो भ्रातरस्त्रयः ।&#x9;007a&lt;br&gt;&#xA;एकतश्च द्वितश्चैव त्रितश्चादित्यसन्निभाः ॥&#x9;007c&lt;br&gt;&#xA;सर्वे प्रजापतिसमाः प्रजावन्तस्तथैव च ।&#x9;008a&lt;br&gt;&#xA;ब्रह्मलोकजिताः सर्वे तपसा ब्रह्मवादिनः ॥&#x9;008c&lt;br&gt;&#xA;तेषां तु तपसा प्रीतो नियमेन दमेन च ।&#x9;009a&lt;br&gt;&#xA;अभवद्गौतमो नित्यं पिता धर्मरतः सदा ॥&#x9;009c&lt;br&gt;&#xA;स तु दीर्घेण कालेन तेषां प्रीतिमवाप्य च ।&#x9;010a&lt;br&gt;&#xA;जगाम भगवान्स्थानमनुरूपमिवात्मनः ॥&#x9;010c&lt;br&gt;&#xA;राजानस्तस्य ये ह्यासन्याज्या राजन्महात्मनः ।&#x9;011a&lt;br&gt;&#xA;ते सर्वे स्वर्गते तस्मिंस्तस्य पुत्रानपूजयन् ॥&#x9;011c&lt;br&gt;&#xA;तेषां तु कर्मणा राजंस्तथा चाध्ययनेन च ।&#x9;012a&lt;br&gt;&#xA;त्रितः स श्रेष्ठतां प्राप यथैवास्य पिता तथा ॥&#x9;012c&lt;br&gt;&#xA;तथा सर्वे महाभागा मुनयः पुण्यलक्षणाः ।&#x9;013a&lt;br&gt;&#xA;अपूजयन्महाभागं यथास्य पितरं तथा ॥&#x9;013c&lt;br&gt;&#xA;कदाचिद्धि ततो राजन्भ्रातरावेकतद्वितौ ।&#x9;014a&lt;br&gt;&#xA;यज्ञार्थं चक्रतुश्चिन्तां तथा वित्तार्थमेव च ॥&#x9;014c&lt;br&gt;&#xA;तयोर्बुद्धिः समभवत्त्रितं गृह्य परन्तप ।&#x9;015a&lt;br&gt;&#xA;याज्यान्सर्वानुपादाय प्रतिगृह्य पशूंस्ततः ।&#x9;015c&lt;br&gt;&#xA;सोमं पास्यामहे हृष्टाः प्राप्य यज्ञं महाफलम् ॥&#x9;015e&lt;br&gt;&#xA;चक्रुश्चैवं तथा राजन्भ्रातरस्त्रय एव च ।&#x9;016a&lt;br&gt;&#xA;यथा ते तु परिक्रम्य याज्यान्सर्वान्पशून्प्रति ।&#x9;016c&lt;br&gt;&#xA;याजयित्वा ततो याज्याल्ँलब्ध्वा तु सुबहून्पशून् ॥&#x9;016e&lt;br&gt;&#xA;याज्येन कर्मणा तेन प्रतिगृह्य विधानतः ।&#x9;017a&lt;br&gt;&#xA;प्राचीं दिशं महात्मान आजग्मुस्ते महर्षयः ॥&#x9;017c&lt;br&gt;&#xA;त्रितस्तेषां महाराज पुरस्ताद्याति हृष्टवत् ।&#x9;018a&lt;br&gt;&#xA;एकतश्च द्वितश्चैव पृष्ठतः कालयन्पशून् ॥&#x9;018c&lt;br&gt;&#xA;तयोश्चिन्ता समभवदेकतस्य द्वितस्य च ।&#x9;019a&lt;br&gt;&#xA;कथं च स्युरिमा गाव आवाभ्यां हि विना त्रितम् ॥&#x9;019c&lt;br&gt;&#xA;तावन्योन्यं समाभाष्य एकतश्च द्वितश्च ह ।&#x9;020a&lt;br&gt;&#xA;यदूचतुर्मिथः पापौ तन्निबोध जनेश्वर ॥&#x9;020c&lt;br&gt;&#xA;त्रितो यज्ञेषु कुशलस्तथा वेदेषु निष्ठितः ।&#x9;021a&lt;br&gt;&#xA;ततस्त्रितो बहुतरं गावः समुपलप्स्यते ॥&#x9;021c&lt;br&gt;&#xA;तदावां सहितौ भूत्वा गाः प्रकाल्य व्रजावहे ।&#x9;022a&lt;br&gt;&#xA;त्रितोऽपि गच्छतां काममावाभ्यां वै विनाकृताः ॥&#x9;022c&lt;br&gt;&#xA;वैशम्पायन उवाच ।&#x9;023&lt;br&gt;&#xA;तेषामागच्छतां रात्रौ पथिस्थानां वृकोऽभवत् ।&#x9;023a&lt;br&gt;&#xA;तत्र कूपो विदूरेऽभूत्सरस्वत्यास्तटे महान् ॥&#x9;023c&lt;br&gt;&#xA;अथ त्रितो वृकं दृष्ट्वा पथि तिष्ठन्तमग्रतः ।&#x9;024a&lt;br&gt;&#xA;तद्भयादपसर्पन्वै तस्मिन्कूपे पपात ह ।&#x9;024c&lt;br&gt;&#xA;अगाधे सुमहाघोरे सर्वभूतभयङ्करे ॥&#x9;024e&lt;br&gt;&#xA;त्रितस्ततो महाराज कूपस्थो मुनिसत्तमः ।&#x9;025a&lt;br&gt;&#xA;आर्तनादं ततश्चक्रे तौ तु शुश्रुवतुर्मुनी ॥&#x9;025c&lt;br&gt;&#xA;तं ज्ञात्वा पतितं कूपे भ्रातरावेकतद्वितौ ।&#x9;026a&lt;br&gt;&#xA;वृकत्रासाच्च लोभाच्च समुत्सृज्य प्रजग्मतुः ॥&#x9;026c&lt;br&gt;&#xA;भ्रातृभ्यां पशुलुब्धाभ्यामुत्सृष्टः स महातपाः ।&#x9;027a&lt;br&gt;&#xA;उदपाने तदा राजन्निर्जले पांसुपंवृते ॥&#x9;027c&lt;br&gt;&#xA;त्रित आत्मानमालक्ष्य कूपे वीरुत्तृणावृते ।&#x9;028a&lt;br&gt;&#xA;निमग्नं भरतश्रेष्ठ नरके दुष्कृती यथा ॥&#x9;028c&lt;br&gt;&#xA;ततो ह्यचिन्तयत्प्राज्ञो मृतभूतो ह्यसोमपः ।&#x9;029a&lt;br&gt;&#xA;सोमः कथं तु पातव्य इहस्थेन मया भवेत् ॥&#x9;029c&lt;br&gt;&#xA;स एवमभिसञ्चिन्त्य तस्मिन्कूपे महातपाः ।&#x9;030a&lt;br&gt;&#xA;ददर्श वीरुधं तत्र लम्बमानां यदृच्छया ॥&#x9;030c&lt;br&gt;&#xA;पांसुग्रस्ते ततः कूपे न्यखनत्सलिलं मुनिः ।&#x9;031a&lt;br&gt;&#xA;अग्नीन्सङ्कल्पयामास होतॄनात्मानमेव च ॥&#x9;031c&lt;br&gt;&#xA;ततस्तां वीरुधं सोमं सङ्कल्प्य सुमहातपाः ।&#x9;032a&lt;br&gt;&#xA;ऋचो यजूंषि सामानि मनसा चिन्तयन्मुनिः ॥&#x9;032c&lt;br&gt;&#xA;ग्रावाणः शर्कराः कृत्वा प्रचक्रेऽभिषवं नृप ।&#x9;033a&lt;br&gt;&#xA;आज्यं च सलिलं चक्रे भागांश्च त्रिदिवौकसाम् ॥&#x9;033c&lt;br&gt;&#xA;सोमस्याभिषवस्याग्रे प्रवृत्तस्तुमुलो ध्वनिः ।&#x9;034a&lt;br&gt;&#xA;स चाविशद्दिवं राजन्स्वरश्चैव त्रितस्त वै ॥&#x9;034c&lt;br&gt;&#xA;समवाप च तं यज्ञं यथोक्तं ब्रह्मवादिभिः ॥&#x9;035ac&lt;br&gt;&#xA;वर्तमाने महायज्ञे त्रितस्य सुमहात्मनः ।&#x9;036a&lt;br&gt;&#xA;आविग्नं त्रिदिवं सर्वं कारणं च न बुध्यते ॥&#x9;036c&lt;br&gt;&#xA;ततः सुतुमुलं शब्दं शुश्रावाथ बृहस्पतिः ।&#x9;037a&lt;br&gt;&#xA;श्रुत्वा चैवाब्रवीत्सर्वान्देवान्देवपुरोहितः ॥&#x9;037c&lt;br&gt;&#xA;त्रितस्य वर्तते यज्ञस्तत्र गच्छामहे सुराः ।&#x9;038a&lt;br&gt;&#xA;स हि क्रुद्धः सृजेदन्यान्देवानपि महातपाः ॥&#x9;038c&lt;br&gt;&#xA;तच्छ्रुत्वा वचनं तस्य सहिताः सर्वदेवताः ।&#x9;039a&lt;br&gt;&#xA;प्रययुस्तत्र यत्रास्ते त्रितयज्ञश्च वर्तते ॥&#x9;039c&lt;br&gt;&#xA;ते तत्र गत्वा विबुधास्तं कूपं यत्र स त्रितः ।&#x9;040a&lt;br&gt;&#xA;ददृशुस्तं महात्मानं दीक्षितं यज्ञकर्मसु ॥&#x9;040c&lt;br&gt;&#xA;दृष्ट्वा चैनं महात्मानं श्रिया परमया युतम् ।&#x9;041a&lt;br&gt;&#xA;ऊचुश्चैनं महाभागं प्राप्ता भागार्थिनो वयम् ॥&#x9;041c&lt;br&gt;&#xA;अथाब्रवीदृषिर्देवान्पश्यध्वं मां दिवौकसः ।&#x9;042a&lt;br&gt;&#xA;अस्मिन्प्रतिभये कूपे निमग्नं नष्टचेतसम् ॥&#x9;042c&lt;br&gt;&#xA;ततस्त्रितो महाराज भागांस्तेषां यथाविधि ।&#x9;043a&lt;br&gt;&#xA;मन्त्रयुक्तान्समददात्तेन प्रीतास्तदाऽभवन् ॥&#x9;043c&lt;br&gt;&#xA;ततो यथाविधि प्राप्तान्भागान्प्राप्य दिवौकसः ।&#x9;044a&lt;br&gt;&#xA;प्रीतात्मानो ददुस्तस्मै वरान्यान्मनसेच्छति ॥&#x9;044c&lt;br&gt;&#xA;स तु वव्रे वरं देवांस्त्रातुमर्हथ मामितः ।&#x9;045a&lt;br&gt;&#xA;यश्चाम्भोपस्पृशेत्कूपे स सोमपगतिं लभेत् ॥&#x9;045c&lt;br&gt;&#xA;तत्र चोर्मिमती राजन्नुत्पपात सरस्वती ।&#x9;046a&lt;br&gt;&#xA;तयोत्क्षिप्तस्त्रितस्तस्थौ पूजयंस्त्रिदिवौकसः ॥&#x9;046c&lt;br&gt;&#xA;तथेति चोक्त्वा विबुधा जग्मू राजन्यथाऽऽगताः ।&#x9;047a&lt;br&gt;&#xA;त्रितश्चाभ्यागमत्प्रीतः स्वमेव निलयं तदा ॥&#x9;047c&lt;br&gt;&#xA;क्रुद्धस्तु स समासाद्य तावृषी भ्रातरौ तदा ।&#x9;048a&lt;br&gt;&#xA;उवाच परुषं वाक्यं शशाप च महातपाः ॥&#x9;048c&lt;br&gt;&#xA;पशुलुब्धौ युवां यस्मान्मामुत्सृज्य प्रधावितौ ।&#x9;049a&lt;br&gt;&#xA;तस्माद्वृकाकृती रौद्रौ दंष्ट्रिणावभितश्चरौ ॥&#x9;049c&lt;br&gt;&#xA;भवितारौ मया शप्तौ पापेनानेन कर्मणा ।&#x9;050a&lt;br&gt;&#xA;प्रसवश्चैव युवयोर्गोलाङ्गूलर्क्षवानराः ॥&#x9;050c&lt;br&gt;&#xA;इत्युक्तेन तदा तेन क्षणादेव विशाम्पते ।&#x9;051a&lt;br&gt;&#xA;तथाभूतावदृश्येतां वचनात्सत्यवादिनः ॥&#x9;051c&lt;br&gt;&#xA;तत्राप्यमितविक्रान्तः स्पृष्ट्वा तोयं हलायुधः ।&#x9;052a&lt;br&gt;&#xA;दत्त्वा च विविधान्देयान्पूजयित्वा च वै द्विजान् ॥&#x9;052c&lt;br&gt;&#xA;उदपानं च तं वीक्ष्य प्रशस्य च पुनःपुनः ।&#x9;053a&lt;br&gt;&#xA;नदीगतमदीनात्मा प्राप्तो विनशनं तदा ॥ ॥&#x9;053c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/038/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/038/</guid>
      <description>&lt;p&gt;अध्यायः 038&lt;/p&gt;&#xA;&lt;p&gt;बलभद्रस्य सरस्वतीतीरस्थानानातीर्थयात्राप्रकारवर्णनम् ॥ 1 ॥ तत्तत्तीर्थमहिमानुवर्णनं च ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततो विनशनं राजन्नाजगाम हलायुधः ।&#x9;001a&lt;br&gt;&#xA;शूद्राभीरान्प्रति द्वेषाद्यत्र नष्टा सरस्वती ।&#x9;001c&lt;br&gt;&#xA;तस्मात्तामृषयो नित्यं प्राहुर्विनशनेति च ॥&#x9;001e&lt;br&gt;&#xA;तत्राप्युपस्पृश्य बलः सरस्वत्यां महाबलः ।&#x9;002a&lt;br&gt;&#xA;सुभूमिकं ततोऽगच्छत्सरस्वत्यास्तटे वरे ॥&#x9;002c&lt;br&gt;&#xA;तत्र चाप्सरसः शुभ्रा नित्यकालमतन्द्रिताः ।&#x9;003a&lt;br&gt;&#xA;क्रीडाभिर्विमलाभिश्च क्रीडन्ति विमलाननाः ॥&#x9;003c&lt;br&gt;&#xA;तत्र देवाः सगन्धर्वा मासिमासि जनेश्वर ।&#x9;004a&lt;br&gt;&#xA;अभिगच्छन्ति तत्तीर्थं पुण्यं ब्राह्मणसेवितम् ॥&#x9;004c&lt;br&gt;&#xA;तत्र नृत्यन्ति गन्धर्वास्तथैवाप्सरसां गणाः ।&#x9;005a&lt;br&gt;&#xA;समेत्य सहिता राजन्यथाप्राप्तं यथासुखम् ॥&#x9;005c&lt;br&gt;&#xA;तत्र मोदन्ति देवाश्च पितरश्च सवीरुधः ।&#x9;006a&lt;br&gt;&#xA;पुण्यैः पुष्पैः सदा दिव्यैः कीर्यमाणाः पुनः पुनः ॥&#x9;006c&lt;br&gt;&#xA;आक्रीडभूमिः सा राजंस्तासामप्सरसां शुभा ।&#x9;007a&lt;br&gt;&#xA;सुभूमिकेति विख्याता सरस्वत्यास्तटे वरे ॥&#x9;007c&lt;br&gt;&#xA;तत्र स्नात्वा च दत्त्वा च वसु विप्रेषु माधवः ।&#x9;008a&lt;br&gt;&#xA;श्रुत्वा गीतं च तद्दिव्यं वादित्राणां च निःस्वनम् ॥&#x9;008c&lt;br&gt;&#xA;शय्याश्च विपुला दृष्ट्वा देवगन्धर्वरक्षसाम् ।&#x9;009a&lt;br&gt;&#xA;गन्धर्वाणां ततस्तीर्थमागच्छद्रोहिणीसुतः ॥&#x9;009c&lt;br&gt;&#xA;विश्वावसुमुखास्तत्र गन्धर्वाप्सरसां गणाः ।&#x9;010a&lt;br&gt;&#xA;नृत्तवादित्रगीतं च कुर्न्वति सुमनोरमम् ॥&#x9;010c&lt;br&gt;&#xA;तत्र दत्त्वा हलधरो विप्रेभ्यो विविधं वसु ।&#x9;011a&lt;br&gt;&#xA;अजाविकं गोखरोष्ट्रं सुवर्णं रजतं तथा ॥&#x9;011c&lt;br&gt;&#xA;भोजयित्वा द्विजान्कामैः सन्तर्प्य च महाधनैः ।&#x9;012a&lt;br&gt;&#xA;प्रययौ सहितो विप्रैः स्तूयमानश्च माधवः ॥&#x9;012c&lt;br&gt;&#xA;तस्माद्गन्धर्वतीर्थाच्च महाबाहुररिन्दमः ।&#x9;013a&lt;br&gt;&#xA;गर्गस्रोतो महातीर्थमाजगामैककुण्डली ॥&#x9;013c&lt;br&gt;&#xA;तत्र गर्गेण वृद्धेन तपसा भावितात्मना ।&#x9;014a&lt;br&gt;&#xA;कालज्ञानगतिश्चैव ज्योतिषां च व्यतिक्रमः ॥&#x9;014c&lt;br&gt;&#xA;उत्पाता दारुणाश्चैक शुभाश्च जनमेजय ।&#x9;015a&lt;br&gt;&#xA;सरस्वत्याः शुभे तीर्थे विदिता वै महात्मना ॥&#x9;015c&lt;br&gt;&#xA;तस्य नाम्ना च तत्तीर्थं गर्गस्रोत इति स्मृतम् ॥&#x9;016ac&lt;br&gt;&#xA;तत्र गर्गं महाभागमृषयः सुव्रता नृप ।&#x9;017a&lt;br&gt;&#xA;उपासाञ्चक्रिरे नित्यं कालज्ञानं प्रति प्रभो ॥&#x9;017c&lt;br&gt;&#xA;तत्र गत्वा महाराज बलः श्वेतानुलेपनः ।&#x9;018a&lt;br&gt;&#xA;विधिवद्धि धनं दत्त्वा मुनीनां भावितात्मनाम् ॥&#x9;018c&lt;br&gt;&#xA;उच्चावचांस्तथा भक्ष्यान्विप्रेभ्यो विप्रदाय सः ।&#x9;019a&lt;br&gt;&#xA;नीलवासास्तदाऽगच्छच्छङ्घतीर्थं महायशाः ॥&#x9;019c&lt;br&gt;&#xA;तत्रापश्यन्महाशङ्खं महामेरुमिवोच्छ्रितम् ।&#x9;020a&lt;br&gt;&#xA;श्वेतपर्वतसङ्काशमृषिसङ्घैर्निषेवितम् ।&#x9;020c&lt;br&gt;&#xA;सरस्वत्यास्तटे जातं नगं तालध्वजो बली ॥&#x9;020e&lt;br&gt;&#xA;यक्षा विद्याधराश्चैव राक्षसाश्चामितौजसः ।&#x9;021a&lt;br&gt;&#xA;पिशाचाश्चामितबला यत्र सिद्धाः सहस्रशः ॥&#x9;021c&lt;br&gt;&#xA;ते सर्वे ह्यशनं त्यक्त्वा फलं तस्य वनस्पतेः ।&#x9;022a&lt;br&gt;&#xA;व्रतैश्च नियमैश्चैव कालेकाले स्म भुञ्जते ॥&#x9;022c&lt;br&gt;&#xA;प्राप्तैश्च नियमैस्तैस्तैर्विचरन्तः पृथक्पृथक् ।&#x9;023a&lt;br&gt;&#xA;अदृश्यमाना मनुजैर्व्यचरन्पुरुषर्षभ ॥&#x9;023c&lt;br&gt;&#xA;एवं ख्यातो नरव्याघ्र लोकेऽस्मिन्स वनस्पतिः ।&#x9;024a&lt;br&gt;&#xA;तत्र तीर्थं सरस्वत्याः पावनं लोकविश्रुतम् ॥&#x9;024c&lt;br&gt;&#xA;तस्मिंश्च यदुशार्दूलो दत्त्वा तीर्थे पयस्विनीः ।&#x9;025a&lt;br&gt;&#xA;ताम्रायसानि भाण्डानि वस्त्राणि विविधानि च ॥&#x9;025c&lt;br&gt;&#xA;पूजयित्वा द्विजांश्चैव पूजितश्च तपोधनैः ।&#x9;026a&lt;br&gt;&#xA;पुण्यं नैसर्गिकं राजन्नाजगाम हलायुधः ॥&#x9;026c&lt;br&gt;&#xA;तत्र गत्वा मुनीन्दृष्ट्वा नानावेषधरान्बलः ।&#x9;027a&lt;br&gt;&#xA;आप्लुत्य सलिले चापि पूजयामास वै द्विजान् ॥&#x9;027c&lt;br&gt;&#xA;तथैव दत्त्वा विप्रेभ्यः परिभोगान्सुपुष्कलान् ।&#x9;028a&lt;br&gt;&#xA;ततः प्रायाद्बलो राजन्दक्षिणेन सरस्वतीम् ॥&#x9;028c&lt;br&gt;&#xA;गत्वा चैवं महाबाहुर्नातिदूरे महायशाः ।&#x9;029a&lt;br&gt;&#xA;धर्मात्मा नागधन्वानं तीर्थमागमदच्युतः ॥&#x9;029c&lt;br&gt;&#xA;यत्र पन्नगराजस्य वासुकेः सन्निवेशनम् ।&#x9;030a&lt;br&gt;&#xA;महाद्युतेर्महाराज बहुभिः पन्नगैर्वृतम् ॥&#x9;030c&lt;br&gt;&#xA;ऋषिणां हि सहस्राणि तत्र नित्यं चतुर्दश ।&#x9;031a&lt;br&gt;&#xA;यत्र देवाः समागम्य वासुकिं पन्नगोत्तमम् ।&#x9;031c&lt;br&gt;&#xA;सर्वपन्नगराजानमभ्यषिञ्चन्यथाविधि ॥&#x9;031e&lt;br&gt;&#xA;पन्नगेभ्यो भयं तत्र विद्यते न स्म पौरव ॥&#x9;032ac&lt;br&gt;&#xA;तत्रापि विधिवद्दत्वा विप्रेभ्यो रत्नसञ्चयान् ।&#x9;033a&lt;br&gt;&#xA;प्रायात्प्राचीं दिशं राजंस्तत्र तीर्थान्यनेकशः ॥&#x9;033c&lt;br&gt;&#xA;सहस्रशतसङ्ख्यानि प्रथितानि पदेपदे ।&#x9;034a&lt;br&gt;&#xA;आप्लुत्य तत्र तीर्थेषु यथोक्तं तत्र चर्षिभिः ॥&#x9;034c&lt;br&gt;&#xA;दत्त्वा वसु द्विजाग्र्येभ्यो निर्जगाम महाबलः ।&#x9;035a&lt;br&gt;&#xA;तत्रस्थानृषिसङ्घांस्तानभिवाद्य हलायुधः ॥&#x9;035c&lt;br&gt;&#xA;ततो रामोऽगमत्तीर्थमृषिभिः सेवितं महत् ।&#x9;036a&lt;br&gt;&#xA;यत्र भूयो निववृते प्राङ्मुखा वै सरस्वती ॥&#x9;036c&lt;br&gt;&#xA;ऋषीणां नैमिषेयाणामवेक्षार्थं महात्मनाम् ।&#x9;037a&lt;br&gt;&#xA;निवृत्तां तां सरिच्छ्रेष्ठां तत्र दृष्ट्वा तु लाङ्गली ।&#x9;037c&lt;br&gt;&#xA;बभूव विस्मितो राजन्बलः श्वेतानुलेपनः ॥&#x9;037e&lt;br&gt;&#xA;जनमेजय उवाच ।&#x9;038&lt;br&gt;&#xA;कस्मात्सरस्वती ब्रह्मन्निवृत्ता प्राङ्मुखी भवत् ।&#x9;038a&lt;br&gt;&#xA;व्याख्यातमेतदिच्छामि सर्वमध्वर्युसत्तम ॥&#x9;038c&lt;br&gt;&#xA;कस्मिंश्चित्कारणे तत्र विस्मितो यदुनन्दनः ।&#x9;039a&lt;br&gt;&#xA;निवृत्ता हेतुना केन कथमेव सरिद्वरा ॥&#x9;039c&lt;br&gt;&#xA;वैशम्पायन उवाच ।&#x9;040&lt;br&gt;&#xA;पूर्वं कृतयुगे राजन्नैमिषेयास्तपस्विनः ।&#x9;040a&lt;br&gt;&#xA;वर्तमाने सुविपुले सत्रे द्वादशवार्षिके ॥&#x9;040c&lt;br&gt;&#xA;ऋषयो बहवो राजंस्तत्सत्रमभिपेदिरे ।&#x9;041a&lt;br&gt;&#xA;उषित्वा च महाभागास्तस्मिन्सत्रे यथाविधि ॥&#x9;041c&lt;br&gt;&#xA;निवृत्ते नैमिषे ये वै सत्रे द्वादशवार्षिके ।&#x9;042a&lt;br&gt;&#xA;आजग्मुर्ऋषयस्तत्र बहवस्तीर्थकारणात् ॥&#x9;042c&lt;br&gt;&#xA;ऋषीणां बहुलत्वात्तु सरस्वत्या विशाम्पते ।&#x9;043a&lt;br&gt;&#xA;तीर्थानि नगरायन्ते कूले वै दक्षिणोत्तरे ॥&#x9;043c&lt;br&gt;&#xA;समन्तपञ्चकं यावत्तावत्ते द्विजसत्तमाः ।&#x9;044a&lt;br&gt;&#xA;तीर्थलोभान्नरव्याघ्र नद्यास्तीरं समाश्रिताः ॥&#x9;044c&lt;br&gt;&#xA;जुह्वतां तत्र तेषां तु मुनीनां भावितात्मनाम् ।&#x9;045a&lt;br&gt;&#xA;स्वाध्यायेनातिमहता बभूवुः पूरिता दिशः ॥&#x9;045c&lt;br&gt;&#xA;अग्निहोत्रैस्ततस्तेषां हूयमानैर्महात्मनाम् ।&#x9;046a&lt;br&gt;&#xA;अशोभत सरिच्छ्रेष्ठा दीप्यमानैः समन्ततः ॥&#x9;046c&lt;br&gt;&#xA;वालखिल्या महाराज अश्मकुट्टाश्च तापसाः ।&#x9;047a&lt;br&gt;&#xA;दन्तोलूखलिनश्चान्ये सम्प्रक्षालास्तथा परे ॥&#x9;047c&lt;br&gt;&#xA;वायुभक्षा जलाहाराः पर्णभक्षाश्च तापसाः ।&#x9;048a&lt;br&gt;&#xA;नानानियमयुक्ताश्च तथा स्थण्डिलशायिनः ॥&#x9;048c&lt;br&gt;&#xA;आसन्वै मुनयस्तवत्र सरस्वत्याः समीपतः ।&#x9;049a&lt;br&gt;&#xA;शोभयन्तः सरिच्छ्रेष्ठां गङ्गामिव दिवौकसः ॥&#x9;049c&lt;br&gt;&#xA;शतशश्च समापेतुर्ऋषयः सत्रयाजिनः ।&#x9;050a&lt;br&gt;&#xA;तेऽवकाशं न ददृशुः सरस्वत्या महाव्रताः ।&#x9;050c&lt;br&gt;&#xA;तेऽवकाशं च ददृशुः कुरुक्षेत्रं (त्रे) महाव्रताः ॥&#x9;050e&lt;br&gt;&#xA;ततो यज्ञोपवीतैः स्वैस्तत्र कृत्वा सरस्वतीम् ।&#x9;051a&lt;br&gt;&#xA;जुहुवुश्चाग्निहोत्रांश्च चक्रुश्च विविधाः क्रियाः ॥&#x9;051c&lt;br&gt;&#xA;ततस्तमृषिसङ्घातं निराशं चिन्तयान्वितम् ।&#x9;052a&lt;br&gt;&#xA;दर्शयामास राजेन्द्र तेषामर्थे सरस्वती ॥&#x9;052c&lt;br&gt;&#xA;ततः कुञ्जान्बहून्कृत्वा सन्निवृत्ता सरस्वती ।&#x9;053a&lt;br&gt;&#xA;ऋषीणां पुण्यतपसां कारुण्याज्जनमेजय ॥&#x9;053c&lt;br&gt;&#xA;ततो निवृत्त्य राजेन्द्र तेषामर्थे सरस्वती ।&#x9;054a&lt;br&gt;&#xA;भूयः प्रतीच्यभिमुखी प्रसुस्राव सरिद्वरा ॥&#x9;054c&lt;br&gt;&#xA;अमोघा गमनं कृत्वा तेषां भूयो जगाम ह ।&#x9;055a&lt;br&gt;&#xA;अत्यद्भुतं महच्चक्रे तदा राजन्महानदी ॥&#x9;055c&lt;br&gt;&#xA;एवं स कुञ्जो राजन्वै नैमिषीय इति स्मृतः ।&#x9;056a&lt;br&gt;&#xA;कुरुश्रेष्ठ कुरुक्षेत्रे कुरुष्व महतीं क्रियाम् ॥&#x9;056c&lt;br&gt;&#xA;तत्र कुञ्जान्बहून्दृष्ट्वा निवृत्तां च सरस्वतीम् ।&#x9;057a&lt;br&gt;&#xA;बभूव विस्मयस्तत्र रामस्याथ महात्मनः ॥&#x9;057c&lt;br&gt;&#xA;उपस्पृश्य तु तत्रापि विधिवद्यदुनन्दनः ।&#x9;058a&lt;br&gt;&#xA;दत्त्वा देयान्द्विजातिभ्यो भाण्डानि विविधानि च ॥&#x9;058c&lt;br&gt;&#xA;भक्ष्यं भोज्यं कच विविधं ब्राह्मणेभ्यः प्रदाय च ।&#x9;059a&lt;br&gt;&#xA;ततः प्रायाद्बलो राजन्पूज्यमानो द्विजातिभिः ॥&#x9;059c&lt;br&gt;&#xA;सरस्वतीतीर्थवरं नानाद्विजगणायुतम् ।&#x9;060a&lt;br&gt;&#xA;बदरेङ्गुदश्यामाकाप्लक्षाश्वत्थबिभीतकैः ॥&#x9;060c&lt;br&gt;&#xA;कङ्कोलैश्च पलाश्चैश्च करीरैः पीलुभिस्तथा ।&#x9;061a&lt;br&gt;&#xA;सरस्वतीतीर्थरुहैस्तरुभिर्विविधैस्तथा ॥&#x9;061c&lt;br&gt;&#xA;करुषकवरैश्चैव बिल्वैराम्रातकैस्तथा ।&#x9;062a&lt;br&gt;&#xA;अतिमुक्तकषण्डैश्च पारिजातैश्च शोभितम् ॥&#x9;062c&lt;br&gt;&#xA;कदलीवनभूयिष्ठं दृष्टिकान्तं मनोहरम् ।&#x9;063a&lt;br&gt;&#xA;वाय्वम्बुफलपर्णादैर्दन्तोलूखलिकैरपि ॥&#x9;063c&lt;br&gt;&#xA;तथाऽश्मकुट्टैर्वातेयैर्मुनिभिर्बहुभिर्वृतम् ।&#x9;064a&lt;br&gt;&#xA;स्वाध्यायघोषसङ्घुष्टं मृगयूथशताकुलम् ॥&#x9;064c&lt;br&gt;&#xA;अहिंस्रैर्धर्मपरमैर्नृभिरत्यर्थसेवितम् ।&#x9;065a&lt;br&gt;&#xA;सप्तसारस्वतं तीर्थमाजगाम हलायुधः ।&#x9;065c&lt;br&gt;&#xA;यत्र मङ्कणकः सिद्धस्तपस्तेपे महामुनिः ॥ ॥&#x9;065e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/039/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/039/</guid>
      <description>&lt;p&gt;अध्यायः 039&lt;/p&gt;&#xA;&lt;p&gt;सरस्वत्याः सप्तधाविभागे कारणाभिधानम् ॥ 1 ॥ सप्तभागानां कस्मिंश्चित्तीर्थे एकीभवनात्तत्तीर्थस्य सप्तसारस्वतनामप्राप्तिः ॥ 2 ॥ मङ्कणमुनिचरितप्रतिपादनम् ॥ 3 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;सप्तसारस्वतं कस्मात्कश्च मङ्कणको मुनिः ।&#x9;001a&lt;br&gt;&#xA;कथं सिद्धः स भगवान्कश्चास्य नियमोऽभवत् ॥&#x9;001c&lt;br&gt;&#xA;कस्य वंशे समुत्पन्नः किं चाधीतं द्विजोत्तम ।&#x9;002a&lt;br&gt;&#xA;एतन्मे सर्वमाचक्ष्व यथातत्त्वं महामुने ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;सप्तनद्यः सरस्वत्या याभिर्व्याप्तमिदं जगत् ।&#x9;003a&lt;br&gt;&#xA;आहूता बलवद्भिर्हि तत्रतत्र सरस्वती ॥&#x9;003c&lt;br&gt;&#xA;सुप्रभा काञ्चनाक्षी च विशाला च मनोरमा ।&#x9;004a&lt;br&gt;&#xA;सरस्वती चौघवती सुरेणुर्विमलोदका ॥&#x9;004c&lt;br&gt;&#xA;पितामहस्य महतो वर्तमाने महामखे ।&#x9;005a&lt;br&gt;&#xA;वितते यज्ञवाटे च संसिद्धेषु द्विजातिषु ॥&#x9;005c&lt;br&gt;&#xA;पुण्याहघोषैर्विमलैर्वेदानां निनदैस्तथा ।&#x9;006a&lt;br&gt;&#xA;देवेषु चैव व्यग्रेषु तस्मिन्यज्ञविधौ तदा ॥&#x9;006c&lt;br&gt;&#xA;तत्र चैव महाराज दीक्षिते प्रपितामहे ।&#x9;007a&lt;br&gt;&#xA;यजतस्तस्य सत्रेण सर्वकामसमृद्धिना ॥&#x9;007c&lt;br&gt;&#xA;मनसा चिन्तिता ह्यर्था धर्मार्थकुशलैस्तदा ।&#x9;008a&lt;br&gt;&#xA;उपतिष्ठन्ति राजेन्द्र द्विजातींस्तत्रतत्र ह ॥&#x9;008c&lt;br&gt;&#xA;जगुश्च तत्र गन्धर्वा ननृतुश्चाप्सरोगणाः ।&#x9;009a&lt;br&gt;&#xA;वादित्राणि च दिव्यानि वादयामासुरञ्जसा ॥&#x9;009c&lt;br&gt;&#xA;तस्य यज्ञस्य सम्पत्त्या तुतुषुर्देवतागणाः ।&#x9;010a&lt;br&gt;&#xA;विस्मयं परमं जग्मुः किमु मानुषयोनयः ॥&#x9;010c&lt;br&gt;&#xA;वर्तमाने यथा यज्ञे पुष्करस्थे पितामहे ।&#x9;011a&lt;br&gt;&#xA;अब्रुवन्नृषयो राजन्नायं यज्ञो महागुणः ॥&#x9;011c&lt;br&gt;&#xA;न दृश्यते सरिच्छ्रेष्ठा यस्मादिह सरस्वती ।&#x9;012a&lt;br&gt;&#xA;तच्छ्रुत्वा भगवान्प्रीतः सस्माराथ सरस्वतीम् ॥&#x9;012c&lt;br&gt;&#xA;पितामहेन यजता आहूता पुष्करेषु वै ।&#x9;013a&lt;br&gt;&#xA;सुप्रभा नाम राजेन्द्र नाम्ना तत्र सरस्वती ॥&#x9;013c&lt;br&gt;&#xA;तां दृष्ट्वा मुनयस्तुष्टास्त्वरायुक्तां सरस्वतीम् ।&#x9;014a&lt;br&gt;&#xA;पितामहं मानयन्तीं क्रतुं ते बहुमेनिरे ॥&#x9;014c&lt;br&gt;&#xA;एवमेषा सरिच्छ्रेष्ठा पुष्करेषु सरस्वती ।&#x9;015a&lt;br&gt;&#xA;पितामहार्थं सम्भूता तुष्ट्यर्थं च मनीषिणाम् ॥&#x9;015c&lt;br&gt;&#xA;नैमिषे मुनयो राजन्समागम्य समासते ।&#x9;016a&lt;br&gt;&#xA;तत्र चित्राः कथा ह्यासन्वेदं प्रति जनेश्वर ॥&#x9;016c&lt;br&gt;&#xA;यत्र ते मुनयो ह्यासन्नानास्वाध्यायवेदिनः ।&#x9;017a&lt;br&gt;&#xA;ते समागम्य मुनयः सस्मरुर्वै सरस्वतीम् ॥&#x9;017c&lt;br&gt;&#xA;सा तु ध्याता महाराज मुनिभिः सत्रयाजिभिः ।&#x9;018a&lt;br&gt;&#xA;समागतानां राजेन्द्र साहाय्यार्थं महात्मनाम् ।&#x9;018c&lt;br&gt;&#xA;आजगाम महाभागा तत्र पुण्या सरस्वती ॥&#x9;018e&lt;br&gt;&#xA;नैमिषे काञ्चनाक्षी तु मुनीनां सत्रयाजिनाम् ।&#x9;019a&lt;br&gt;&#xA;आगता सरितां श्रेष्ठा तत्र भारत पूजित ॥&#x9;019c&lt;br&gt;&#xA;गयस्य यजमानस्य गयेष्वेव महाक्रतुम् ।&#x9;020a&lt;br&gt;&#xA;आहूता सरितां श्रेष्ठा गययज्ञे सरस्वती ॥&#x9;020c&lt;br&gt;&#xA;गयस्य यजमानस्य गयेष्वेव महाक्रतुम् ।&#x9;021a&lt;br&gt;&#xA;विशालां तु गयस्याहुर्ऋषयः संशितव्रताः ॥&#x9;021c&lt;br&gt;&#xA;सरित्सा हिमवत्पार्श्वात्प्रस्रुता शीघ्रगामिनी ।&#x9;022a&lt;br&gt;&#xA;औद्दालकेस्तथा यज्ञे यजतस्तस्य भारत ॥&#x9;022c&lt;br&gt;&#xA;समेते सर्वतः स्फीते मुनीनां मण्डले तदा ।&#x9;023a&lt;br&gt;&#xA;उत्तरे कोसलाभागे पुण्ये राजन्महात्मनः ॥&#x9;023c&lt;br&gt;&#xA;औद्दालकेन यजता पूर्वं ध्याता सरस्वती ।&#x9;024a&lt;br&gt;&#xA;आजगाम सरिच्छेष्ठा तं देशं मुनिकारणात् ॥&#x9;024c&lt;br&gt;&#xA;पूज्यमाना मुनिगणैर्वल्कलाजिनसंवृतैः ।&#x9;025a&lt;br&gt;&#xA;मनोहरेति विख्याता सा हि तैर्मनसा वृता ॥&#x9;025c&lt;br&gt;&#xA;[सुरेणुर्ऋषभे द्वीपे पुण्ये राजर्षिसेविते ।]&#x9;026a&lt;br&gt;&#xA;कुरोश्च यजमानस्य कुरुक्षेत्रे महात्मनः ।&#x9;026c&lt;br&gt;&#xA;आजगाम महाभागा सरिच्छ्रेष्ठा सरस्वती ॥&#x9;026e&lt;br&gt;&#xA;ओघवत्यपि राजेन्द्र वसिष्ठेन महात्मना ।&#x9;027a&lt;br&gt;&#xA;समाहूता कुरुक्षेत्रे दिव्यतोया सरस्वती ॥&#x9;027c&lt;br&gt;&#xA;दक्षेण यजता चापि गङ्गाद्वारे सरस्वती ।&#x9;028a&lt;br&gt;&#xA;सुवेणिरिति विख्याता प्रस्रुता शीघ्रगामिनी ॥&#x9;028c&lt;br&gt;&#xA;विमलोदा भगवती ब्रह्मणा यजता पुनः ।&#x9;029a&lt;br&gt;&#xA;समाहूता ययौ तत्र पुण्ये हैमवते गिरौ ॥&#x9;029c&lt;br&gt;&#xA;एकीभूतास्ततस्तास्तु तस्मिंस्तीर्थे समागताः ।&#x9;030a&lt;br&gt;&#xA;सप्तसारस्वतं तीर्थं ततस्तु प्रथितं भुवि ॥&#x9;030c&lt;br&gt;&#xA;इति सप्तसरस्वत्यो नामतः परिकीर्तिताः ।&#x9;031a&lt;br&gt;&#xA;सप्तसारस्वतं चैव तीर्थं पुण्यं तथा स्मृतम् ॥&#x9;031c&lt;br&gt;&#xA;शृणु मङ्कणकस्यापि कौमारब्रह्मचारिणः ।&#x9;032a&lt;br&gt;&#xA;आपगामवगाढस्य राजन्प्रक्रीडितं महत् ॥&#x9;032c&lt;br&gt;&#xA;दृष्ट्वा यदृच्छया तत्र स्त्रियमम्भसि भारत ।&#x9;033a&lt;br&gt;&#xA;स्नायन्तीं रुचिरापाङ्गीं दिग्वाससमनिन्दिताम् ।&#x9;033c&lt;br&gt;&#xA;सरस्वत्यां महाराज चस्कन्दे वीर्यमम्भसि ॥&#x9;033e&lt;br&gt;&#xA;तद्रेतः स तु जग्राह कलशे वै महातपाः ।&#x9;034a&lt;br&gt;&#xA;&#39;ऋषिः परमधर्मात्मा तदा पुरुषसत्तम&#39; ॥&#x9;034c&lt;br&gt;&#xA;सप्तधा प्रविभागं तु कलशस्थं जगाम ह ।&#x9;035a&lt;br&gt;&#xA;तत्रर्षयः सप्त जाता जज्ञिरे मरुतां गणाः ॥&#x9;035c&lt;br&gt;&#xA;वायुवेगो वायुबलो वायुहा वायुमण्डलः ।&#x9;036a&lt;br&gt;&#xA;वायुज्वालो वायुरेता वायुचक्रश्च वीर्यवान् ।&#x9;036c&lt;br&gt;&#xA;एवमेते समुत्पन्ना मरुतां जनयिष्णवः ॥&#x9;036e&lt;br&gt;&#xA;इदमन्यच्च राजेन्द्र शृण्वाश्चर्यतरं भुवि ।&#x9;037a&lt;br&gt;&#xA;महर्षेश्चरितं यादृक् त्रिषु लोकेषु विश्रुतम् ॥&#x9;037c&lt;br&gt;&#xA;पुरा मङ्कणकः सिद्धः कुशाग्रेणेति नः श्रुतम् ।&#x9;038a&lt;br&gt;&#xA;क्षतः किल करे राजंस्तस्य शाकरसोऽस्रवत् ॥&#x9;038c&lt;br&gt;&#xA;स वै शाकरसं दृष्ट्वा हर्षाविष्टः प्रनृत्तवान् ॥&#x9;039ac&lt;br&gt;&#xA;ततस्तस्मिन्प्रनृत्ते वै स्थावरं जङ्गमं च यत् ।&#x9;040a&lt;br&gt;&#xA;प्रनृत्तमुभयं वीर तेजसा तस्य मोहितम् ॥&#x9;040c&lt;br&gt;&#xA;ब्रह्मादिभिः सुरै राजन्नृषिभिश्च तपोधनैः ।&#x9;041a&lt;br&gt;&#xA;विज्ञप्तो वै महादेव ऋषेरर्थे नराधिप ।&#x9;041c&lt;br&gt;&#xA;नायं नृत्येद्यथा देव तथा त्वं कर्तुमर्हसि ॥&#x9;041e&lt;br&gt;&#xA;ततो देवो मुनिं दृष्ट्वा हर्षाविष्टमतीव ह ।&#x9;042a&lt;br&gt;&#xA;सुराणां हितकामार्थं महादेवोऽभ्यभाषत ॥&#x9;042c&lt;br&gt;&#xA;भोभो ब्राह्मण धर्मज्ञ किमर्थं नृत्यते भवान् ।&#x9;043a&lt;br&gt;&#xA;हर्षस्थानं किमर्थं च तवेदमधिकं मुने ।&#x9;043c&lt;br&gt;&#xA;तपस्विनो धर्मपथे स्थितस्य द्विजसत्तम ॥&#x9;043e&lt;br&gt;&#xA;ऋषिरुवाच ।&#x9;044&lt;br&gt;&#xA;किं न पश्यसि मे ब्रह्मन्कराच्छाकरसं स्रुतम् ।&#x9;044a&lt;br&gt;&#xA;यं दृष्ट्वा सम्प्रनृत्तो वै हर्षेण महता विभो ॥&#x9;044c&lt;br&gt;&#xA;तं प्रहस्याब्रवीद्देवो मुनिं रागेण मोहितम् ।&#x9;045a&lt;br&gt;&#xA;अहं न विस्मयं विप्र गच्छामीति प्रपश्य माम् ॥&#x9;045c&lt;br&gt;&#xA;एवमुक्त्वा मुनिश्रेष्ठं महादेवेन धीमता ।&#x9;046a&lt;br&gt;&#xA;अङ्गुल्यग्रेण राजेन्द्रस्वाङ्गुष्ठस्ताडितोऽभवत् ॥&#x9;046c&lt;br&gt;&#xA;ततो भस्म क्षताद्राजन्निर्गतं हिमसन्निभम् ॥&#x9;047ac&lt;br&gt;&#xA;तद्दृष्ट्वा व्रीडितो राजन्स मुनिः पादयोर्गतः ।&#x9;048a&lt;br&gt;&#xA;मेने देवं महादेवमिदं चोवाच विस्मितः ॥&#x9;048c&lt;br&gt;&#xA;नान्यं देवादहं मन्ये रुद्रात्परतरं महत् ।&#x9;049a&lt;br&gt;&#xA;सुरासुरस्य जगतो गतिस्त्वमसि शूलधृक् ॥&#x9;049c&lt;br&gt;&#xA;त्वया सृष्टमिदं विश्वं वदन्तीह मनीषिणः ।&#x9;050a&lt;br&gt;&#xA;त्वामेव सर्वं विशति पुनरेव युगक्षये ॥&#x9;050c&lt;br&gt;&#xA;देवैरपि न शक्यस्त्वं परिज्ञातुं कुतो मया ।&#x9;051a&lt;br&gt;&#xA;त्वयि सर्वे स्म दृश्यन्ते भावा ये जगति स्थिताः ॥&#x9;051c&lt;br&gt;&#xA;त्वामुपासन्त वरदं देवा ब्रह्मादयोऽनघ ।&#x9;052a&lt;br&gt;&#xA;सर्वस्त्वमसि देवानां कर्ता कारयिता च ह ॥&#x9;052c&lt;br&gt;&#xA;त्वत्प्रसादात्सुराः सर्वे मोदन्तीहाकुतोभयाः ।&#x9;053a&lt;br&gt;&#xA;&#39;त्वं प्रभुः परमैश्वर्यादधिकं भासि शङ्करः ॥&#x9;053c&lt;br&gt;&#xA;त्वयि ब्रह्मा च विष्णुश्च लोकान्सन्धाय तिष्ठतः ।&#x9;054a&lt;br&gt;&#xA;त्वन्मूलं च जगत्सर्वं भूतस्थावरजङ्गमम् ॥&#x9;054c&lt;br&gt;&#xA;स्वर्गं च परमं स्थानं नृणामभ्युदयार्थिनाम् ।&#x9;055a&lt;br&gt;&#xA;ददासि च प्रसन्नस्त्वं भक्तानां परमेश्वर ॥&#x9;055c&lt;br&gt;&#xA;अनावृत्तिपदं नॄणां नित्यं निश्रेयसार्थिनाम् ।&#x9;056a&lt;br&gt;&#xA;ददासि कर्मिणां कर्म भावयन्ध्यानयोगतः ॥&#x9;056c&lt;br&gt;&#xA;न वृथाऽस्ति महादेव प्रसादस्ते महेश्वर ।&#x9;057a&lt;br&gt;&#xA;यस्मात्त्वयोपकरणात्करोमि कमलेक्षण ॥&#x9;057c&lt;br&gt;&#xA;प्रपद्ये शरणं शम्भुं सर्वदा सर्वतः स्थितम् ।&#x9;058a&lt;br&gt;&#xA;कर्मणा मनसा वाचा तमेवाभिभजाम्यहम् ॥&#x9;058c&lt;br&gt;&#xA;जनमेजय उवाच ।&#39;&#x9;059&lt;br&gt;&#xA;एवं स्तुत्वा महादेवं स ऋषिः प्रणतोऽभवत् ॥&#x9;059ac&lt;br&gt;&#xA;यदिदं चापलं देव कृतमेतत्स्मयादिकम् ।&#x9;060a&lt;br&gt;&#xA;ततः प्रसादयमि त्वां तपो मे न क्षरेदिति ॥&#x9;060c&lt;br&gt;&#xA;ततो देवः प्रीतमनास्तमृषिं पुनरब्रवीत् ।&#x9;061a&lt;br&gt;&#xA;तपस्ते वर्धतां विप्र मत्प्रसादात्सहस्रधा ॥&#x9;061c&lt;br&gt;&#xA;आश्रमे चेह वत्स्यामि त्वया सार्धमहं सदा ।&#x9;062a&lt;br&gt;&#xA;सप्तसारस्वते चास्मिन्यो मामर्चिष्यते नरः ॥&#x9;062c&lt;br&gt;&#xA;न तस्य दुर्लभं किञ्चिद्धवितेह परत्र वा ।&#x9;063a&lt;br&gt;&#xA;सारस्वतं च ते लोकं गमिष्यन्ति न संशयः ॥&#x9;063c&lt;br&gt;&#xA;एतन्मङ्कणकस्यापि चरितं भूरितेजसः ।&#x9;064a&lt;br&gt;&#xA;स हि पुत्रः सुकन्यायामुत्पन्नो मातरिश्वना ॥ ॥&#x9;064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/040/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/040/</guid>
      <description>&lt;p&gt;अध्यायः 040&lt;/p&gt;&#xA;&lt;p&gt;बलरामस्यौशनसतीर्थगमनम् ॥ 1 ॥ तत्तीर्थस्य कपालमोचननामप्राप्तिहेतूक्तिः ॥ 2 ॥ बलस्य उशङ्ग्वाश्रमगमनम् ॥ 3 ॥ उशङ्गुचरित्रकथनं बलस्य पृथूदकतीर्थे स्नानदानादि ॥ 4 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;उषित्वा तत्र रामस्तु सम्पूज्याश्रमवासिनः ।&#x9;001a&lt;br&gt;&#xA;तथा मङ्कणके प्रीतिं शुभां चक्रे हलायुधः ॥&#x9;001c&lt;br&gt;&#xA;दत्त्वा दानं द्विजातिभ्यो रजनीं तामुपोष्य च ।&#x9;002a&lt;br&gt;&#xA;पूजितो मुनिसङ्घैश्च प्रातरुत्थाय लाङ्गली ॥&#x9;002c&lt;br&gt;&#xA;अनुज्ञाप्य मुनीन्सर्वान्स्पृष्ट्वा तोयं च भारत ।&#x9;003a&lt;br&gt;&#xA;प्रययौ त्वरितो रामस्तीर्थहेतोर्महाबलः ॥&#x9;003c&lt;br&gt;&#xA;ततस्त्वौशनसं तीर्थमाजगाम हलायुधः ।&#x9;004a&lt;br&gt;&#xA;कपालमोचनं नाम यत्र मुक्तो महामुनिः ॥&#x9;004c&lt;br&gt;&#xA;महता शिरसा राजन्ग्रस्तजङ्घो महोदरः ।&#x9;005a&lt;br&gt;&#xA;राक्षसस्य महाराज रामक्षिप्तस्य वै पुरा ॥&#x9;005c&lt;br&gt;&#xA;तत्र पूर्वं तपस्तप्तं काव्येन सुमहात्मना ।&#x9;006a&lt;br&gt;&#xA;यत्रास्य नीतिरखिला प्रादुर्भूता महात्मनः ।&#x9;006c&lt;br&gt;&#xA;यत्रस्थश्चिन्तयामास दैत्यदानवविग्रहम् ॥&#x9;006e&lt;br&gt;&#xA;तत्प्राप्य च बलो राजंस्तीर्थप्रवरमुत्तमम् ।&#x9;007a&lt;br&gt;&#xA;विधिवद्वै ददौ वित्तं ब्राह्मणानां महात्मनाम् ॥&#x9;007c&lt;br&gt;&#xA;जनमेजय उवाच ।&#x9;008&lt;br&gt;&#xA;कपालमोचनं ब्रह्मन्कथं यत्र महामुनिः ।&#x9;008a&lt;br&gt;&#xA;मुक्तः कथं चास्य शिरो लग्नं केन च हेतुना ॥&#x9;008c&lt;br&gt;&#xA;वैशम्पायन उवाच ।&#x9;009&lt;br&gt;&#xA;पुरा वै दण्डकारण्ये राघवेण महात्मना ।&#x9;009a&lt;br&gt;&#xA;वसता राजशार्दूल राक्षसाञ्शमयिष्यता ॥&#x9;009c&lt;br&gt;&#xA;जनस्थाने शिरश्छिन्नं राक्षसस्य दुरात्मनः ।&#x9;010a&lt;br&gt;&#xA;क्षुरेण शितधारेण तत्पपात महावने ॥&#x9;010c&lt;br&gt;&#xA;महोदरस्य तल्लग्नं जङ्घायां वै यदृच्छया ।&#x9;011a&lt;br&gt;&#xA;वने विचरतो राजन्नस्थि भित्त्वाऽस्फुरत्तदा ॥&#x9;011c&lt;br&gt;&#xA;स तेन लग्नेन तदा द्विजातिर्न शशाक ह ।&#x9;012a&lt;br&gt;&#xA;अभिगन्तुं महाप्राज्ञस्तीर्थान्यायतनानि च ॥&#x9;012c&lt;br&gt;&#xA;स पूतिना विस्रवता वेदनार्तो महामुनिः ।&#x9;013a&lt;br&gt;&#xA;जगाम सर्वतीर्थानि पृथिव्यां चेति नः श्रुतम् ॥&#x9;013c&lt;br&gt;&#xA;स गत्वा सरितः सर्वाः समुद्रांश्च महातपाः ।&#x9;014a&lt;br&gt;&#xA;कथयामास तत्सर्वमृषीणां भावितात्मनाम् ॥&#x9;014c&lt;br&gt;&#xA;आप्लुत्य सर्वतीर्थेषु न च मोक्षमवाप्तवान् ।&#x9;015a&lt;br&gt;&#xA;स तु शुश्राव विप्रेन्द्रो मुनीनां वचनं महत् ॥&#x9;015c&lt;br&gt;&#xA;सरस्वत्यास्तीर्थवरं ख्यातमौशनसं तदा ।&#x9;016a&lt;br&gt;&#xA;सर्वपापप्रशमनं सिद्धिक्षेत्रमनुत्तमम् ॥&#x9;016c&lt;br&gt;&#xA;स तु गत्वा ततस्तत्र तीर्थमौशनसं द्विजः ॥&#x9;017ac&lt;br&gt;&#xA;तत औशनसे तीर्थे तस्योपस्पृशतस्तदा ।&#x9;018a&lt;br&gt;&#xA;तच्छिरश्चरणं मुक्त्वा पपातान्तर्जले तदा ॥&#x9;018c&lt;br&gt;&#xA;विमुक्तस्तेन शिरसा परं सुखमवाप ह ।&#x9;019a&lt;br&gt;&#xA;स चाप्यन्तर्जले मूर्धा जगामादर्शनं विभो ॥&#x9;019c&lt;br&gt;&#xA;ततः स विरुजो राजन्पूतात्मा वीतकल्मषः ।&#x9;020a&lt;br&gt;&#xA;आजगामाश्रमं प्रीतः कृतकृत्यो महोदरः ॥&#x9;020c&lt;br&gt;&#xA;सोऽथ गत्वाऽऽश्रमं पुण्यं विप्रमुक्तो महातपाः ।&#x9;021a&lt;br&gt;&#xA;कथयामास तत्सर्वमृषीणां भावितात्मनाम् ॥&#x9;021c&lt;br&gt;&#xA;ते श्रुत्वा वचनं तस्य ततस्तीर्थस्य मानद ।&#x9;022a&lt;br&gt;&#xA;कपालमोचनमिति नाम चक्रुः समागताः ॥&#x9;022c&lt;br&gt;&#xA;स चापि तीर्थप्रवरं पुनर्गत्वा महानृषिः ।&#x9;023a&lt;br&gt;&#xA;पीत्वा पयःसुविपुलं सिद्धिमायात्तदा मुनिः ॥&#x9;023c&lt;br&gt;&#xA;तत्र दत्त्वा बहून्देयान्विप्रान्सम्पूज्य माधवः ।&#x9;024a&lt;br&gt;&#xA;जगाम तत्र राजेन्द्र उशङ्गोराश्रमं तदा ॥&#x9;024c&lt;br&gt;&#xA;यत्र तप्तं तपो घोरमार्ष्टिषेणेन भारत ।&#x9;025a&lt;br&gt;&#xA;ब्राह्मण्यं लब्धवान्यत्र विश्वामित्रो महामुनिः ॥&#x9;025c&lt;br&gt;&#xA;सर्वकामसमृद्धं च तदाश्रमपदं महत् ।&#x9;026a&lt;br&gt;&#xA;मुनिभिर्ब्राह्मणैश्चैव सेवितं सर्वदा विभो ॥&#x9;026c&lt;br&gt;&#xA;ततो हलधरः श्रीमान्ब्राह्मणैः परिवारितः ।&#x9;027a&lt;br&gt;&#xA;जगाम तत्र राजेन्द्र उशङ्गुस्तनुमत्यजत् ॥&#x9;027c&lt;br&gt;&#xA;उशङ्गुर्ब्राह्मणो वृद्धस्तपोनित्यश्च भारत ।&#x9;028a&lt;br&gt;&#xA;देहन्यासे कृतमना विचिन्त्य बहुधा तदा ॥&#x9;028c&lt;br&gt;&#xA;ततः सर्वानुपादाय तनयान्वै महातपाः ।&#x9;029a&lt;br&gt;&#xA;उशङ्गुरब्रवीत्तत्र नयध्वं मां पृथूदकम् ॥&#x9;029c&lt;br&gt;&#xA;विज्ञायातीतवयसमुशङ्गुं ते तपोधनाः ।&#x9;030a&lt;br&gt;&#xA;तं च तीर्थमपानिन्युः सरस्वत्यास्तपोधनम् ॥&#x9;030c&lt;br&gt;&#xA;स तैः पुत्रैस्तदा धीमानानीतो वै सरस्वतीम् ।&#x9;031a&lt;br&gt;&#xA;पुण्यां तीर्थशतोपेतां विप्रसङ्घैर्निषेविताम् ॥&#x9;031c&lt;br&gt;&#xA;स तत्र विधिना राजन्नाप्लुत्य सुमहातपाः ।&#x9;032a&lt;br&gt;&#xA;ज्ञात्वा तीर्थगुणांश्चैव प्राहेदमृषिसत्तमः ।&#x9;032c&lt;br&gt;&#xA;सुप्रीतः पुरुषव्याघ्र सर्वान्पुत्रानुपासतः ॥&#x9;032e&lt;br&gt;&#xA;सरस्वत्युत्तरे तीरे यस्त्यजेदात्मनस्तनुम् ।&#x9;033a&lt;br&gt;&#xA;पृथूदके जप्यपरो नैनं श्वो मरणं तपेत् ॥&#x9;033c&lt;br&gt;&#xA;&#39;इत्युक्त्वा स्वां तनुं त्यक्त्वा प्रपेदे वैष्णवं पदम्&#39; ।&#x9;034a&lt;br&gt;&#xA;तत्राप्लुत्य स धर्मात्मा उपस्पृश्य हलायुधः ।&#x9;034c&lt;br&gt;&#xA;दत्त्वा चैव बूहून्देयान्विप्राणां विप्रवत्सलः ॥&#x9;034e&lt;br&gt;&#xA;ससर्ज यत्र भगवाल्ँलोकाल्ँलोकपितामहः ॥&#x9;035ac&lt;br&gt;&#xA;यत्रार्ष्टिषेणः कौरव्य ब्राह्मण्यं संशितव्रतः ।&#x9;036a&lt;br&gt;&#xA;तपसा महता राजन्प्राप्तवानृषिसत्तमः ॥&#x9;036c&lt;br&gt;&#xA;सिन्धुद्वीपश्च राजर्षिर्देवापिश्च महातपाः ।&#x9;037a&lt;br&gt;&#xA;ब्राह्मण्यं लब्धवान्यत्र विश्वामित्रस्तथा मुनिः ॥&#x9;037c&lt;br&gt;&#xA;महातपस्वी भगवानुग्रतेजा महातपाः ।&#x9;038a&lt;br&gt;&#xA;तत्राजगाम बलवान्बलभद्रः प्रतापवान् ॥ ॥&#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/041/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/041/</guid>
      <description>&lt;p&gt;अध्यायः 041&lt;/p&gt;&#xA;&lt;p&gt;आर्ष्टिषेणेन पृथूदकतीर्थे तपश्चर्यया कृत्स्नवेदाधिगमः ॥ 1 ॥ विश्वामित्रादीनां तत्तत्तीर्थे तपश्चर्यया ब्राह्मण्याधिगमः ॥ बलभद्रस्य तत्र स्नानादिपूर्वकं बकाश्रमम्प्रति गमनम् ॥ 3 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;आर्ष्टिषेणस्तथा ब्रह्मन्विपुलं तप्तवांस्तपः ।&#x9;001a&lt;br&gt;&#xA;सिन्धुद्वीपः कथं चापि ब्राह्मण्यं लब्धवांस्तदा ॥&#x9;001c&lt;br&gt;&#xA;देवापिश्च कथं ब्रह्मन्विश्वामित्रश्च सत्तम ।&#x9;002a&lt;br&gt;&#xA;तन्ममाचक्ष्व भगवन्परं कौतूहलं हि मे ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;पुरा कृतयुगे राजन्नार्ष्टिषेणो द्विजोत्तमः ।&#x9;003a&lt;br&gt;&#xA;वसन्गुरुकुले नित्यं नित्यमध्ययने रतः ॥&#x9;003c&lt;br&gt;&#xA;तस्य राजन्गुरुकुले वसतो नित्यमेव च ।&#x9;004a&lt;br&gt;&#xA;समाप्तिं नागमद्विद्या नापि वेदा विशाम्पते ॥&#x9;004c&lt;br&gt;&#xA;स निर्विण्णस्ततो राजंस्तपस्तेपे महातपाः ।&#x9;005a&lt;br&gt;&#xA;ततो वै तपसा तेन प्राप्य वेदाननुत्तमान् ॥&#x9;005c&lt;br&gt;&#xA;स विद्वान्वेदयुक्तश्च सिद्धश्चाप्यृषिसत्तमः ।&#x9;006a&lt;br&gt;&#xA;तत्र तीर्थे वरान्प्रादात्त्रीनेव सुमहातपाः ॥&#x9;006c&lt;br&gt;&#xA;अस्मिंस्तीर्थे महानद्या अद्यप्रभृति मानवः ।&#x9;007a&lt;br&gt;&#xA;आप्लुतो वाजिमेधस्य फलं प्राप्स्यति पुष्कलम् ॥&#x9;007c&lt;br&gt;&#xA;अद्यप्रभृति नैवात्र भयं व्यालाद्भविष्यति ।&#x9;008a&lt;br&gt;&#xA;अपि चाल्पेन कालेन फलं प्राप्स्यति पुष्कलम् ॥&#x9;008c&lt;br&gt;&#xA;एवमुक्त्वा महातेजा जगाम त्रिदिवं मुनिः ।&#x9;009a&lt;br&gt;&#xA;एवं सिद्धः स भगवानार्ष्टिषेणः प्रतापवान् ॥&#x9;009c&lt;br&gt;&#xA;तस्मिन्नेव तदा तीर्थे सिन्धुद्वीपः प्रतापवान् ।&#x9;010a&lt;br&gt;&#xA;देवापिश्च महाराज ब्राह्मण्यं प्रापतुर्महत् ॥&#x9;010c&lt;br&gt;&#xA;तथाच कौशिकस्तात तपोनित्यो जितेन्द्रियः ।&#x9;011a&lt;br&gt;&#xA;तपसा वै सुतप्तेन ब्राह्मणत्वमवाप्तवान् ॥&#x9;011c&lt;br&gt;&#xA;गाधिर्नाम महानासीत्क्षत्रियः प्रथितो भुवि ।&#x9;012a&lt;br&gt;&#xA;तस्य पुत्रोऽभवद्राजन्विश्वामित्रः प्रतापवान् ॥&#x9;012c&lt;br&gt;&#xA;स राजा कौशिकस्तात महायोग्यभवत्किल ।&#x9;013a&lt;br&gt;&#xA;स पुत्रमभिषिच्याथ विश्वामित्रं महातपाः ॥&#x9;013c&lt;br&gt;&#xA;देहन्यासे मनश्चक्रे तमूचुः प्रणताः प्रजाः ।&#x9;014a&lt;br&gt;&#xA;न गन्तव्यं महाप्राज्ञ त्राहि चास्मान्महाभयात् ॥&#x9;014c&lt;br&gt;&#xA;एवमुक्तः प्रत्युवाच ततो गाधिः प्रजास्ततः ।&#x9;015a&lt;br&gt;&#xA;विश्वस्य जगतो गोप्ता भविष्यति सुतो मम ॥&#x9;015c&lt;br&gt;&#xA;इत्युक्त्वा तु ततो गाधिर्विश्वामित्रं निवेश्य च ।&#x9;016a&lt;br&gt;&#xA;जगाम त्रिदिवं राजन्विश्वामित्रोऽभवन्नृपः ॥&#x9;016c&lt;br&gt;&#xA;न स शक्नोति पृथिवीं यत्नवानपि रक्षितुम् ।&#x9;017a&lt;br&gt;&#xA;ततः शुश्राव राजा स राक्षसेभ्यो महाभयम् ॥&#x9;017c&lt;br&gt;&#xA;निर्ययौ नगराच्चापि चतुरङ्गबलान्वितः ।&#x9;018a&lt;br&gt;&#xA;स गत्वा दूरमध्वानं वसिष्ठाश्रममभ्ययात् ॥&#x9;018c&lt;br&gt;&#xA;तस्य ते सैनिका राजंश्चक्रुस्तत्रानयान्बहून् ।&#x9;019a&lt;br&gt;&#xA;ततस्तु भगवान्विप्रो वसिष्ठो श्रममभ्ययात् ।&#x9;019c&lt;br&gt;&#xA;ददृशेऽथ ततः सर्वं भज्यमानं महावनम् ॥&#x9;019e&lt;br&gt;&#xA;तस्य क्रुद्धो महाराज वसिष्ठो मुनिसत्तमः ।&#x9;020a&lt;br&gt;&#xA;सृजस्व शबरान्घोरानिति स्वां गामुवाच ह ॥&#x9;020c&lt;br&gt;&#xA;तथोक्ता साऽसृजद्धेनुः पुरुषान्घोरदर्शनान् ।&#x9;021a&lt;br&gt;&#xA;ते तु तद्बलमासाद्य बभञ्जुः सर्वतोदिशम् ॥&#x9;021c&lt;br&gt;&#xA;तच्छ्रुत्वा विद्रुतं सैन्यं विश्वामित्रस्तु गाधिजः ।&#x9;022a&lt;br&gt;&#xA;तपः परं मन्यमानस्तपस्येव मनो दधे ॥&#x9;022c&lt;br&gt;&#xA;सोऽस्मिंस्तीर्थवरे राजन्सरस्वत्याः समाहितः ।&#x9;023a&lt;br&gt;&#xA;नियमैश्चोपवासैश्च कर्शयन्देहमात्मनः ॥&#x9;023c&lt;br&gt;&#xA;जलाहारो वायुभक्षः पर्णाहारश्च सोऽभवत् ।&#x9;024a&lt;br&gt;&#xA;तथा स्थण्डिलशायी च ये चान्ये नियमाःपृथक् ॥&#x9;024c&lt;br&gt;&#xA;असकृत्तस्य देवास्तु व्रतविघ्नं प्रचक्रिरे ।&#x9;025a&lt;br&gt;&#xA;न चास्य नियमाद्बुद्धिरपयाति महात्मनः ॥&#x9;025c&lt;br&gt;&#xA;ततः परेण यत्नेन तप्त्वा बहुविधं तपः ।&#x9;026a&lt;br&gt;&#xA;तेजसा भास्कराकारो गाधिजः समपद्यत ॥&#x9;026c&lt;br&gt;&#xA;तपसा तु तथायुक्तं विश्वामित्रं पितामहः ।&#x9;027a&lt;br&gt;&#xA;अमन्यत महातेजा वरदोऽदर्शयत्तदा ॥&#x9;027c&lt;br&gt;&#xA;स तु वव्रे वरं राजन्स्यामहं ब्राह्मणस्त्विति ।&#x9;028a&lt;br&gt;&#xA;तथेति चाब्रवीद्ब्रह्मा सर्वलोकपितामहः ॥&#x9;028c&lt;br&gt;&#xA;स लब्ध्वा तपसोग्रेण ब्राह्मणत्वं महायशाः ।&#x9;029a&lt;br&gt;&#xA;विचचार महीं कृत्स्नां कृतकामः सुरोपमः ॥&#x9;029c&lt;br&gt;&#xA;तस्मिंस्तीर्थवरे रामः प्रदाय विविधं वसु ।&#x9;030a&lt;br&gt;&#xA;पयस्विनीस्तथा धेनूर्यानानि शयनानि च ॥&#x9;030c&lt;br&gt;&#xA;अथ वस्त्राण्यलङ्कारं भक्ष्यं पेयं च शोभनम् ।&#x9;031a&lt;br&gt;&#xA;अददन्मुदितो राजन्पूजयित्वा द्विजोत्तमान् ॥&#x9;031c&lt;br&gt;&#xA;ययौ राजंस्ततो रामो बकस्याश्रममन्तिकात् ।&#x9;032a&lt;br&gt;&#xA;यत्र तेपे तपस्तीव्रं दाल्भ्यो बक इति श्रुतिः ॥ ॥&#x9;032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/042/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/042/</guid>
      <description>&lt;p&gt;अध्यायः 042&lt;/p&gt;&#xA;&lt;p&gt;बलदेवस्यावाकीर्णतीर्थगमनम् ॥ 1 ॥ बकमुनिचरित्रकथनम् ॥ 2 ॥ बलदेवस्य ततो वसिष्ठापवाहतीर्थगमनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ब्रह्मयोनिभिराकीर्णं जगाम यदुनन्दनः ।&#x9;001a&lt;br&gt;&#xA;यत्र दाल्भ्यो बको राजन्पश्वर्थं सुमहातपाः ।&#x9;001c&lt;br&gt;&#xA;जुहाव धृतराष्ट्रस्य राष्ट्रं कोपसमन्वितः ॥&#x9;001e&lt;br&gt;&#xA;तपसा घोररूपेण कर्शयन्देहमात्मनः ।&#x9;002a&lt;br&gt;&#xA;क्रोधेन महताऽऽविष्टो धर्मात्मा वै प्रतापवान् ॥&#x9;002c&lt;br&gt;&#xA;पुरा हि नैमिशीयानां सत्रे द्वादशवार्षिके ।&#x9;003a&lt;br&gt;&#xA;वृत्ते विश्वजितोऽन्ते वै पाञ्चालानृषयोऽगमन् ॥&#x9;003c&lt;br&gt;&#xA;तत्रेश्वरमयाचन्त दक्षिणार्थं मनस्विनः ।&#x9;004a&lt;br&gt;&#xA;&#39;तत्र ते लेभिरे राजन्पाञ्चालेभ्यो महर्षयः ।&#39;&#x9;004c&lt;br&gt;&#xA;बलान्वितान्वत्सतरान्निर्व्याधीन्सप्तविंशतिम् ॥&#x9;004e&lt;br&gt;&#xA;तानब्रवीद्बलो दाल्भ्यो विभजध्वं पशूनिति ।&#x9;005a&lt;br&gt;&#xA;पशूनेतानहं त्यक्त्वा भिक्षिष्ये राजसत्तमम् ॥&#x9;005c&lt;br&gt;&#xA;एवमुक्त्वा वको राजन्नृषीन्सर्वान्प्रतापवान् ।&#x9;006a&lt;br&gt;&#xA;जगाम धृतराष्ट्रस्य भवनं ब्राह्मणोत्तमः ॥&#x9;006c&lt;br&gt;&#xA;स समीपगतो भूत्वा धृतराष्ट्रं जनेश्वरम् ।&#x9;007a&lt;br&gt;&#xA;अयाचत पशून्दाल्भ्यः स चैनं रुषितोऽब्रवीत् ॥&#x9;007c&lt;br&gt;&#xA;यदृच्छया मृता दृष्ट्वा गास्तदा नृपसत्तमः ।&#x9;008a&lt;br&gt;&#xA;एतान्पशून्नय क्षिप्रं ब्रह्मबन्धो यदीच्छसि ॥&#x9;008c&lt;br&gt;&#xA;ऋषिस्त्वथ बकः क्रुद्धश्चिन्तयामास धर्मवित् ।&#x9;009a&lt;br&gt;&#xA;अहो बत नृशंसं वै वाक्यमुक्तोऽस्मि संसदि ॥&#x9;009c&lt;br&gt;&#xA;चिन्तयित्वा मुहूर्तेन रोषाविष्टो द्विजोत्तमः ।&#x9;010a&lt;br&gt;&#xA;मतिं चक्रे विनाशाय धृतराष्ट्रस्य भूपतेः ॥&#x9;010c&lt;br&gt;&#xA;स तूत्कृत्य मृतानां वै मांसानि मुनिसत्तमः ।&#x9;011a&lt;br&gt;&#xA;जुहाव धृतराष्ट्रस्य राष्ट्रं नरपतेः पुरा ॥&#x9;011c&lt;br&gt;&#xA;अवाकर्णे सरस्वत्यास्तीर्थे प्रज्वाल्य पावकम् ।&#x9;012a&lt;br&gt;&#xA;बको दाल्भ्यो महाराज नियमं परमं स्थितः ॥&#x9;012c&lt;br&gt;&#xA;स तैरेव जुहावाग्नौ राष्ट्रं मांसैर्महातपः ॥&#x9;013ac&lt;br&gt;&#xA;तस्मिंस्तु विधिवत्सत्रे सम्प्रवृत्ते सुदारुणे ।&#x9;014a&lt;br&gt;&#xA;अक्षीयत ततो राष्ट्रं धृतराष्ट्रस्य पार्थिव ॥&#x9;014c&lt;br&gt;&#xA;छिद्यमानं यथा कान्तं वनं परशुना विभो ।&#x9;015a&lt;br&gt;&#xA;बभूवापद्गतं तच्च व्यवकीर्णमचेतनम् ॥&#x9;015c&lt;br&gt;&#xA;दृष्ट्वा तथाऽवकीर्णं तु राष्ट्रं च मनुजाधिपः ।&#x9;016a&lt;br&gt;&#xA;बभूव दुर्मना राजा चिन्तयामास च प्रभुः ॥&#x9;016c&lt;br&gt;&#xA;मोक्षार्थमकरोद्यत्नं ब्राह्मणैः सहितः पुरा ।&#x9;017a&lt;br&gt;&#xA;न च श्रयोऽध्यगच्छत्तु क्षीयते राष्ट्रमेव च ॥&#x9;017c&lt;br&gt;&#xA;यदा स पार्थिवः खिन्नस्ते च विप्रास्तदाऽनघ ॥&#x9;018ac&lt;br&gt;&#xA;यदा चापि न शक्नोति राष्ट्रं मोक्षयितुं नृपः ।&#x9;019c&lt;br&gt;&#xA;अथ विप्रादिकांस्तत्र पप्रच्छ जनमेजय ॥&#x9;019a&lt;br&gt;&#xA;ततो विप्रादिकाः प्राहुः पशुविप्रकृतस्त्वया ।&#x9;020a&lt;br&gt;&#xA;मांसैरभिजुहोतीदं तव राष्ट्रं मुनिर्बकः ॥&#x9;020c&lt;br&gt;&#xA;तेन ते हूयमानस्य राष्ट्रस्यास्य क्षयो महान् ।&#x9;021a&lt;br&gt;&#xA;तस्यैतत्तपसः कर्म येन तेऽद्य लयो महान् ॥&#x9;021c&lt;br&gt;&#xA;&#39;यदीच्छसि महाबाहो शान्तिं राष्ट्रस्य भूमिप ।&#x9;022a&lt;br&gt;&#xA;अपां कुञ्जे सरस्वत्यास्तं प्रसादय पार्थिव ॥&#x9;022c&lt;br&gt;&#xA;वैशम्पायन उवाच ।&#x9;023&lt;br&gt;&#xA;सरस्वतीं ततो गत्वा स राजा बकमब्रवीत् ।&#x9;023a&lt;br&gt;&#xA;निपत्य शिरसा भूमौ प्राञ्जलिर्भरतर्षभ ॥&#x9;023c&lt;br&gt;&#xA;प्रसादये त्वां भगवन्नपराधं क्षमस्व मे ।&#x9;024a&lt;br&gt;&#xA;मम दीनस्य लुब्धस्य मौर्ख्येण हतचेतसः ।&#x9;024c&lt;br&gt;&#xA;त्वं गतिस्त्वं च मे नाथः प्रसादं कर्तुमर्हसि ॥&#x9;024e&lt;br&gt;&#xA;तं तथा विलपन्तं तु शोकोपहतचेतसम् ।&#x9;025a&lt;br&gt;&#xA;दृष्ट्वा तस्य कृपा जज्ञे राष्ट्रं तस्य व्यमोचयत् ॥&#x9;025c&lt;br&gt;&#xA;ऋषिः प्रसन्नस्तस्याभूत्संरम्भं च विहाय सः ।&#x9;026a&lt;br&gt;&#xA;मोक्षार्थं तस्य राज्यस्य जुहाव पुनराहुतिम् ॥&#x9;026c&lt;br&gt;&#xA;मोक्षयित्वा ततो रार्ष्ट्रं प्रतिगृह्य पशून्बहून् ।&#x9;027a&lt;br&gt;&#xA;हृष्टात्मा नैमिशारण्यं जगाम पुनरेव सः ॥&#x9;027c&lt;br&gt;&#xA;धृतराष्ट्रोऽपि धर्मात्मा स्वस्थचेता महामनाः ।&#x9;028a&lt;br&gt;&#xA;स्वमेव नगरं राजन्प्रतिपेदे महर्द्धिमत् ॥&#x9;028c&lt;br&gt;&#xA;तत्र तीर्थे महाराज बृहस्पतिरुदारधीः ।&#x9;029a&lt;br&gt;&#xA;असुराणामभावाय भवाय च दिवौकसाम् ॥&#x9;029c&lt;br&gt;&#xA;मांसैरभिजुहावेष्टिमक्षीयन्त ततोऽसुराः ।&#x9;030a&lt;br&gt;&#xA;दैवतैरपि सम्भग्ना जितकाशिभिराहवे ॥&#x9;030c&lt;br&gt;&#xA;तत्रापि विधिवद्दत्त्वा ब्राह्मणेभ्यो महायशाः ।&#x9;031a&lt;br&gt;&#xA;वाजिनः कुञ्जरांश्चैव रथांश्चाश्वतरीयुतान् ॥&#x9;031c&lt;br&gt;&#xA;रत्नानि च महार्हाणि धनं धान्यं च पुष्कलम् ।&#x9;032a&lt;br&gt;&#xA;ययौ तीर्थं महाबाहुर्यायातं पृथिवीपते ॥&#x9;032c&lt;br&gt;&#xA;तत्र यज्ञे ययातेश्च महाराज सरस्वती ।&#x9;033a&lt;br&gt;&#xA;सर्पिः पयश्च सुस्राव नाहुषस्य महात्मनः ॥&#x9;033c&lt;br&gt;&#xA;तत्रेष्ट्वा पुरुषव्याघ्रो ययातिः पृथिवीपतिः ।&#x9;034a&lt;br&gt;&#xA;आक्रामदूर्ध्वं मुदितो लेभे लोकांश्च पुष्कलान् ॥&#x9;034c&lt;br&gt;&#xA;पुनस्तत्र च राज्ञस्तु ययातेर्यजतः प्रभोः ।&#x9;035a&lt;br&gt;&#xA;औदार्यं परमं कृत्वा भक्तिं चात्मनि शाश्वतीम् ।&#x9;035c&lt;br&gt;&#xA;ददौ कामान्ब्राह्मणेभ्यो यान्यान्यो मनसेच्छति ॥&#x9;035e&lt;br&gt;&#xA;यो यत्र स्थित एवेह आहूतो यज्ञसंस्तरे ।&#x9;036a&lt;br&gt;&#xA;तस्यतस्य सरिच्छ्रेष्ठा गृहादि शयनादिकम् ।&#x9;036c&lt;br&gt;&#xA;षड्रसं भोजनं चैव दानं नानाविधं तथा ॥&#x9;036e&lt;br&gt;&#xA;ते मन्यमाना राज्ञस्तु सम्प्रदानमनुत्तमम् ।&#x9;037a&lt;br&gt;&#xA;राजानं तुष्टुवुः प्रीता दत्त्वा चैवाशिषः शुभाः ॥&#x9;037c&lt;br&gt;&#xA;तत्र देवाः सगन्धर्वाः प्रीता यज्ञस्य सम्पदा ।&#x9;038a&lt;br&gt;&#xA;विस्मिता मानुषाश्चासन्दृष्ट्वा तां यज्ञसम्पदम् ॥&#x9;038c&lt;br&gt;&#xA;ततस्तालकेतुर्महाधर्मकेतुर्महात्मा कृतात्मा महादाननित्यः ।&#x9;039a&lt;br&gt;&#xA;वसिष्ठापवाहं महाभीमवेगं धृतात्मा जितात्मा समभ्याजगाम ॥ ॥&#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/043/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/043/</guid>
      <description>&lt;p&gt;अध्यायः 043&lt;/p&gt;&#xA;&lt;p&gt;वसिष्ठापवाहतीर्थस्य तन्नामप्राप्तिप्रकारकथनम् ॥ 1 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;वसिष्ठापवाहो ब्रह्मन्वै भीमवेगः कथं नु सः ।&#x9;001a&lt;br&gt;&#xA;किमर्थं च सरिच्छ्रेष्ठा तमृषिं प्रत्यवाहयत् ॥&#x9;001c&lt;br&gt;&#xA;कथमस्याभवद्वैरं कारणं किं च तत्प्रभो ।&#x9;002a&lt;br&gt;&#xA;शंस पृष्टो महाप्राज्ञ न हि तृप्यामि कथ्यति ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;विश्वामित्रस्य विप्रर्षेर्वसिष्ठस्य च भारत ।&#x9;003a&lt;br&gt;&#xA;भृशं वैरमभूद्राजंस्तपःस्पर्धाकृतं महत् ॥&#x9;003c&lt;br&gt;&#xA;आश्रमो वै वसिष्ठस्य स्थाणुतीर्थेऽभवन्महान् ।&#x9;004a&lt;br&gt;&#xA;पूर्वतः पार्श्वतश्चासीद्विश्वामित्रस्य धीमतः ॥&#x9;004c&lt;br&gt;&#xA;यत्र स्थाणुर्महाराज तप्तवान्परमं तपः ।&#x9;005a&lt;br&gt;&#xA;तत्रास्य कर्म तद्धोरं प्रवदन्ति मनीषिणः ॥&#x9;005c&lt;br&gt;&#xA;यत्रेष्ट्वा भगवान्स्थाणुः पूजयित्वा सरस्वतीम् ।&#x9;006a&lt;br&gt;&#xA;स्थापयामास तत्तीर्थं स्थाणुतीर्थमिति प्रभो ॥&#x9;006c&lt;br&gt;&#xA;तत्र तीर्थे सुराः स्कन्दमभ्यषिञ्चन्नराधिप ।&#x9;007a&lt;br&gt;&#xA;सैनापत्येन महता सुरारिविनिबर्हणम् ॥&#x9;007c&lt;br&gt;&#xA;तस्मिन्सारस्वते तीर्थे विश्वामित्रो महामुनिः ।&#x9;008a&lt;br&gt;&#xA;वसिष्ठं चालयामास तपसोग्रेण तच्छृणु ॥&#x9;008c&lt;br&gt;&#xA;विश्वामित्रवसिष्ठौ तावहन्यहनि भारत ।&#x9;009a&lt;br&gt;&#xA;स्पर्धां तपःकृतां तीव्रां चक्रतुस्तौ तपोधनौ ॥&#x9;009c&lt;br&gt;&#xA;तत्राप्यधिकसन्तप्तो विश्वामित्रो महामुनिः ।&#x9;010a&lt;br&gt;&#xA;दृष्ट्वा तेजो वसिष्ठस्य चिन्तामभिजगाम ह ॥&#x9;010c&lt;br&gt;&#xA;तस्य बुद्धिरियं ह्यासीद्धर्मनित्यस्य भारत ।&#x9;011a&lt;br&gt;&#xA;इयं सरस्वती तूर्णं मत्समीपं तपोधनम् ॥&#x9;011c&lt;br&gt;&#xA;आनयिष्यति वेगेन वसिष्ठं जपतां वरम् ।&#x9;012a&lt;br&gt;&#xA;इहागतं द्विजश्रेष्ठं हनिष्यामि न संशयः ॥&#x9;012c&lt;br&gt;&#xA;एवं निश्चित्य भगवान्विश्वामित्रो महामुनिः ।&#x9;013a&lt;br&gt;&#xA;सस्मार सरितां श्रेष्ठां क्रोधसंरक्तलोचनः ॥&#x9;013c&lt;br&gt;&#xA;सा ध्याता मुनिना तेन व्याकुलत्वं जगाम ह ।&#x9;014a&lt;br&gt;&#xA;गत्वा चैनं महावीर्यं महाकोपं च भामिनी ॥&#x9;014c&lt;br&gt;&#xA;तदा तं वेपमानाङ्गी विवर्णा प्राञ्जलिर्भृशम् ।&#x9;015a&lt;br&gt;&#xA;उपतस्थे मुनिवरं विश्वामित्रं सरस्वती ॥&#x9;015c&lt;br&gt;&#xA;हतवीरा यथा नारी साऽभवद्दुःखिता भृशम् ।&#x9;016a&lt;br&gt;&#xA;ब्रूहि किं करवाणीति प्रोवाच मुनिसत्तमम् ॥&#x9;016c&lt;br&gt;&#xA;तामुवाच मुनिः क्रुद्धो वसिष्ठं शीघ्रमानय ।&#x9;017a&lt;br&gt;&#xA;यावदेनं निहन्म्यद्य तच्छ्रुत्वा व्यथिता नदी ॥&#x9;017c&lt;br&gt;&#xA;साञ्जलिं तु ततः कृत्वा पुण्डरीकनिभेक्षणा ।&#x9;018a&lt;br&gt;&#xA;प्राकम्पत भृशं भीता वायुनेवाहता लता ॥&#x9;018c&lt;br&gt;&#xA;तथारूपां तु तां दृष्ट्वा मुनिराह महानदीम् ।&#x9;019a&lt;br&gt;&#xA;अविचारं वसिष्ठं त्वमानयस्त्वान्तिकं मम ॥&#x9;019c&lt;br&gt;&#xA;सा तस्य वचनं श्रुत्वा ज्ञात्वा पापं चिकीर्षितम् ।&#x9;020a&lt;br&gt;&#xA;वसिष्ठस्य प्रभावं च जानन्त्यप्रतिमं भुवि ॥&#x9;020c&lt;br&gt;&#xA;साऽभिगम्य वसिष्ठं च इदमर्थमचोदयत् ।&#x9;021a&lt;br&gt;&#xA;यदुक्ता सरितांश्रेष्ठा विश्वामित्रेण धीमता ॥&#x9;021c&lt;br&gt;&#xA;उभयोः शापयोर्भीता वेपमाना पुनःपुनः ।&#x9;022a&lt;br&gt;&#xA;चिन्तयित्वा महाशापमृषिवित्रासिता भृशम् ॥&#x9;022c&lt;br&gt;&#xA;तां कृशां च विवर्णां च दृष्ट्वा चिन्तासमन्विताम् ।&#x9;023a&lt;br&gt;&#xA;उवाच राजन्धर्मात्मा वसिष्ठो द्विपदां वरः ॥&#x9;023c&lt;br&gt;&#xA;पाह्यात्मानं सरिच्छेष्ठे वह मां शीघ्रगामिनी ।&#x9;024a&lt;br&gt;&#xA;विश्वामित्रः शपेद्धि त्वां मा कृथास्त्वं विचारणाम् ॥&#x9;024c&lt;br&gt;&#xA;तस्य तद्वचनं श्रुत्वा कृपाशीलस्य सा सरित् ।&#x9;025a&lt;br&gt;&#xA;चिन्तयामास कौरव्य किं कृत्वा सुकृतं भवेत् ॥&#x9;025c&lt;br&gt;&#xA;तस्याश्चिन्ता समुत्पन्ना वसिष्ठो मय्यतीव हि ।&#x9;026a&lt;br&gt;&#xA;कृतवान्हि दयां नित्यं तस्य कार्यं हितं मया ॥&#x9;026c&lt;br&gt;&#xA;अथ कूले स्वके राजञ्जपन्तमृषिसत्तमम् ।&#x9;027a&lt;br&gt;&#xA;जुह्वानं कौशिकं प्रेक्ष्य सरस्वत्यभ्यचिन्तयत् ॥&#x9;027c&lt;br&gt;&#xA;इदमन्तरमित्येवं ततः सा सरितां वरा ।&#x9;028a&lt;br&gt;&#xA;कूलापहारमकरोत्स्वेन वेगेन सा सरित् ॥&#x9;028c&lt;br&gt;&#xA;तेन कूलापहारेण मैत्रावरुणिरौह्यत ।&#x9;029a&lt;br&gt;&#xA;उह्यमानः स तुष्टाव तदा राजन्सरस्वतीम् ॥&#x9;029c&lt;br&gt;&#xA;पितामहस्य सरसः प्रवृत्ताऽसि सरस्वति ।&#x9;030a&lt;br&gt;&#xA;व्याप्तं चेदं जगत्सर्वं तवैवाम्भोभिरुत्तमैः ॥&#x9;030c&lt;br&gt;&#xA;त्वमेवाकाशगा देवि मेघेषु सृजसे पयः ।&#x9;031a&lt;br&gt;&#xA;सर्वाश्चापस्त्वमेवेति यथा वयमधीमहि ॥&#x9;031c&lt;br&gt;&#xA;पुष्टिर्द्युतिस्तथा कीर्तिः सिद्धिर्बुद्धिरमा तथा ।&#x9;032a&lt;br&gt;&#xA;त्वमेव वाणी स्वाहा त्वं तवायत्तमिदं जगत् ।&#x9;032c&lt;br&gt;&#xA;त्वमेव सर्वभूतेषु वससीह चतुर्विधा ॥&#x9;032e&lt;br&gt;&#xA;वैशम्पायन उवाच ।&#x9;033&lt;br&gt;&#xA;एवं सरस्वती राजन्स्तूयमाना महर्षिणा ।&#x9;033a&lt;br&gt;&#xA;वेगेनोवाह तं विप्रं विश्वामित्राश्रमं प्रति ॥&#x9;033c&lt;br&gt;&#xA;न्यवेदयत चाभीक्ष्णं विश्वामित्राय तं मुनिम् ॥&#x9;034ac&lt;br&gt;&#xA;तमानीतं सरस्वत्या दृष्ट्वा कोपसमन्वितः ।&#x9;035a&lt;br&gt;&#xA;अथान्वेषत्प्रहरणं वसिष्ठान्तकरं तदा ॥&#x9;035c&lt;br&gt;&#xA;तं तु क्रुद्धमभिप्रेक्ष्य ब्रह्मवध्याभयान्नदी ।&#x9;036a&lt;br&gt;&#xA;अपोवाह वसिष्ठं तु प्राचीं दिशमतन्द्रिता ।&#x9;036c&lt;br&gt;&#xA;उभयोः कुर्वती वाक्यं वञ्चयित्वा च गाधिजम् ॥&#x9;036e&lt;br&gt;&#xA;ततोपवाहितं दृष्ट्वा वसिष्ठमृषिसत्तमम् ।&#x9;037a&lt;br&gt;&#xA;अब्रवीत्त्वथ सङ्क्रुद्धो विश्वामित्रः सरस्वतीम् ॥&#x9;037c&lt;br&gt;&#xA;यस्मान्मां त्वं सरिच्छ्रेष्ठे वञ्चयित्वा पुनर्गता ।&#x9;038a&lt;br&gt;&#xA;शोणितं वह कल्याणि राक्षसानां च सम्मतम् ॥&#x9;038c&lt;br&gt;&#xA;ततः सरस्वती शप्ता विश्वामित्रेण धीमता ।&#x9;039a&lt;br&gt;&#xA;अवहच्छोणितोन्मिश्रं तोयं संवत्सरं तदा ॥&#x9;039c&lt;br&gt;&#xA;अथर्षयश्च देवाश्च गन्धर्वाप्सरसस्तदा ।&#x9;040a&lt;br&gt;&#xA;सरस्वतीं तथा दृष्ट्वा बभूवुर्भृशदुःखिताः ॥&#x9;040c&lt;br&gt;&#xA;एवं वसिष्ठापवाहो लोके ख्यातो जनाधिप ।&#x9;041a&lt;br&gt;&#xA;आगच्छच्च पुनर्मार्गं स्वमेव सरितां वरा ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/044/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/044/</guid>
      <description>&lt;p&gt;अध्यायः 044&lt;/p&gt;&#xA;&lt;p&gt;विश्वामित्रशापाद्रुधिरजलायाः सरस्वत्या ऋषिभिस्तपसा शोधनम् ॥ 1 ॥ इन्द्रेण सरस्वत्यरुणासङ्गमे यजनादिना ब्रह्महत्यापरिहरणम् ॥ 2 ॥ बलरामस्य तत्र स्नानादिपूर्वकं तस्मात्सोमतीर्थगमनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;स शप्ता तेन क्रुद्धेन विश्वामित्रेण धीमता ।&#x9;001a&lt;br&gt;&#xA;तस्मिंस्तीर्थवरे शुभ्रं शोणितं समुपावहत् ॥&#x9;001c&lt;br&gt;&#xA;अथाजग्मुस्ततो राजन्राक्षसास्तत्र भारत ।&#x9;002a&lt;br&gt;&#xA;तत्र ते शोणितं सर्वे पिबन्तः सुखमासते ॥&#x9;002c&lt;br&gt;&#xA;तृप्ताश्च सुभृशं तेन सुखिता विगतज्वराः ।&#x9;003a&lt;br&gt;&#xA;नृत्यन्तश्च हसन्तश्च यथा स्वर्गजितस्तथा ॥&#x9;003c&lt;br&gt;&#xA;कस्यचित्त्वथ कालस्य ऋषयः सुतपोधनाः ।&#x9;004a&lt;br&gt;&#xA;तीर्थयात्रां समाजग्मुः सरस्वत्यां महीपते ॥&#x9;004c&lt;br&gt;&#xA;तेषु सर्वेषु तीर्थेषु स्वाप्लुत्य मुनिपुङ्गवाः ।&#x9;005a&lt;br&gt;&#xA;प्राप्य प्रीतिं परां चापि तपोलुब्धा विशारदाः ॥&#x9;005c&lt;br&gt;&#xA;प्रययुर्हि ततो राजन्येन तीर्थमसृग्वहम् ।&#x9;006a&lt;br&gt;&#xA;अथागम्य महाभागास्तत्तीर्थं दारुणं तदा ॥&#x9;006c&lt;br&gt;&#xA;दृष्ट्वा तोयं सरस्वत्याः शोणितेन परिप्लुतम् ।&#x9;007a&lt;br&gt;&#xA;पीयमानं च रक्षोभिर्बहुभिर्नृपसत्तम ॥&#x9;007c&lt;br&gt;&#xA;तान्दृष्ट्वा राक्षसान्राजन्मुनयः संशितव्रताः ।&#x9;008a&lt;br&gt;&#xA;परित्राणे सरस्वत्याः परं यत्नं प्रचक्रिरे ॥&#x9;008c&lt;br&gt;&#xA;ते तु सर्वे महाभागाः समागम्य महाव्रताः ।&#x9;009a&lt;br&gt;&#xA;आहूय सरितां श्रेष्ठामिदं वचनमब्रुवन् ॥&#x9;009c&lt;br&gt;&#xA;कारणं ब्रूहि कल्याणि किमर्थं ते हृदो ह्ययम् ।&#x9;010a&lt;br&gt;&#xA;एवमग्राह्यतां यातः श्रुत्वाऽध्यास्यामहे वयम् ॥&#x9;010c&lt;br&gt;&#xA;ततः सा सर्वमाचष्ट यथावृत्तं प्रवेपती ।&#x9;011a&lt;br&gt;&#xA;दुःखितामथ तां दृष्ट्वा ऊचुस्ते वै तपोधनाः ॥&#x9;011c&lt;br&gt;&#xA;कारणं श्रुतमस्माभिः शापश्चैव श्रुतोऽनघे ।&#x9;012a&lt;br&gt;&#xA;करिष्यन्ति तु यत्प्राप्तं सर्व एव तपोधनाः ॥&#x9;012c&lt;br&gt;&#xA;एवमुक्त्वा सरिच्छ्रेष्ठामूचुस्तेऽथ परस्परम् ।&#x9;013a&lt;br&gt;&#xA;विमोचयामहे सर्वे शापादेतां सरस्वतीम् ॥&#x9;013c&lt;br&gt;&#xA;ते सर्वे ब्राह्मणा राजंस्तपोभिर्नियमैस्तथा ।&#x9;014a&lt;br&gt;&#xA;उपवासैश्च विविधैर्यमैः कष्टव्रतैस्तथा ॥&#x9;014c&lt;br&gt;&#xA;आराध्य पशुभर्तारं महादेवं जगत्पतिम् ।&#x9;015a&lt;br&gt;&#xA;मोक्षयामासुस्तां देवीं सरिच्छ्रेष्ठां सरस्वतीम् ॥&#x9;015c&lt;br&gt;&#xA;तेषां तु सा प्रभावेण प्रकृतिस्था सरस्वती ।&#x9;016a&lt;br&gt;&#xA;प्रसन्नसलिला जज्ञे यथा पूर्वं तथैव हि ।&#x9;016c&lt;br&gt;&#xA;निर्मुक्ता च सरिच्छ्रेष्ठा विबभौ सा यथा पुरा ॥&#x9;016e&lt;br&gt;&#xA;दृष्ट्वा तोयं सरस्वत्या मुनिभिस्तैस्तथा कृतम् ।&#x9;017a&lt;br&gt;&#xA;तानेव शरणं जग्मू राक्षसाः क्षुधितास्तथा ॥&#x9;017c&lt;br&gt;&#xA;कृत्वाञ्जलिं ततो राजन्राक्षसाः क्षुधयाऽर्दिताः ।&#x9;018a&lt;br&gt;&#xA;ऊचुस्तान्वै मुनीन्सर्वान्कृपायुक्तान्पुनःपुनः ॥&#x9;018c&lt;br&gt;&#xA;वयं च क्षुधिताश्चैव धर्माद्धीनाश्च शाश्वतात् ।&#x9;019a&lt;br&gt;&#xA;न च नः कामकारोऽयं यद्वयं पापकारिणा ॥&#x9;019c&lt;br&gt;&#xA;युष्माकं चाप्रसादेन दुष्कृतेन च कर्मणा ।&#x9;020a&lt;br&gt;&#xA;पक्षोऽयं वर्धतेऽस्माकं यतः स्मो ब्रह्मराक्षसाः ।&#x9;020c&lt;br&gt;&#xA;योषितां चैव पापेन योनिदोषकृतेन च ॥&#x9;020e&lt;br&gt;&#xA;एवं हि वैश्यशूद्राणां क्षत्रियाणां तथैव च ।&#x9;021a&lt;br&gt;&#xA;ये ब्राह्मणान्प्रद्विषन्ति ते भवन्तीह राक्षसाः ॥&#x9;021c&lt;br&gt;&#xA;&#39;शक्तिमन्तोऽपि ये केचिदाश्रितानां च रक्षणम् ।&#x9;022a&lt;br&gt;&#xA;न कुर्वन्ति मनुष्यास्ते सम्भवन्तीह राक्षसाः&#39; ॥&#x9;022c&lt;br&gt;&#xA;आचार्यमृत्विजं चैव गुरुं वृद्धजनं तथा ।&#x9;023a&lt;br&gt;&#xA;प्रणिनो येऽवमन्यन्ते ते भवन्तीह राक्षसाः ॥&#x9;023c&lt;br&gt;&#xA;तत्कुरुध्वमिहास्माकं तारणं द्विजसत्तमाः ।&#x9;024a&lt;br&gt;&#xA;शक्ता भवन्तः सर्वेषां लोकानामपि तारणे ॥&#x9;024c&lt;br&gt;&#xA;तेषां तु वचनं श्रुत्वा तुष्टुवुस्तां महानदीम् ।&#x9;025a&lt;br&gt;&#xA;मोक्षार्थं रक्षसां तेषामूचुः प्रयतमानसाः ॥&#x9;025c&lt;br&gt;&#xA;ऋषय ऊचुः ।&#x9;026&lt;br&gt;&#xA;क्षुतं कीटावपन्नं च यच्चोच्छिष्टाचितं भवेत् ।&#x9;026a&lt;br&gt;&#xA;सकेशमवधूतं च रुदितोपहतं च यत् ॥&#x9;026c&lt;br&gt;&#xA;श्वभिः संसृष्टमन्नं च भागोऽसौ रक्षसामिह ।&#x9;027a&lt;br&gt;&#xA;तस्माज्ज्ञात्वा सदा विद्वानेतान्यत्नाद्विवर्जयेत् ।&#x9;027c&lt;br&gt;&#xA;राक्षसान्नमसौ भुङ्क्ते यो भुङ्क्ते ह्यन्नमीदृशम् ॥&#x9;027e&lt;br&gt;&#xA;शोधयित्वा ततस्तीर्थमृषयस्ते तपोधनाः ।&#x9;028a&lt;br&gt;&#xA;मोक्षार्थं राक्षसानां च नदीं तां प्रत्यचोदयन् ॥&#x9;028c&lt;br&gt;&#xA;महर्षीणां मतं ज्ञात्वा ततः सा सरितां वरा ।&#x9;029a&lt;br&gt;&#xA;अरुणामानयामास स्वां तनुं पुरुषर्षभ ॥&#x9;029c&lt;br&gt;&#xA;तस्यान्तेराक्षसाः स्नात्वा तनूस्त्यक्त्वा दिवं गताः ।&#x9;030a&lt;br&gt;&#xA;अरुणायां महाराज ब्रह्मवध्यापहा हि सा ॥&#x9;030c&lt;br&gt;&#xA;एतमर्थमभिज्ञाय देवराजः शतक्रतुः ।&#x9;031a&lt;br&gt;&#xA;तस्मिंस्तीर्थे वरे स्नात्वा विमुक्तः पाप्मना किल ॥&#x9;031c&lt;br&gt;&#xA;जनमेजय उवाच ।&#x9;032&lt;br&gt;&#xA;किमर्थं भगवाञ्शक्रो ब्रह्मवध्यामवाप्तवान् ।&#x9;032a&lt;br&gt;&#xA;कथमस्मिंश्च तीर्थे वै आप्लुत्याकल्मषोऽभवत् ॥&#x9;032c&lt;br&gt;&#xA;वैशम्पायन उवाच ।&#x9;033&lt;br&gt;&#xA;शृणुष्वैतदुपाख्यानं यथावृत्तं जनेश्वर ।&#x9;033a&lt;br&gt;&#xA;यथा बिभेद समयं नमुचेर्वासवः पुरा ॥&#x9;033c&lt;br&gt;&#xA;जमुचिर्वासवाद्भीतः सूर्यरश्मिं समाविशत् ।&#x9;034a&lt;br&gt;&#xA;तेनेन्द्रः सख्यमकरोत्समयं चेदमब्रवीत् ॥&#x9;034c&lt;br&gt;&#xA;न चार्द्रेण न शुष्केण न रात्रौ नापि चाहनि ।&#x9;035a&lt;br&gt;&#xA;वधिष्याम्यसुरश्रेष्ठ सखे सत्येन ते शपे ॥&#x9;035c&lt;br&gt;&#xA;एवं स कृत्वा समयं दृष्ट्वा नीहारमीश्वरः ।&#x9;036a&lt;br&gt;&#xA;चिच्छेदास्य शिरो राजन्नपां फेनेन वासवः ॥&#x9;036c&lt;br&gt;&#xA;तच्छिरो नमुचेश्छिन्नं पृष्ठतः शक्रमन्वियात् ।&#x9;037a&lt;br&gt;&#xA;भोभो मित्रह पापेति ब्रुवाणं शक्रमन्तिकात् ॥&#x9;037c&lt;br&gt;&#xA;एवं स शिरसा तेन चोद्यमानः पुनः पुनः ।&#x9;038a&lt;br&gt;&#xA;पितामहाय सन्तप्त एतमर्थं न्यवेदयत् ॥&#x9;038c&lt;br&gt;&#xA;तमब्रवील्लोकगुरुररुणायां यथाविधि ।&#x9;039a&lt;br&gt;&#xA;इष्ट्वोपस्पृश देवेन्द्र तीर्थे पापभयापहे ॥&#x9;039c&lt;br&gt;&#xA;[एषा पुण्यजला शक्र कृता मुनिभिरेव तु ।&#x9;040a&lt;br&gt;&#xA;निगूढमस्यागमनमिहासीत्पूर्वमेव तु ॥&#x9;040c&lt;br&gt;&#xA;ततोऽभ्येत्यारुणां देवीं प्लावयामास वारिणा ।&#x9;041a&lt;br&gt;&#xA;सरस्वत्यारुणायाश्च पुण्योऽयं सङ्गमो महान् ॥&#x9;041c&lt;br&gt;&#xA;इह त्वं यज देवेन्द्र दद दानान्यनेकशः ।&#x9;042a&lt;br&gt;&#xA;अत्राप्लुत्य सुघोरात्त्वं पातकाद्विप्रमोक्ष्यसे ॥]&#x9;042c&lt;br&gt;&#xA;इत्युक्तः स सरस्वत्याः कुञ्जे वै जनमेजय ।&#x9;043a&lt;br&gt;&#xA;इष्ट्वा यथावद्बलभिदरुणायामुपास्पृशत् ॥&#x9;043c&lt;br&gt;&#xA;स मुक्तः पाप्मना तेन ब्रह्मवध्याकृतेन च ।&#x9;044a&lt;br&gt;&#xA;जगाम संहृष्टमनास्त्रिदिवं त्रिदशेश्वरः ॥&#x9;044c&lt;br&gt;&#xA;शिरस्तच्चापि नमुचेस्तत्रैवाप्लुत्य भारत ।&#x9;045a&lt;br&gt;&#xA;लोकान्कामदुघात्प्राप्तमक्षयान्राजसत्तम ॥&#x9;045c&lt;br&gt;&#xA;वैशम्पायन उवाच ।&#x9;046&lt;br&gt;&#xA;तत्राप्युपस्पृश्य बलो महात्मा दत्त्वा च दानानि पृथग्विधानि ।&#x9;046a&lt;br&gt;&#xA;अवाप्य धर्मं परमार्यकर्मा जगाम सोमस्य महत्सुतीर्थम् ॥&#x9;046c&lt;br&gt;&#xA;यत्रायजद्राजसूयेन सोमः साक्षात्पुरा विधिवत्पार्थिवेन्द्र ।&#x9;047a&lt;br&gt;&#xA;अत्रिर्धीमान्ब्रह्मपुत्रो बभूव होता यस्मिन्क्रतुमुख्ये महात्मा ॥&#x9;047c&lt;br&gt;&#xA;यस्यान्तेऽभूत्सुमहद्दानवानां दैतेयानां राक्षसानां च देवैः ।&#x9;048a&lt;br&gt;&#xA;सङ्ग्रामो वै तारकाख्यः सुतीव्रो यत्र स्कन्दस्तारकाख्यं जघान ॥&#x9;048c&lt;br&gt;&#xA;सैनापत्यं लब्धवान्दैवतानां महासेनो यत्र दैत्यान्तकर्ता ।&#x9;049a&lt;br&gt;&#xA;साक्षाच्चैवं न्यवसत्कार्तिकेयः सदा कुमारो यत्र स प्लक्षराजः ॥ ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/045/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/045/</guid>
      <description>&lt;p&gt;अध्यायः 045&lt;/p&gt;&#xA;&lt;p&gt;कुमारोत्पत्तिवर्णनम् ॥ 1 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;सरस्वत्याः प्रभावोऽयमुक्तस्ते द्विजसत्तम ।&#x9;001a&lt;br&gt;&#xA;कुमारस्याभिषेकं तु ब्रह्मन्नाख्यातुमर्हसि ॥&#x9;001c&lt;br&gt;&#xA;यस्मिन्देशे च काले च यथा च वदतां वर ।&#x9;002a&lt;br&gt;&#xA;यैश्चाभिषिक्तो भगवान्विधिना येन च प्रभुः ॥&#x9;002c&lt;br&gt;&#xA;स्कन्दो यथा च दैत्यानामकरोत्कदनं महत् ।&#x9;003a&lt;br&gt;&#xA;तथा मे सर्वमाचक्ष्व परं कौतूहलं हि मे ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;कुरुवंशस्य सदृशं कौतूहलमिदं तव ।&#x9;004a&lt;br&gt;&#xA;हर्षमुत्पादयत्वेव वचो मे जनमेजय ॥&#x9;004c&lt;br&gt;&#xA;हन्त ते कथयिष्यामि शृण्वानस्य नराधिप ।&#x9;005a&lt;br&gt;&#xA;अभिषेकं कुमारस्य प्रभावं च महात्मनः ॥&#x9;005c&lt;br&gt;&#xA;तेजो माहेश्वरं स्कन्नमग्नौ प्रपतितं पुरा ।&#x9;006a&lt;br&gt;&#xA;तत्सर्वं भगवानग्निर्नाशकद्धर्तुमक्षयम् ॥&#x9;006c&lt;br&gt;&#xA;तेन सीदति तेजस्वी दीप्तिमान्हव्यवाहनः ।&#x9;007a&lt;br&gt;&#xA;न चैनं धारयामास ब्रह्मणे उक्तवान्प्रभुः ॥&#x9;007c&lt;br&gt;&#xA;स गङ्गामुपसङ्गम्य नियोगाद्ब्रह्मणः प्रभुः ।&#x9;008a&lt;br&gt;&#xA;गर्भमाहितवान्दिव्यं भास्करोपमतेजसम् ॥&#x9;008c&lt;br&gt;&#xA;अथ गङ्गापि तं गर्भमसहन्ती विधारणे&#x9;009a&lt;br&gt;&#xA;उत्ससर्ज गिरौ रम्ये हिमवत्यमरार्चिते ॥&#x9;009c&lt;br&gt;&#xA;स तत्र ववृधे लोकानावृत्य ज्वलनात्मजः ।&#x9;010a&lt;br&gt;&#xA;ददृशुर्ज्वलनाकारं तं गर्भमथ कृत्तिकाः ॥&#x9;010c&lt;br&gt;&#xA;शरस्तम्बे महात्मानमनलात्मजमीश्वरम् ।&#x9;011a&lt;br&gt;&#xA;ममायमिति ताः सर्वाः पुत्रार्थिन्योऽभिचुक्रुशुः ॥&#x9;011c&lt;br&gt;&#xA;तासां विदित्वा भावं तं मातॄणां भगवान्प्रभुः ।&#x9;012a&lt;br&gt;&#xA;प्रस्नुतानां पयः षड्भिर्वदनैरपिबत्तदा ॥&#x9;012c&lt;br&gt;&#xA;तं प्रभावं समालक्ष्य तस्य बालस्य कृत्तिकाः ।&#x9;013a&lt;br&gt;&#xA;परं विस्मयमापन्ना देव्यो दिव्यवपुर्धराः ॥&#x9;013c&lt;br&gt;&#xA;यत्रोत्सृष्टश्च गर्भः स गङ्गया निरिमूर्धनि ।&#x9;014a&lt;br&gt;&#xA;स शैलः काञ्चनः सर्वः सम्बभौ मेरुवत्तदा ॥&#x9;014c&lt;br&gt;&#xA;वर्धता चैव गर्भेण पृथिवी तेन रञ्जिता ।&#x9;015a&lt;br&gt;&#xA;अतश्च सर्वे संवृत्ता गिरयः काञ्चनात्मकाः ॥&#x9;015c&lt;br&gt;&#xA;कुमारः सुमहावीर्यः कार्तिकेय इति स्मृतः ।&#x9;016a&lt;br&gt;&#xA;गाङ्गेयः पूर्वमभवन्महाकायो बलान्वितः ॥&#x9;016c&lt;br&gt;&#xA;शमेन तपसा चैव वीर्येण च समन्वितः ।&#x9;017a&lt;br&gt;&#xA;ववृधेऽतीव राजेन्द्र चन्द्रवत्प्रियदर्शनः ॥&#x9;017c&lt;br&gt;&#xA;स तस्मिन्काञ्चने दिव्ये शरस्तम्बे श्रिया वृतः ।&#x9;018a&lt;br&gt;&#xA;स्तूयमानः सदा शेते गन्धर्वैर्मुनिभिस्तथा ॥&#x9;018c&lt;br&gt;&#xA;तथैनमन्वनृत्यन्त देवकन्याः सहस्रशः ।&#x9;019a&lt;br&gt;&#xA;दिव्यवादित्रनृत्यज्ञाः स्तुवन्त्यश्चारुदर्शनाः ॥&#x9;019c&lt;br&gt;&#xA;अन्वयुश्चाग्नयः सर्वे गङ्गा च सरितां वरा ।&#x9;020a&lt;br&gt;&#xA;दधार पृथिवी चैनं बिभ्रती रूपमुत्तमम् ।&#x9;020c&lt;br&gt;&#xA;जातकर्मादिकास्तस्य क्रियाश्चक्रे बृहस्पतिः ।&#x9;021a&lt;br&gt;&#xA;वेदश्चैनं चतुर्मूर्तिरुपतस्थे कृताञ्जलिः ॥&#x9;021c&lt;br&gt;&#xA;धनुर्वेदश्चतुष्पादः सास्त्रग्रामः ससङ्ग्रहः ।&#x9;022a&lt;br&gt;&#xA;तत्रैनं समुपातिष्ठत्साक्षाद्वाणी च केवला ॥&#x9;022c&lt;br&gt;&#xA;स ददर्श महात्मानं देवदेवमुमापतिः ।&#x9;023a&lt;br&gt;&#xA;शैलपुत्र्या समागम्य भूतसङ्घशतैर्वृतः ॥&#x9;023c&lt;br&gt;&#xA;निकाया भूतसङ्घानां परमाद्भुतदर्शनाः ।&#x9;024a&lt;br&gt;&#xA;विकृता विकृताकारा विकृताभरणध्वजाः ॥&#x9;024c&lt;br&gt;&#xA;व्याघ्रसिंहर्क्षवदना बिडालमकराननाः ।&#x9;025a&lt;br&gt;&#xA;वृषदंशमुखाश्चान्ये गजोष्ट्रवदनास्तथा ॥&#x9;025c&lt;br&gt;&#xA;उलूकवदनाः केचिद्गृध्रगोमायुदर्शनाः ।&#x9;026a&lt;br&gt;&#xA;क्रौञ्चपारावतनिभैर्वदनै राङ्कवैरपि ॥&#x9;026c&lt;br&gt;&#xA;श्वाविच्छल्यकगोधानामजैडकगवां तथा ।&#x9;027a&lt;br&gt;&#xA;सदृशानि वपूंष्यन्ये तत्रतत्र व्यधारयन् ॥&#x9;027c&lt;br&gt;&#xA;केचिच्छेलाम्बुदप्रख्याश्चक्रालातगदायुधाः ।&#x9;028a&lt;br&gt;&#xA;केचिदञ्जनपुञ्जाभाः केचिच्छ्वेताचलप्रभाः ॥&#x9;028c&lt;br&gt;&#xA;सप्तमातृगणाश्चैव समाजग्मुर्विशाम्पते ।&#x9;029a&lt;br&gt;&#xA;साध्या विश्वेऽथ मरुतो वसवः पितरस्तथा ॥&#x9;029c&lt;br&gt;&#xA;रुद्रादित्यास्तथा सिद्धा भुजगा दानवाः खगाः ।&#x9;030a&lt;br&gt;&#xA;ब्रह्मा स्वयम्भूर्भगवान्सपुत्रः सहविष्णुना ॥&#x9;030c&lt;br&gt;&#xA;शक्रस्तथाऽभ्ययाद्द्रष्टुं कुमारममितप्रभम् ।&#x9;031a&lt;br&gt;&#xA;नारदप्रमुखाश्चापि देवगन्धर्वसत्तमाः ॥&#x9;031c&lt;br&gt;&#xA;देवर्षयश्च सिद्धाश्च बृहस्पतिपुरोगमाः ।&#x9;032a&lt;br&gt;&#xA;पितरो जगतः श्रेष्ठा देवानामपि देवताः ।&#x9;032c&lt;br&gt;&#xA;तेऽपि तत्र समाजग्मुर्यामा धामाश्च सर्वशः ॥&#x9;032e&lt;br&gt;&#xA;स तु बालोऽपि बलवान्महायोगबलान्वितः ।&#x9;033a&lt;br&gt;&#xA;अभ्याजगाम देवेशं शूलहस्तं पिनाकिनम् ॥&#x9;033c&lt;br&gt;&#xA;तमाव्रजन्तमालक्ष्य शिवस्यासीन्मनोगतम् ।&#x9;034a&lt;br&gt;&#xA;युगपच्छैलपुत्र्याश्च गङ्गायाः पावकस्य च ॥&#x9;034c&lt;br&gt;&#xA;कं नु पूर्वमयं बालो गौरवादभ्युपैष्यति ।&#x9;035a&lt;br&gt;&#xA;अपि मामिति सर्वेषां तेषामासीन्मनोगतम् ॥&#x9;035c&lt;br&gt;&#xA;तेषामेतमभिप्रायं चतुर्णामुपलक्ष्य सः ।&#x9;036a&lt;br&gt;&#xA;युगपद्योगमास्थाय ससर्ज विविधास्तनूः ॥&#x9;036c&lt;br&gt;&#xA;ततोऽभवच्चतुर्मूर्तिः क्षणेन भगवान्प्रभुः ।&#x9;037a&lt;br&gt;&#xA;तस्य शाखो विशाखश्च नैगमेयश्च पृष्ठतः ॥&#x9;037c&lt;br&gt;&#xA;एवं स कृत्वा ह्यात्मानं चतुर्धा भगवान्प्रभुः ।&#x9;038a&lt;br&gt;&#xA;यतो रुद्रस्ततः स्कन्दो जगामाद्भुतदर्शनः ॥&#x9;038c&lt;br&gt;&#xA;विशाखस्तु ययौ देवीं ततो गिरिवरात्मजाम् ।&#x9;039a&lt;br&gt;&#xA;शाखो ययौ स भगवान्दिव्यमूर्तिर्विभावसुम् ॥&#x9;039c&lt;br&gt;&#xA;नैगमेयोऽगमद्गङ्गां कुमारः पावकप्रभः ॥&#x9;040ac&lt;br&gt;&#xA;सर्वे भासुरदेहास्ते चत्वारः समरूपिणः ।&#x9;041a&lt;br&gt;&#xA;तान्समभ्ययुरव्यग्रास्तदद्भुतमिवाभवत् ॥&#x9;041c&lt;br&gt;&#xA;हाहाकारो महानासीद्देवदानवरक्षसाम् ।&#x9;042a&lt;br&gt;&#xA;तद्दृष्ट्वा महदाश्चर्यमद्भुतं रोमहर्षणम् ॥&#x9;042c&lt;br&gt;&#xA;ततो रुद्रश्च देवी च पावकश्च पितामहम् ।&#x9;043a&lt;br&gt;&#xA;गङ्गया सहिताः सर्वे प्रणिपेतुर्जगत्पतिम् ॥&#x9;043c&lt;br&gt;&#xA;प्रणिपत्य ततस्ते तु विधिवद्राजपुङ्गव ।&#x9;044a&lt;br&gt;&#xA;इदमूचुर्वचो राजन्कार्तिकेयप्रियेप्सया ॥&#x9;044c&lt;br&gt;&#xA;अस्य बालस्य भगवन्नाधिपत्यं यथेप्सितम् ।&#x9;045a&lt;br&gt;&#xA;अस्मत्प्रियार्थं देवेश सदृशं दातुमर्हसि ॥&#x9;045c&lt;br&gt;&#xA;ततः स भगवान्धीमान्सर्वलोकपितामहः ।&#x9;046a&lt;br&gt;&#xA;मनसा चिन्तयामास किमयं लभतामिति ॥&#x9;046c&lt;br&gt;&#xA;ऐश्वर्याणि च सर्वाणि देवगन्धर्वरक्षसाम् ।&#x9;047a&lt;br&gt;&#xA;भूतयक्षविहङ्गानां पन्नगानां च सर्वशः ॥&#x9;047c&lt;br&gt;&#xA;सर्वमेवादिदेशासौ कौरवेय महात्मनः ।&#x9;048a&lt;br&gt;&#xA;समर्थं च तमैश्वर्ये महामतिरमन्यत ॥&#x9;048c&lt;br&gt;&#xA;ततो मुहूर्तं स ध्यात्वा देवानां श्रेयसि स्थितः ।&#x9;049a&lt;br&gt;&#xA;सैनापत्यं ददौ तस्मै सर्व भूतेषु भारत ॥&#x9;049c&lt;br&gt;&#xA;सर्वदेवनिकायानां ये राजानः परिश्रुताः ।&#x9;050a&lt;br&gt;&#xA;तान्सर्वान्व्यादिदेशास्मै सर्वभूतपितामहः ॥&#x9;050c&lt;br&gt;&#xA;ततः कुमारमादाय देवा ब्रह्मपुरोगमाः ।&#x9;051a&lt;br&gt;&#xA;अभिषेकार्थमाजग्मुः शैलेन्द्रं सहितास्ततः ॥&#x9;051c&lt;br&gt;&#xA;पुण्यां हैमवतीं देवीं सरिच्छ्रेष्ठां सरस्वतीम् ।&#x9;052a&lt;br&gt;&#xA;समन्तपञ्चके या वै त्रिषु लोकेषु विश्रुता ॥&#x9;052c&lt;br&gt;&#xA;तत्र तीरे सरस्वत्याः पुण्ये सर्वगुणान्विते ।&#x9;053a&lt;br&gt;&#xA;निषेदुर्देवगन्धर्वाः सर्वे सम्पूर्णमानसाः ॥ ॥&#x9;053c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/046/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/046/</guid>
      <description>&lt;p&gt;अध्यायः 046&lt;/p&gt;&#xA;&lt;p&gt;बृहस्पत्यादिभिः स्कन्दस्य सैनापत्येऽभिषेचनम् ॥ 1 ॥ ब्रह्मादिभिः स्कन्दाय स्वस्वपारिषदानां दानम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततोऽभिषेकसम्भारान्सर्वान्सम्भृत्य शास्त्रतः ।&#x9;001a&lt;br&gt;&#xA;बृहस्पतिः समिद्धेऽग्नौ जुहावाग्निं यथाविधि ॥&#x9;001c&lt;br&gt;&#xA;ततो हिमवता दत्ते मणिप्रवरशोभिते ।&#x9;002a&lt;br&gt;&#xA;दिव्यरत्नाचिते पुण्ये निषण्णं परमासने ॥&#x9;002c&lt;br&gt;&#xA;सर्वमङ्गलसम्भारैर्विधिमन्त्रपुरस्कृतम् ।&#x9;003a&lt;br&gt;&#xA;आभिषेचनिकं द्रव्यं गृहीत्वा देवतागणाः ॥&#x9;003c&lt;br&gt;&#xA;इन्द्राविष्णू महावीर्यौ सूर्योचन्द्रमसौ तथा ।&#x9;004a&lt;br&gt;&#xA;धाता चैव विधाता च तथा चैवानिलानलौ ॥&#x9;004c&lt;br&gt;&#xA;पूष्णा भगेनार्यम्णा च अंशेन च विवस्वता ।&#x9;005a&lt;br&gt;&#xA;रुद्रश्च सहितो धीमान्मित्रेण वरुणेन च ॥&#x9;005c&lt;br&gt;&#xA;रुद्रैर्वसुभिरादित्यैरश्विभ्यां च वृतः प्रभुः ।&#x9;006a&lt;br&gt;&#xA;विश्वैर्देवैर्मरुद्भिश्च साध्यैश्च पितृभिः सह ॥&#x9;006c&lt;br&gt;&#xA;गन्धर्वैरप्सरोभिश्च यक्षराक्षसपन्नगैः ।&#x9;007a&lt;br&gt;&#xA;देवर्षिभिरसङ्ख्यातैस्तथा ब्रह्मर्षिभिस्तथा ॥&#x9;007c&lt;br&gt;&#xA;वैखानसैर्वालखिल्यैर्वाय्वाहारैर्मरीचिषैः ।&#x9;008a&lt;br&gt;&#xA;भृगुभिश्चाङ्गिरोभिश्च यतिभिश्च महात्मभिः ॥&#x9;008c&lt;br&gt;&#xA;सर्वैर्विद्याधरैः पुण्यैर्योगसिद्धैस्तथा वृतः ।&#x9;009a&lt;br&gt;&#xA;पितामहः पुलस्त्यश्च पुलहश्च महातपाः ॥&#x9;009c&lt;br&gt;&#xA;अङ्गिराः कश्यपोऽत्रिश्च मरीचिर्भृगुरेव च ।&#x9;010a&lt;br&gt;&#xA;क्रतुर्हरिः प्रचेताश्च मनुर्दक्षस्तथैव च ॥&#x9;010c&lt;br&gt;&#xA;ऋतवश्च ग्रहाश्चैव ज्योतींषि च विशाम्पते ।&#x9;011a&lt;br&gt;&#xA;मूर्तिमत्यश्च सरितो वेदाश्चैव सनातनाः ॥&#x9;011c&lt;br&gt;&#xA;समुद्राश्च ह्रदाश्चैव तीर्थानि विविधानि च ।&#x9;012a&lt;br&gt;&#xA;पृथिवी द्यौर्दिशश्चैव पादपाश्च जनाधिप ॥&#x9;012c&lt;br&gt;&#xA;अदितिर्देवमाता च ह्रीः श्रीः स्वाहा सरस्वती ।&#x9;013a&lt;br&gt;&#xA;उमा शची सिनीवाली तथैवानुमतिः कुहूः ॥&#x9;013c&lt;br&gt;&#xA;राका च धिषणा चैव पत्न्यश्चान्या दिवौकसाम् ।&#x9;014a&lt;br&gt;&#xA;हिमवांश्चैव विन्ध्यश्च मेरुश्चानेकशृङ्गवान् ॥&#x9;014c&lt;br&gt;&#xA;ऐरावतः सानुचरः कलाः काष्ठास्तथैव च ।&#x9;015a&lt;br&gt;&#xA;मासार्धमासा ऋतवस्तथा रात्र्यहनी नृप ॥&#x9;015c&lt;br&gt;&#xA;उच्चैः श्रवा हयश्रेष्ठो नागराजश्च वासुकिः ।&#x9;016a&lt;br&gt;&#xA;अरुणो गरुडश्चैव वृक्षाश्चौषधिभिः सह ॥&#x9;016c&lt;br&gt;&#xA;धर्मश्च भगवान्देवः समाजग्मुर्हि सङ्गताः ।&#x9;017a&lt;br&gt;&#xA;कालो यमश्च मृत्युश्च यमस्यानुचराश्च ये ॥&#x9;017c&lt;br&gt;&#xA;बहुलत्वाच्च नोक्ता ये विविधा देवतागणाः ।&#x9;018a&lt;br&gt;&#xA;ते कुमाराभिषेकार्षं समाजग्मुस्ततस्ततः ॥&#x9;018c&lt;br&gt;&#xA;जगृहुस्ते तदा राजन्सर्वं एव दिवौकसः ।&#x9;019a&lt;br&gt;&#xA;आभिषेचनिकं भाण्डं मङ्गलानि च सर्वशः ॥&#x9;019c&lt;br&gt;&#xA;दिव्यसम्भारसंयुक्तैः कलशैः काञ्चनैर्नृप ।&#x9;020a&lt;br&gt;&#xA;सारस्वताभिः पुण्याभिरद्भिस्ताभिरलङ्कृतम् ॥&#x9;020c&lt;br&gt;&#xA;अभ्यषिञ्चन्कुमारं वै सम्प्रहृष्टा दिवौकसः ।&#x9;021a&lt;br&gt;&#xA;सैनापत्ये महात्मानमसुराणां भयङ्करम् ॥&#x9;021c&lt;br&gt;&#xA;पुरा यथा महाराज वरुणं वै जलेश्वरम् ।&#x9;022a&lt;br&gt;&#xA;तथाऽभ्यषिञ्चद्भगवान्सर्वलोकपितामहः ॥&#x9;022c&lt;br&gt;&#xA;कश्यपश्च महातेजा ये चान्ये लोककीर्तिताः ।&#x9;023a&lt;br&gt;&#xA;तस्मै ब्रह्मा ददौ प्रीतो बलिनो वातरंहसः ॥&#x9;023c&lt;br&gt;&#xA;कामवीर्यधरान्सिद्धान्महापारिषदान्प्रभुः ।&#x9;024a&lt;br&gt;&#xA;नन्दिसेनं लोहिताक्षं घण्टाकार्णं च सम्मतम् ॥&#x9;024c&lt;br&gt;&#xA;चतुर्थमस्यानुचरं ख्यातं कुमुदमालिनम् ।&#x9;025a&lt;br&gt;&#xA;तत्र स्थाणुर्महातेजा महापारिषदं प्रभुः ॥&#x9;025c&lt;br&gt;&#xA;मायाशतधरं कामं कामवीर्यबलान्वितम् ।&#x9;026a&lt;br&gt;&#xA;ददौ स्कन्दाय राजेन्द्र सुरारिविनिबर्हणम् ॥&#x9;026c&lt;br&gt;&#xA;सहि देवासुरे युद्धे दैत्यानां भीमकर्मणाम् ।&#x9;027a&lt;br&gt;&#xA;जघान दोर्भ्यां सङ्क्रुद्धः प्रयुतानि चतुर्दश ॥&#x9;027c&lt;br&gt;&#xA;तथा देवा ददुस्तस्मै सेनां नैर्ऋतसङ्कुलाम् ।&#x9;028a&lt;br&gt;&#xA;देवशत्रुक्षयकरीमजय्यां विश्वरूपिणीम् ॥&#x9;028c&lt;br&gt;&#xA;जयशब्दं तथा चक्रुर्देवाः सर्वे सवासवाः ।&#x9;029a&lt;br&gt;&#xA;गन्धर्वा यक्षरक्षांसि मुनयः पितरस्तथा ॥&#x9;029c&lt;br&gt;&#xA;ततः प्रादादनुचरौ यमः कालोपमावुभौ ।&#x9;030a&lt;br&gt;&#xA;उन्माथं च प्रमाथं च महावीर्यौ महाद्युती ॥&#x9;030c&lt;br&gt;&#xA;सुभ्राजो भास्वरश्चैव यौ तौ सूर्यानुयायिनौ ।&#x9;031a&lt;br&gt;&#xA;तौ सूर्यः कार्तिकेयाय ददौ प्रीतः प्रतापवान् ॥&#x9;031c&lt;br&gt;&#xA;कैलासशृङ्गसङ्काशौ श्वेतमाल्यानुलेपनौ ।&#x9;032a&lt;br&gt;&#xA;सोमोऽप्यनुचरौ प्रादान्मणिं सुमणिमेव च ॥&#x9;032c&lt;br&gt;&#xA;ज्वालाजिह्वं तथा ज्योतिरात्मजाय हुताशनः ।&#x9;033a&lt;br&gt;&#xA;ददावनुचरौ शूरौ परसैन्यप्रमाथिनौ ॥&#x9;033c&lt;br&gt;&#xA;परिघं च वटं चैव भीमं च सुमहाबलम् ।&#x9;034a&lt;br&gt;&#xA;दहतिं दहनं चैव प्रचण्डौ वीर्यसम्मतौ ॥&#x9;034c&lt;br&gt;&#xA;अंशोऽप्यनुचरान्पञ्च ददौ स्कन्दाय धीमते ।&#x9;035a&lt;br&gt;&#xA;उत्क्रोशं सत्करं चैव वज्रदण्डधरावुभौ ॥&#x9;035c&lt;br&gt;&#xA;ददावनलपुत्राय वासवः परवीरहा ।&#x9;036a&lt;br&gt;&#xA;तौ हि शत्रून्महेन्द्रस्य जघ्नतुः समरे बहून् ॥&#x9;036c&lt;br&gt;&#xA;चक्रं विक्रमकं चैव सङ्क्रमं च महाबलम् ।&#x9;037a&lt;br&gt;&#xA;स्कन्दाय त्रीननुचरान्ददौ विष्णुर्महायशाः ॥&#x9;037c&lt;br&gt;&#xA;वर्धनं नन्दनं चैव सर्वविद्याविशारदौ ।&#x9;038a&lt;br&gt;&#xA;स्कन्दाय ददतुः प्रीतावश्विनौ भिषजां वरौ ॥&#x9;038c&lt;br&gt;&#xA;कुन्दं च कुसुमं चैव कुमुदं च महायशाः ।&#x9;039a&lt;br&gt;&#xA;डम्बराडम्बरौ चैव ददौ धाता महात्मने ॥&#x9;039c&lt;br&gt;&#xA;वक्रानुवक्रौ बलिनौ मेषवक्रौ बलोत्कटौ ।&#x9;040a&lt;br&gt;&#xA;ददौ त्वष्टा महामायौ स्कन्दायानुचरावुभौ ॥&#x9;040c&lt;br&gt;&#xA;सुव्रतं सत्यसन्धं च ददौ मित्रो महात्मने ।&#x9;041a&lt;br&gt;&#xA;कुमाराय महात्मानौ तपोविद्याधरौ प्रभुः ॥&#x9;041c&lt;br&gt;&#xA;सुदर्शनीयौ वरदौ त्रिषु लोकेषु विश्रुतौ ।&#x9;042a&lt;br&gt;&#xA;सुव्रतं च महात्मानं शुभकर्माणमेव च ॥&#x9;042c&lt;br&gt;&#xA;कार्तिकेयाय सम्प्रादाद्विधाता लोकविश्रुतौ ।&#x9;043a&lt;br&gt;&#xA;पाणीतकं कालिकं च महामायाविनावुभौ ॥&#x9;043c&lt;br&gt;&#xA;पूषा च पार्षदौ प्रादात्कार्तिकेयाय भारत ।&#x9;044a&lt;br&gt;&#xA;बलं चातिबलं चैव महावक्त्रौ महाबलौ ॥&#x9;044c&lt;br&gt;&#xA;प्रददौ कार्तिकेयाय वायुर्भरतसत्तम ।&#x9;045a&lt;br&gt;&#xA;यमं चातियमं चैव तिमिवक्रौ महाबलौ ॥&#x9;045c&lt;br&gt;&#xA;प्रददौ कार्तिकेयाय वरुणः सत्यसङ्गरः ।&#x9;046a&lt;br&gt;&#xA;सुवर्चसं महात्मानं तथैवाप्यतिवर्चसम् ॥&#x9;046c&lt;br&gt;&#xA;हिमवान्प्रददौ राजन्हुताशनसुताय वै ।&#x9;047a&lt;br&gt;&#xA;काञ्चनं च महात्मानं मेघमालिनमेव च ॥&#x9;047c&lt;br&gt;&#xA;ददावनुचरौ मेरुरग्निपुत्राय भारत ।&#x9;048a&lt;br&gt;&#xA;स्थिरं चातिस्थिरं चैव मेरुरेवापरौ ददौ ॥&#x9;048c&lt;br&gt;&#xA;महात्मा त्वग्निपुत्राय महाबलपराक्रमौ ।&#x9;049a&lt;br&gt;&#xA;उच्छृङ्गं चातिशृङ्गं च महापाषाणयोधिनौ ॥&#x9;049c&lt;br&gt;&#xA;प्रददावग्निपुत्राय विन्ध्यः पारिषदावुभौ ।&#x9;050a&lt;br&gt;&#xA;सङ्ग्रहं विग्रहं चैव समुद्रोऽपि गदाधरौ ॥&#x9;050c&lt;br&gt;&#xA;प्रददावग्निपुत्राय महापारिषदावुभौ ।&#x9;051a&lt;br&gt;&#xA;उन्मादं शङ्कुकर्णं च पुष्पदन्तं तथैव च ॥&#x9;051c&lt;br&gt;&#xA;प्रददावग्निपुत्राय पार्वती शुभदर्शना ।&#x9;052a&lt;br&gt;&#xA;जयं महाजयं चैव गङ्गा ज्वलनसूनवे ॥&#x9;052c&lt;br&gt;&#xA;प्रददौ पुरुषव्याघ्र वासुकिः पन्नगेश्वरः ।&#x9;053a&lt;br&gt;&#xA;एवं साध्याश्च रुद्राश्च वसवः पितरस्तथा ॥&#x9;053c&lt;br&gt;&#xA;सागराः सरितश्चैव गिरयश्च महाबलाः ।&#x9;054a&lt;br&gt;&#xA;ददुः सेनागणाध्यक्षाञ्शूलपट्टसधारिणः ॥&#x9;054c&lt;br&gt;&#xA;दिव्यप्रहरणोपेतान्नानावेषविभूषितान् ।&#x9;055a&lt;br&gt;&#xA;शृणु नामानि चाप्येषां येऽन्ये स्कन्दस्य सैनिकाः ॥&#x9;055c&lt;br&gt;&#xA;विविधायुधसम्पन्नाश्चित्राभरणभूषिताः ।&#x9;056a&lt;br&gt;&#xA;शङ्कुकर्णो निकुम्भश्च पद्मः कुमुद एव च ॥&#x9;056c&lt;br&gt;&#xA;अनन्तो द्वादशभुजस्तथा कृष्णोपकृष्णकौ ।&#x9;057a&lt;br&gt;&#xA;घ्राणश्रवाः कपिस्कन्धः काञ्चनाक्षो जलन्धमः ॥&#x9;057c&lt;br&gt;&#xA;अक्षः सन्तर्जनो राजन्कुनदीकस्तमोन्तकृत् ।&#x9;058a&lt;br&gt;&#xA;एकाक्षो द्वादशाक्षश्च तथैवैकजटः प्रभुः ॥&#x9;058c&lt;br&gt;&#xA;सहस्रबाहुर्विकटो व्याघ्राक्षः क्षितिकम्पनः ।&#x9;059a&lt;br&gt;&#xA;पुण्यनामा सुनामा च सुचक्रः प्रियदर्शनः ॥&#x9;059c&lt;br&gt;&#xA;परिश्रुतः कोकनदः प्रियमाल्यानुलेपनः ।&#x9;060a&lt;br&gt;&#xA;अजोदरो गजशिराः स्कन्धाक्षः शतलोचनः ॥&#x9;060c&lt;br&gt;&#xA;ज्वालाजिह्वः करालाक्षः शितिकेशो जटी हरिः ।&#x9;061a&lt;br&gt;&#xA;परिश्रुतः कोकनदः कृष्णकेशो जटाधरः ॥&#x9;061c&lt;br&gt;&#xA;चतुर्दंष्ट्रोऽष्टजिह्वश्च मेघनादः पृथुश्रवाः ।&#x9;062a&lt;br&gt;&#xA;विद्युताक्षो धनुर्वक्त्रो जाठरो मारुताशनः ॥&#x9;062c&lt;br&gt;&#xA;उदाराक्षो रथाक्षश्च वज्रनाभो वसुप्रभः ।&#x9;063a&lt;br&gt;&#xA;समुद्रवेगो राजेन्द्र शैलकम्पी तथैव च ॥&#x9;063c&lt;br&gt;&#xA;वृषो मेषः प्रवाहश्च तथा नन्दोपनन्दकौ ।&#x9;064a&lt;br&gt;&#xA;धूम्रः श्वेतः कलिङ्गश्च सिद्धार्थो वरदस्तथा ॥&#x9;064c&lt;br&gt;&#xA;प्रियकश्चैव नन्दश्च गोनन्दश्च प्रतपवान् ।&#x9;065a&lt;br&gt;&#xA;आनन्दश्च प्रमोदश्च स्वस्तिको ध्रुवकस्तथा ॥&#x9;065c&lt;br&gt;&#xA;क्षेमवाहः सुवाहश्च सिद्धपात्रश्च भारत ।&#x9;066a&lt;br&gt;&#xA;गोव्रजः कनकापीडो महापारिषदेश्वरः ॥&#x9;066c&lt;br&gt;&#xA;गायनो हसनश्चैव बाणः खड्गश्च वीर्यवान् ।&#x9;067a&lt;br&gt;&#xA;वैताली गतिताली च तथा कथकवातिकौ ॥&#x9;067c&lt;br&gt;&#xA;हंसजः पङ्कदिग्धाङ्गः समुद्रोन्मादनश्च ह ।&#x9;068a&lt;br&gt;&#xA;रणोत्कटः प्रहासश्च श्वेतसिद्धश्च नन्दनः ॥&#x9;068c&lt;br&gt;&#xA;कालकण्ठः प्रभासश्च तथा कुम्भाण्डकोदरः ।&#x9;069a&lt;br&gt;&#xA;कालकक्षः सितश्चैव भूतानां मथनस्तथा ॥&#x9;069c&lt;br&gt;&#xA;यज्ञवाहः सुवाहश्च देवयाजी च सोमपः ।&#x9;070a&lt;br&gt;&#xA;मज्जानश्च महातेजाः क्रथक्राथौ च भारत ॥&#x9;070c&lt;br&gt;&#xA;तुहरश्च तुहारश्च चित्रदेवश्च वीर्यवान् ।&#x9;071a&lt;br&gt;&#xA;मधुरः सुप्रसादश्च किरीटी च महाबलः ॥&#x9;071c&lt;br&gt;&#xA;वत्सलो मधुवर्णश्च कलशोदर एव च ।&#x9;072a&lt;br&gt;&#xA;धर्मदो मन्मथकरः सूचीवक्त्रश्च वीर्यवान् ॥&#x9;072c&lt;br&gt;&#xA;श्वेतवक्त्रः सुवक्त्रश्च चारुवक्त्रश्च पाण्डुरः ।&#x9;073a&lt;br&gt;&#xA;दण्डबाहुः सुबाहुश्च रजः कोकिलकस्तथा ॥&#x9;073c&lt;br&gt;&#xA;अचलः कनकाक्षश्च बालानामपि यः प्रभुः ।&#x9;074a&lt;br&gt;&#xA;सञ्चारकः कोकनदो गृध्रपत्रश्च जम्बुकः ॥&#x9;074c&lt;br&gt;&#xA;लोहाजवक्त्रो जवनः कुम्भवक्त्रश्च कुम्भकः ।&#x9;075a&lt;br&gt;&#xA;स्वर्णग्रीवश्च कृष्णौजा हंसवक्त्रश्च चन्द्रभः ॥&#x9;075c&lt;br&gt;&#xA;पाणिकूर्चाश्च शम्बूकः पञ्चवक्त्रश्च शिक्षकः ।&#x9;076a&lt;br&gt;&#xA;चाषवक्त्रक्ष जम्बूकः शाकवक्त्रश्च कुञ्जलः ॥&#x9;076c&lt;br&gt;&#xA;योगयोक्ता महात्मानः सततं ब्राह्मणप्रियाः ।&#x9;077a&lt;br&gt;&#xA;पैतामहा महात्मानो महापारिषदाश्च ये ॥&#x9;077c&lt;br&gt;&#xA;यौवनस्थाश्च बालाश्च वृद्धाश्च जनमेजय ।&#x9;078a&lt;br&gt;&#xA;सहस्रशः पारिषदाः कुमारमुपतस्थिरे ॥&#x9;078c&lt;br&gt;&#xA;वक्त्रैर्नानाविधैर्ये तु शृणु ताञ्चनमेजय ।&#x9;079a&lt;br&gt;&#xA;कूर्मकुक्कुटवक्त्राश्च शशोलूकमुखास्तथा ॥&#x9;079c&lt;br&gt;&#xA;खरोष्ट्रवदनाश्चान्ये वराहवदनास्तथा ।&#x9;080a&lt;br&gt;&#xA;मार्जारशशवक्त्राश्च दीर्घवक्त्राश्च भारत ॥&#x9;080c&lt;br&gt;&#xA;नकुलोलूकवक्त्राश्च काकवक्त्रास्तथा परे ।&#x9;081a&lt;br&gt;&#xA;आखुबभ्रुकवक्त्राश्च मयूरवदनास्तथा ॥&#x9;081c&lt;br&gt;&#xA;मत्स्यमेषाननाश्चान्ये अजाविमहिषाननाः ।&#x9;082a&lt;br&gt;&#xA;ऋक्षशार्दूलवक्त्राश्च द्वीपिसिंहाननास्तथा ॥&#x9;082c&lt;br&gt;&#xA;भीमा गजाननाश्चैव तथा नक्रमुखाश्च ये ।&#x9;083a&lt;br&gt;&#xA;गरुडाननाः कङ्कमुखा वृककाकमुखास्तथा ॥&#x9;083c&lt;br&gt;&#xA;गोखरोष्ट्रमुखाश्चान्ये वृषदंशमुखास्तथा ।&#x9;084a&lt;br&gt;&#xA;महाजठरपादाङ्गास्तारकाक्षाश्च भारत ॥&#x9;084c&lt;br&gt;&#xA;पारावतमुखाश्चान्ये तथा वृषमुखाः परे ।&#x9;085a&lt;br&gt;&#xA;कोकिलाभाननाश्चान्ये श्येनतित्तिरिकाननाः ॥&#x9;085c&lt;br&gt;&#xA;कृकलासमुखाश्चैव विरजोम्बरधारिणः ।&#x9;086a&lt;br&gt;&#xA;व्यालवक्त्राः शूलमुखाश्चण्डवक्त्राः शुभाननाः ॥&#x9;086c&lt;br&gt;&#xA;आशीविषाश्चीरधरा गोनासावदनास्तथा ।&#x9;087a&lt;br&gt;&#xA;स्थूलोदराः कृशाङ्गाश्च स्थूलाङ्गाश्च कृशोदराः ॥&#x9;087c&lt;br&gt;&#xA;ह्रस्वग्रीवा महाकर्णा नानाव्यालविभूषणाः ।&#x9;088a&lt;br&gt;&#xA;गजेन्द्रचर्मवसनास्तथा कृष्णाजिनाम्बराः ॥&#x9;088c&lt;br&gt;&#xA;स्कन्धेमुखा महाराज तथाप्युदरतोमुखाः ।&#x9;089a&lt;br&gt;&#xA;पृष्ठेमुखा हनुमुखास्तथा जङ्घामुखा अपि ॥&#x9;089c&lt;br&gt;&#xA;पार्श्वाननाश्च बहवो नानादेशमुखास्तथा ।&#x9;090a&lt;br&gt;&#xA;तथा कीटपतङ्गानां सदृशास्या गणेश्वराः ॥&#x9;090c&lt;br&gt;&#xA;नानाव्यालमुखाश्चान्ये बहुबाहुशिरोधराः ।&#x9;091a&lt;br&gt;&#xA;नानावृक्षभुजाः केचित्कटिशीर्षास्तथा परे ॥&#x9;091c&lt;br&gt;&#xA;भुजङ्गभोगवदना नानागुल्मनिवासिनः ।&#x9;092a&lt;br&gt;&#xA;चीरसंवृतगात्राश्च नानाकनकवाससः ॥&#x9;092c&lt;br&gt;&#xA;नानावेषधराश्चैव नानामाल्यानुलेपनाः ।&#x9;093a&lt;br&gt;&#xA;नानावस्त्रधराश्चैव चर्मवासस एव च ॥&#x9;093c&lt;br&gt;&#xA;उष्णीषिणो मुकुटिनः सुग्रीवाश्च सुवर्चसः ।&#x9;094a&lt;br&gt;&#xA;किरीटिनः पञ्चशिखास्तथा काञ्चनमूर्धजाः ॥&#x9;094c&lt;br&gt;&#xA;त्रिशिखा द्विशिखाश्चैव तथा सप्तशिखाः परे ।&#x9;095a&lt;br&gt;&#xA;शिखण्डिनो मुकुटिनो मुण्डाश्च जटिलास्तथा ॥&#x9;095c&lt;br&gt;&#xA;चित्रमालाधराः केचित्केचिद्रोमाननास्तथा ।&#x9;096a&lt;br&gt;&#xA;विग्रहैकरसा नित्यमजेताः सुरसत्तमैः ॥&#x9;096c&lt;br&gt;&#xA;कृष्णा निर्मांसवक्त्राश्च दीर्घपृष्ठास्तनूदराः ।&#x9;097a&lt;br&gt;&#xA;स्थूलपृष्ठा हस्वपृष्ठाः प्रलम्बोदरमेहनाः ॥&#x9;097c&lt;br&gt;&#xA;महाभुजा ह्रस्वभुजा ह्रस्वगात्राश्च वामनाः ।&#x9;098a&lt;br&gt;&#xA;कुब्जाश्च ह्रस्वजङ्घाश्च हस्तिकर्णशिरोधराः ॥&#x9;098c&lt;br&gt;&#xA;हस्तिनासाः कूर्मनासा वृकनासास्तथा परे ।&#x9;099a&lt;br&gt;&#xA;दीर्घोच्छ्वासा दीर्घजङ्घा विकराला ह्यधोमुखाः ॥&#x9;099c&lt;br&gt;&#xA;महादंष्ट्रा ह्रस्वदंष्ट्राश्चतुर्दंष्ट्रास्तथा परे ।&#x9;100a&lt;br&gt;&#xA;वारणेन्द्रनिभाश्चान्ये भीमा राजन्सहस्रशः ॥&#x9;100c&lt;br&gt;&#xA;सुविभक्तशरीराश्च दीप्तिमन्तः स्वलङ्कृताः ।&#x9;101a&lt;br&gt;&#xA;पिङ्गाक्षाः शङ्कुकर्णाश्च रक्तनासाश्च भारत ॥&#x9;101c&lt;br&gt;&#xA;पृथुदंष्ट्रा महादंष्ट्राः स्थूलौष्ठा हरिमूर्धजाः ।&#x9;102a&lt;br&gt;&#xA;नानापादौष्ठदंष्ट्राश्च नानाहस्तशिरोधराः ॥&#x9;102c&lt;br&gt;&#xA;नानाचर्मभिराच्छन्ना नानाभाषाश्च भारत ।&#x9;103a&lt;br&gt;&#xA;कुशला देशभाषासु जल्पन्तोऽन्योन्यमीश्वराः ॥&#x9;103c&lt;br&gt;&#xA;हृष्टाः परिपतन्ति स्म महापारिषदास्तथा ।&#x9;104a&lt;br&gt;&#xA;दीर्घग्रीवा दीर्घनखा दीर्घपादशिरोभुजाः ॥&#x9;104c&lt;br&gt;&#xA;पिङ्गाक्षा नीलकण्ठाश्च लम्बकर्णाश्च भारत ।&#x9;105a&lt;br&gt;&#xA;वृकोदरनिभाश्चैव केचिदञ्जनसन्निभाः ॥&#x9;105c&lt;br&gt;&#xA;श्वेताक्षा लोहितग्रीवाः पिङ्गाक्षाश्च तथा परे ।&#x9;106a&lt;br&gt;&#xA;कल्माषा बहवो राजंश्चित्रवर्णाश्च भारत ॥&#x9;106c&lt;br&gt;&#xA;चामरापीडकनिभाः श्वेतलोहितराजयः ।&#x9;107a&lt;br&gt;&#xA;नानावर्णाः सवर्णाश्च मयूरसदृशप्रभाः ॥&#x9;107c&lt;br&gt;&#xA;पुनः प्रहरणान्येषां कीर्त्यमानानि मे शृणु ।&#x9;108a&lt;br&gt;&#xA;शेषैः कृतः पारिषदैरायुधानां परिग्रहः ॥&#x9;108c&lt;br&gt;&#xA;पाशोद्यतकराः केचिद्व्यादितास्याः खराननाः ।&#x9;109a&lt;br&gt;&#xA;पृष्ठाक्षा नीलकण्ठाश्च तथा परिघबाहवः ॥&#x9;109c&lt;br&gt;&#xA;शतघ्नीचक्रहस्ताश्च तथा मुसलपाणयः ।&#x9;110a&lt;br&gt;&#xA;असिमुद्गरहस्ताश्च दण्डहस्ताश्च भारत ॥&#x9;110c&lt;br&gt;&#xA;गदाभुशुण्डिहस्ताश्च तथा तोमरपाणयः ।&#x9;111a&lt;br&gt;&#xA;आयुधैर्विविधैर्घोरैर्महात्मानो महाजवाः ॥&#x9;111c&lt;br&gt;&#xA;महाबला महावेगा महापारिषदास्तथा ।&#x9;112a&lt;br&gt;&#xA;अभिषेकं कुमारस्य दृष्ट्वा हृष्टा रणप्रियाः ॥&#x9;112c&lt;br&gt;&#xA;घण्टाजालपिनद्धाङ्गा ननृतुस्ते महौजसः ।&#x9;113a&lt;br&gt;&#xA;एते चान्ये च बहवो महापारिषदा नृप ॥&#x9;113c&lt;br&gt;&#xA;उपतस्थुर्महात्मानं कार्तिकेयं यशस्विनम् ।&#x9;114a&lt;br&gt;&#xA;दिव्याश्चाप्यान्तरिक्षाश्च पार्थिवाश्चानिलोपमाः ॥&#x9;114c&lt;br&gt;&#xA;व्यादिष्टा दैवतैः शूराः स्कन्दस्यानुचराऽभवन् ।&#x9;115a&lt;br&gt;&#xA;तादृशानां सहस्राणि प्रयुतान्यर्बुदानि च ।&#x9;115c&lt;br&gt;&#xA;अभिषिक्तं महात्मानं परिवार्योपतस्थिरे ॥ ॥&#x9;115e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/047/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/047/</guid>
      <description>&lt;p&gt;अध्यायः 047&lt;/p&gt;&#xA;&lt;p&gt;कुमारमातृगणस्य नामकीर्तनम् ॥ 1 ॥ कुमारेण तारकासुरवधः क्रौञ्चपर्वतभेदनं च ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;शृणु मातृगणान्राजन्कुमारानुचरानिमान् ।&#x9;001a&lt;br&gt;&#xA;कीर्त्यमानान्मया वीर सपत्नगणसूदनान् ॥&#x9;001c&lt;br&gt;&#xA;यशस्विनीनां मातॄणां शृणु नामानि भारत&#x9;002a&lt;br&gt;&#xA;याभिर्व्याप्तास्त्रयोलोकाः कल्याणीभिश्च भागशः ॥&#x9;002c&lt;br&gt;&#xA;प्रभावती विशालाक्षी पालिता गोस्तनी तथा ।&#x9;003a&lt;br&gt;&#xA;श्रीमती बहुला चैव तथैव बहुपुत्रिका ॥&#x9;003c&lt;br&gt;&#xA;अप्सुजाता च गोपाली बृहदम्बालिका तथा ।&#x9;004a&lt;br&gt;&#xA;जयावती मालतिका ध्रुवरत्ना भयङ्करी ॥&#x9;004c&lt;br&gt;&#xA;वसुदामा च दामा च विशोका नन्दिनी तथा ।&#x9;005a&lt;br&gt;&#xA;एकचूडा महाचूडा चक्रनेमिश्च भारत ॥&#x9;005c&lt;br&gt;&#xA;उत्तेजनी जयत्सेना कमलाक्ष्यथ शोभना ।&#x9;006a&lt;br&gt;&#xA;शत्रुञ्जया तथा चैव क्रोधना शलभी खरी ॥&#x9;006c&lt;br&gt;&#xA;माधवी शुभवक्त्रा च तीर्थसेनिश्च भारत ।&#x9;007a&lt;br&gt;&#xA;गीतप्रिया च कल्याणी रुद्ररोमाऽमिताशना ॥&#x9;007c&lt;br&gt;&#xA;मेघस्वना भोगवती सुभ्रूश्च कनकावती ।&#x9;008a&lt;br&gt;&#xA;अलाताक्षी वीर्यवती विद्युज्जिह्वा च भारत ॥&#x9;008c&lt;br&gt;&#xA;पद्मावती सुनक्षत्रा कन्दरा बहुयोजना ।&#x9;009a&lt;br&gt;&#xA;सन्तानिका च कौरव्य कमला च महाबला ॥&#x9;009c&lt;br&gt;&#xA;सुदामा बहुदामा च सुप्रभा च यशस्विनी ।&#x9;010a&lt;br&gt;&#xA;नृत्यप्रिया च राजेन्द्र शतोलूखलमेखला ॥&#x9;010c&lt;br&gt;&#xA;शतघण्टा शतानन्दा भगनन्दा च भाविनी ।&#x9;011a&lt;br&gt;&#xA;वपुष्मती चन्द्रशीता भद्रकाली च भारत ॥&#x9;011c&lt;br&gt;&#xA;ऋक्षाम्बिका निष्कुटिका वामा चत्वरवासिनी ।&#x9;012a&lt;br&gt;&#xA;सुमङ्गला स्वस्तिमती बुद्धिकामा जयप्रिया ॥&#x9;012c&lt;br&gt;&#xA;धनदा सुप्रसादा च भवदा च जलेश्वरी ।&#x9;013a&lt;br&gt;&#xA;एडी भेडी समेडी च वेतालजननी तथा ॥&#x9;013c&lt;br&gt;&#xA;कण्डूतिः कालिका चैव देवमित्रा च भारत ।&#x9;014a&lt;br&gt;&#xA;वसुश्रीः कोटरा चैव चित्रसेना तथाऽचला ॥&#x9;014c&lt;br&gt;&#xA;कुक्कुटिका शङ्खलिका तथा शकुनिका नृप ।&#x9;015a&lt;br&gt;&#xA;कुण्डारिका कौकुलिका कुम्भिकाऽथ शतोदरी ॥ &#x9;015c&lt;br&gt;&#xA;उत्क्राथिनी जलेला च महावेगा च कङ्कणा ।&#x9;016a&lt;br&gt;&#xA;मनोजवा कण्टकिनी प्रघसा पूतना तथा ॥&#x9;016c&lt;br&gt;&#xA;केशयन्त्री त्रुटिर्वामा क्रोशनाऽथ तडित्प्रभा ।&#x9;017a&lt;br&gt;&#xA;मन्दोदरी च मुण्डी च कोटरा मेघवाहिनी ॥&#x9;017c&lt;br&gt;&#xA;सुभगा लम्बिनी लम्बा ताम्रचूडा विकाशिनी ।&#x9;018a&lt;br&gt;&#xA;ऊर्ध्ववेणीधरा चैव पिङ्गाक्षी लोहमेखला ॥&#x9;018c&lt;br&gt;&#xA;पृथुवस्त्रा मधुलिका मधुकुम्भा तथैव च ।&#x9;019a&lt;br&gt;&#xA;पक्षालिका मत्कुलिका जरायुर्जर्जरानना ॥&#x9;019c&lt;br&gt;&#xA;ख्याता दहदहा चैव तथा धमधमा नृप ।&#x9;020a&lt;br&gt;&#xA;खण्डखण्डा च राजेन्द्र पूषणा मणिकुट्टिका ॥&#x9;020c&lt;br&gt;&#xA;अमोघा चैव कौरव्य तथा लम्बपयोधरा ।&#x9;021a&lt;br&gt;&#xA;वेणुवीणाधरा चैव पिङ्गाक्षी लोहमेखला ॥&#x9;021c&lt;br&gt;&#xA;शशोलूकमुखी कृष्णा खरजङ्घा महाजवा ।&#x9;022a&lt;br&gt;&#xA;शिशुमारमुखी श्वेता लोहिताक्षी विभीषणा ॥&#x9;022c&lt;br&gt;&#xA;जटालिका कामचरी दीर्घजिह्वा बलोत्कटा ।&#x9;023a&lt;br&gt;&#xA;कालेहिका वामनिका मुकुटा चैव भारत ॥&#x9;023c&lt;br&gt;&#xA;लोहिताक्षी महाकाया हरिपिण्डा च भूमिप ।&#x9;024a&lt;br&gt;&#xA;एकत्वचा सुकुसुमा कृष्णकर्णी च भारत ॥&#x9;024c&lt;br&gt;&#xA;क्षुरकर्णी चतुष्कर्णी कर्णप्रावरणा तथा ।&#x9;025a&lt;br&gt;&#xA;चतुष्पथनिकेता च गोकर्णी महिषानना ॥&#x9;025c&lt;br&gt;&#xA;खरकर्णी महाकर्णी भेरीस्वनमहास्वना ।&#x9;026a&lt;br&gt;&#xA;शङ्खकुम्भश्रवाश्चैव भगदा च महाबला ॥&#x9;026c&lt;br&gt;&#xA;गणा च सुगणा चैव तथा भीत्यथ कामदा ।&#x9;027a&lt;br&gt;&#xA;चतुष्पथरता चैव भूतितीर्थान्यगोचरी ॥&#x9;027c&lt;br&gt;&#xA;पशुदा वित्तदा चैव सुखदा च महायशाः ।&#x9;028a&lt;br&gt;&#xA;पयोदा गोमहिषदा सविशाला च भारत ॥&#x9;028c&lt;br&gt;&#xA;प्रतिष्ठा सुप्रतिष्ठा च रोचमाना सुरोचना ।&#x9;029a&lt;br&gt;&#xA;नौकर्णी मुखकर्णी च विशिरा मन्थिनी तथा ॥&#x9;029c&lt;br&gt;&#xA;एकचन्द्रा मेघकर्णा मेघमाला विरोचना ।&#x9;030a&lt;br&gt;&#xA;एताश्चान्याश्च बहवो मातरो भरतर्षभ ॥&#x9;030c&lt;br&gt;&#xA;कार्तिकेयानुयायिन्यो नानारूपाः सहस्रशः ।&#x9;031a&lt;br&gt;&#xA;दीर्घनख्यो दीर्घदन्त्यो दीर्घतुण्ड्यश्च भारत ॥&#x9;031c&lt;br&gt;&#xA;सबला मधुराश्चैव यौवनस्थाः स्वलङ्कृताः ।&#x9;032a&lt;br&gt;&#xA;माहात्म्येन च संयुक्ताः कामरूपधरास्तथा ॥&#x9;032c&lt;br&gt;&#xA;निर्मांसगात्र्यः श्वेताश्च तथा काञ्चनसन्निभाः ।&#x9;033a&lt;br&gt;&#xA;कृष्णमेघनिभाश्चान्या धूम्नाश्च भरतर्षभ ॥&#x9;033c&lt;br&gt;&#xA;अरुणाभा महाभोगा दीर्घकेश्यः सिताम्बराः ।&#x9;034a&lt;br&gt;&#xA;ऊर्ध्ववेणीधराश्चैव पिङ्गाक्ष्यो लम्बमेखलाः ॥&#x9;034c&lt;br&gt;&#xA;लम्बोदर्यो लम्बकर्णास्तथा लम्बपयोधराः ।&#x9;035a&lt;br&gt;&#xA;ताम्राक्ष्यस्ताम्रवर्णाश्च हर्यक्ष्यश्च तथाऽपराः ॥&#x9;035c&lt;br&gt;&#xA;वरदाः कामचारिण्यो नित्यं प्रमुदितास्तथा ।&#x9;036a&lt;br&gt;&#xA;याम्या रौद्रास्तथा सौम्याः कौबेर्योऽथ महाबलाः ॥&#x9;036c&lt;br&gt;&#xA;वारुण्योऽथ च माहेन्द्र्यस्तथाऽऽग्नेय्यः परन्तप ।&#x9;037a&lt;br&gt;&#xA;वायव्यश्चाथ कौमार्यो ब्राह्मश्च भरतर्षभ ॥&#x9;037c&lt;br&gt;&#xA;वैष्णव्यश्च तथा सौर्यो वाराह्यश्च महाबलाः ।&#x9;038a&lt;br&gt;&#xA;रूपेणाप्सरसां तुल्या मनोहार्यो मनोरमाः ॥&#x9;038c&lt;br&gt;&#xA;परपुष्टोपमा वाक्ये तथर्द्ध्या धनदोपमाः ।&#x9;039a&lt;br&gt;&#xA;शक्रवीर्योपमा युद्धे दीप्ता वह्निसमास्तथा ॥&#x9;039c&lt;br&gt;&#xA;शत्रूणां विग्रहे नित्यं भयदास्ता भवन्त्युत ।&#x9;040a&lt;br&gt;&#xA;कामरूपधराश्चैव जवे वायुसमास्तथा ॥&#x9;040c&lt;br&gt;&#xA;अचिन्त्यबलवीर्याश्च तथाऽचिन्त्यपराक्रमाः ।&#x9;041a&lt;br&gt;&#xA;वृक्षचत्वरवासिन्यश्चतुष्पथनिकेतनाः ॥&#x9;041c&lt;br&gt;&#xA;गुहाश्मशानवासिन्यः शैलप्रस्रवणालयाः ।&#x9;042a&lt;br&gt;&#xA;नानाभरणधारिण्यो नानामाल्याम्बरास्तथा ॥&#x9;042c&lt;br&gt;&#xA;नानाविचित्रवेषाश्च नानाभाषास्तथैव च ।&#x9;043a&lt;br&gt;&#xA;एते चान्ये च मातॄणां गणाः शत्रुभयङ्कराः ॥&#x9;043c&lt;br&gt;&#xA;अनुजग्मुर्महात्मानं त्रिदशेन्द्रस्य सम्मते ।&#x9;044a&lt;br&gt;&#xA;ततः शक्त्यस्त्रमददद्भगवान्पाकशासनः ॥&#x9;044c&lt;br&gt;&#xA;गुहाय राजशार्दूल विनाशाय सुरद्विषाम् ।&#x9;045a&lt;br&gt;&#xA;महास्वनां महाघण्टां द्योतमानां सितप्रभाम् ॥&#x9;045c&lt;br&gt;&#xA;अरुणादित्यवर्णां च पताकां भरतर्षभ ।&#x9;046a&lt;br&gt;&#xA;ददौ पशुपतिस्तस्मै सर्वभूतमहाचमूम् ॥&#x9;046c&lt;br&gt;&#xA;उग्रां नानाप्रहरणां तपोवीर्यबलान्विताम् ।&#x9;047a&lt;br&gt;&#xA;अजेयां स्वगणैर्युक्तां नाम्ना सेनां धनञ्जयाम् ॥&#x9;047c&lt;br&gt;&#xA;रुद्रतुल्यबलैर्युक्तां योधानामयुतैस्त्रिभिः ।&#x9;048a&lt;br&gt;&#xA;न सा विजानाति रणात्कदाचिद्विनिवर्तितुम् ॥&#x9;048c&lt;br&gt;&#xA;विष्णुर्ददौ वैजयन्तीं मालां बलविवर्धिनीम् ।&#x9;049a&lt;br&gt;&#xA;उमा ददौ विरजसी वाससी रविसप्रभे ॥&#x9;049c&lt;br&gt;&#xA;गङ्गा कमण्डलुं दिव्यममृतोद्भवमुत्तमम् ।&#x9;050a&lt;br&gt;&#xA;ददौ प्रीत्या कुमाराय दण्डं चैव बृहस्पतिः ॥&#x9;050c&lt;br&gt;&#xA;गरुडो दयितं पुत्रं मयूरं चित्रबर्हिणम् ।&#x9;051a&lt;br&gt;&#xA;अरुणस्ताम्रचूडं च प्रददौ चरणायुधम् ॥&#x9;051c&lt;br&gt;&#xA;छागं तु वरुणो राजा बलवीर्यसमन्वितम् ।&#x9;052a&lt;br&gt;&#xA;कृष्णाजिनं ततो ब्रह्मा ब्रह्मण्याय ददौ प्रभुः ।&#x9;052c&lt;br&gt;&#xA;समरेषु जयं चैव प्रददौ लोकभावनः ॥&#x9;052e&lt;br&gt;&#xA;सैनापत्यमनुप्राप्य स्कन्दो देवगणस्य ह ।&#x9;053a&lt;br&gt;&#xA;शुशुभे ज्वलितोर्चिष्मान्द्वितीय इव पावकः ॥&#x9;053c&lt;br&gt;&#xA;ततः पारिषदैश्चैव मातृभिश्च समन्वितः ।&#x9;054a&lt;br&gt;&#xA;ययौ दैत्यविनाशाय ह्लादयन्सुरपुङ्गवान् ॥&#x9;054c&lt;br&gt;&#xA;सा सेना नैर्ऋती भीमा सघण्टोच्छ्रितकेतना ।&#x9;055a&lt;br&gt;&#xA;सभेरीशङ्खमुरजा सायुधा सपताकिनी ॥&#x9;055c&lt;br&gt;&#xA;शारदी द्यौरिवाभाति ज्योतिर्भिरिव शोभिता ॥&#x9;056ac&lt;br&gt;&#xA;ततो देवनिकायास्ते नानाभूतगणास्तथा ।&#x9;057a&lt;br&gt;&#xA;वादयामासुरव्याग्रा भेरीः शङ्खांश्च पुष्कलान् ॥&#x9;057c&lt;br&gt;&#xA;पटहान्झर्झरांश्चैव क्रकचान्गोविषाणिकान् ।&#x9;058a&lt;br&gt;&#xA;आडम्बरान्गोमुखांश्च डिण्डिमांश्च महास्वनान् ॥&#x9;058c&lt;br&gt;&#xA;तुष्टुवुस्ते कुमारं तु सर्वे देवाः सवासवाः ।&#x9;059a&lt;br&gt;&#xA;जगुश्च देवगन्धर्वा ननृतुश्चाप्सरोगणाः ॥&#x9;059c&lt;br&gt;&#xA;ततः प्रीतो महासेनस्त्रिदशेभ्यो वरं ददौ ।&#x9;060a&lt;br&gt;&#xA;रिपून्दन्ताऽस्मि समरे ये वो वधचिकीर्षवः ॥&#x9;060c&lt;br&gt;&#xA;प्रतिगृह्य वरं देवास्तस्माद्विबुधसत्तमात् ।&#x9;061a&lt;br&gt;&#xA;प्रीतात्मानो महात्मानो मेनिरे निहतान्रिपून् ॥&#x9;061c&lt;br&gt;&#xA;सर्वेषां भूतसङ्घानां हर्षान्नादः समुत्थितः ।&#x9;062a&lt;br&gt;&#xA;अपूरयत लोकांस्त्रीन्वरे दत्ते महात्मना ॥&#x9;062c&lt;br&gt;&#xA;स निर्ययौ महासेनो महत्या सेनया वृतः ।&#x9;063a&lt;br&gt;&#xA;वधाय युधि दैत्यानां रक्षार्थं च दिवोकसाम् ॥&#x9;063c&lt;br&gt;&#xA;व्यवसायो जयो धर्मः सिद्धिर्लक्ष्मीर्धृतिः स्मृतिः ।&#x9;064a&lt;br&gt;&#xA;महासेनस्य सैन्यानामग्रे जग्मुर्नराधिप ॥&#x9;064c&lt;br&gt;&#xA;स तया भीमया देवः शुलमुद्गरहस्तया ।&#x9;065a&lt;br&gt;&#xA;ज्वलितालातधारिण्या चित्राभरणवर्मया ॥&#x9;065c&lt;br&gt;&#xA;गदामुसलनाराचशक्तितोमरहरतया ।&#x9;066a&lt;br&gt;&#xA;दृप्तसिंहनिनादिन्या विनद्य प्रययौ गुहः ॥&#x9;066c&lt;br&gt;&#xA;&#39;तं दष्ट्वा सर्वदैतेया राक्षसा दानवास्तथा ।&#x9;067a&lt;br&gt;&#xA;व्यद्रवन्त दिशः सर्वा भयोद्विग्नाः समन्ततः ॥&#x9;067c&lt;br&gt;&#xA;अभ्यद्रवन्त देवास्तान्विविधायुधपाणयः ।&#x9;068a&lt;br&gt;&#xA;दृष्ट्वा च स ततः क्रुद्धः स्कन्दस्तेजोबलान्वितः ॥&#x9;068c&lt;br&gt;&#xA;शक्त्यस्त्रं भगवान्भीमं पुनःपुनरवाकिरत् ।&#x9;069a&lt;br&gt;&#xA;आदधच्चात्मनस्तेजो हविषेद्ध इवानलः ॥&#x9;069c&lt;br&gt;&#xA;अभ्यस्यमाने शक्त्यस्त्रे स्कन्देनामिततेजसा ।&#x9;070a&lt;br&gt;&#xA;उल्काज्वाला महाराज पपात वसुधातले ॥&#x9;070c&lt;br&gt;&#xA;संह्रादयन्तश्च तथा निर्घाताश्चापतन्क्षितौ ।&#x9;071a&lt;br&gt;&#xA;यथान्तकालसमये सुघोराः स्युस्तथा नृप ॥&#x9;071c&lt;br&gt;&#xA;क्षिप्ता ह्येका यदा शक्तिः सुघोराऽनलसूनुना ।&#x9;072a&lt;br&gt;&#xA;ततः कोट्यो विनिष्पेतुः शक्तीनां भरतर्षभ ॥&#x9;072c&lt;br&gt;&#xA;ततः प्रीतो महासेनो जघान भगवान्प्रभुः ।&#x9;073a&lt;br&gt;&#xA;दैत्येन्द्रं तारकं नाम महाबलपराक्रमम् ॥&#x9;073c&lt;br&gt;&#xA;वृतं दैत्यायुतैर्वीरैर्बलिभिर्दशभिर्नृप ।&#x9;074a&lt;br&gt;&#xA;महिषं चाष्टभिः पद्मैर्वृतं सङ्ख्ये निजघ्निवान् ॥&#x9;074c&lt;br&gt;&#xA;त्रिपादं चायुतशतैर्जघान दशभिर्वृतम् ।&#x9;075a&lt;br&gt;&#xA;ह्रदोदरं निखर्वैश्च वृतं दशभिरीश्वरः ॥&#x9;075c&lt;br&gt;&#xA;जघानानुचरैः सार्धं विविधायुधपाणिभिः ।&#x9;076a&lt;br&gt;&#xA;तथाऽकुर्वन्त विपुलं नादं वध्यत्सु शत्रुषु ॥&#x9;076c&lt;br&gt;&#xA;कुमारानुचरा राजन्पूरयन्तो दिशो दश ।&#x9;077a&lt;br&gt;&#xA;ननृतुश्च ववल्गुश्च जहसुश्च मुदान्विताः ॥&#x9;077c&lt;br&gt;&#xA;शक्त्यस्त्रस्य तु राजेन्द्र ततोऽर्चिर्भिः समन्ततः ।&#x9;078a&lt;br&gt;&#xA;त्रैलोक्यं त्रासितं सर्वं जृम्भमाणाभिरेव च ॥&#x9;078c&lt;br&gt;&#xA;दग्धाः सहस्रशो दैत्या नादैः स्कन्दस्य चापरे । &#x9;079a&lt;br&gt;&#xA;पताकयावधूताश्च हताः केचित्सुरद्विषः ॥&#x9;079c&lt;br&gt;&#xA;केचिद्धण्टारवत्रस्ता निषेदुर्वसुधातले ।&#x9;080a&lt;br&gt;&#xA;केचित्प्रहरणैश्छिन्ना विनिष्पेतुर्गतायुषः ॥&#x9;080c&lt;br&gt;&#xA;एवं सुरद्विषोऽनेकान्बलवानाततायिनः ।&#x9;081a&lt;br&gt;&#xA;जघान समरे वीरः कार्तिकेयो महाबलः ॥&#x9;081c&lt;br&gt;&#xA;बाणो नामाथ दैतेयो बलेः पुत्रो महाबलः ।&#x9;082a&lt;br&gt;&#xA;क्रौञ्चं पर्वतमाश्रित्य देवसङ्घानबाधत ॥&#x9;082c&lt;br&gt;&#xA;तमभ्ययान्महासेनः सुरशत्रुमुदारधीः ।&#x9;083a&lt;br&gt;&#xA;स कार्तिकेयस्य भयात्क्रौञ्चं शरणमीयिवान् ॥&#x9;083c&lt;br&gt;&#xA;ततः क्रौञ्चं महामन्युः क्रौञ्चनादनिनादितम् ।&#x9;084a&lt;br&gt;&#xA;शक्त्या बिभेद भगवान्कार्तिकेयोऽग्निदत्तया ॥&#x9;084c&lt;br&gt;&#xA;ससालस्कन्धशबलं त्रस्तवानरवारणम् ।&#x9;085a&lt;br&gt;&#xA;प्रोड्डीनोद्भ्रान्तविहगं विनिष्पतितपन्नगम् ॥&#x9;085c&lt;br&gt;&#xA;गोलाङ्गूलर्क्षसङ्घैश्च द्रवद्भिरनुनादितम् ।&#x9;086a&lt;br&gt;&#xA;कुरङ्गमविनिर्घोषनिनादितवनान्तरम् ॥&#x9;086c&lt;br&gt;&#xA;विनिष्पतद्भिः शरभैः सिंहैश्च सहसा द्रुतैः ।&#x9;087a&lt;br&gt;&#xA;शोच्यामपि दशां प्राप्तो रराजेव सपर्वतः ॥&#x9;087c&lt;br&gt;&#xA;विद्याधराः समुत्पेतुस्तस्य शृङ्गनिवासिनः ।&#x9;088a&lt;br&gt;&#xA;किन्नराश्च समुद्विग्नाः शक्तिपातरवोद्धताः ॥&#x9;088c&lt;br&gt;&#xA;ततो दैत्या विनिष्पेतुः शतशोऽथ सहस्रशः ।&#x9;089a&lt;br&gt;&#xA;प्रदीप्तात्पर्वतश्रेष्ठाद्विचित्राभरणस्रजः ॥&#x9;089c&lt;br&gt;&#xA;तान्निजघ्नुरतिक्रम्य कुमाराजुचरा मृधे ।&#x9;090a&lt;br&gt;&#xA;स चैव भगवान्क्रुद्धो दैत्येन्द्रस्य सुतं तदा ॥&#x9;090c&lt;br&gt;&#xA;सहानुजं जघानाशु वृत्रं देवपतिर्यथा ।&#x9;091a&lt;br&gt;&#xA;बिभेद क्रौञ्चं शक्त्या च पावकिः परवीरहा ॥&#x9;091c&lt;br&gt;&#xA;बहुधा चैकधा चैव कृत्वाऽऽत्मानं महाबलः ।&#x9;092a&lt;br&gt;&#xA;शक्तिः क्षिप्ता रणे तस्य पाणिमेति पुनः पुनः ॥&#x9;092c&lt;br&gt;&#xA;एवम्प्रभावो भगवांस्ते भूयश्च पावकिः ।&#x9;093a&lt;br&gt;&#xA;शौर्याद्द्विगुणयोगेन तेजसा यशसा श्रिया ॥&#x9;093c&lt;br&gt;&#xA;क्रौञ्चस्ते विनिर्भिन्नो दैत्याश्च शतशो हताः ॥&#x9;094ac&lt;br&gt;&#xA;ततः स भगवान्देवो निहत्य विबुधद्विषः ।&#x9;095a&lt;br&gt;&#xA;सभाज्यमानो विबुधैः परं हर्षमवाप ह ॥&#x9;095c&lt;br&gt;&#xA;ततो दुन्दुभयो राजन्नेदुः शङ्खाश्च भारत ।&#x9;096a&lt;br&gt;&#xA;मुमुचुर्देवयोषाश्च पुष्पवर्षमनुत्तमम् ।&#x9;096c&lt;br&gt;&#xA;योगिनामीश्वरं देवं शतशोऽथ सहस्रशः ॥&#x9;096e&lt;br&gt;&#xA;दिव्यगन्धमुपादाय ववौ पुण्यश्च मारुतः ।&#x9;097a&lt;br&gt;&#xA;गन्धर्वास्तुष्टुवुश्चैनं यज्वानश्च महर्षयः ॥&#x9;097c&lt;br&gt;&#xA;केचिदेनं व्यवस्यन्ति पितामहसुतं प्रभुम् ।&#x9;098a&lt;br&gt;&#xA;सनत्कुमारं सर्वेषां ब्रह्मयोनिं तमग्रजम् ॥&#x9;098c&lt;br&gt;&#xA;केचिन्महेश्वरसुतं केचित्पुत्रं विभावसोः ।&#x9;099a&lt;br&gt;&#xA;उमायाः कृत्तिकानां च गङ्गायाश्च वदन्त्युत ॥&#x9;099c&lt;br&gt;&#xA;एकधा च द्विधा चैव चतुर्धा च महाबलम् ।&#x9;100a&lt;br&gt;&#xA;योगिनामीश्वरं देवं शतशोऽथ सहस्रशः ॥&#x9;100c&lt;br&gt;&#xA;एतत्ते कथितं राजन्कार्तिकेयाभिषेचनम् ।&#x9;101a&lt;br&gt;&#xA;शृणु चैव सरस्वत्यास्तीर्थवंशस्य पुण्यताम् ॥&#x9;101c&lt;br&gt;&#xA;बभूव तीर्थप्रवरं हतेषु सुरशत्रुषु ।&#x9;102a&lt;br&gt;&#xA;कुमारेण महाराज त्रिविष्टपमिवापरम् ॥&#x9;102c&lt;br&gt;&#xA;ऐश्वर्याणि च तत्रस्थो ददावीशः पृथक्पृथक् ।&#x9;103a&lt;br&gt;&#xA;ददौ नैर्ऋतमुख्येभ्यस्त्रैलोक्यं पावकात्मजः ॥&#x9;103c&lt;br&gt;&#xA;एवं स भगवांस्तस्मिंस्तीर्थे दैत्यकुलान्तकः ।&#x9;104a&lt;br&gt;&#xA;अभिषिक्तो महाराज देवसेनापतिः सुरैः ॥&#x9;104c&lt;br&gt;&#xA;औशनं नाम तत्तीर्थं यत्र पूर्वमपाम्पतिः ।&#x9;105a&lt;br&gt;&#xA;अभिषिक्तः सुरगणैर्वरुणो भरतर्षभ ॥&#x9;105c&lt;br&gt;&#xA;अस्मिंस्तीर्थवरे स्नात्वा स्कन्दं चाभ्यर्च्य लाङ्गली ।&#x9;106a&lt;br&gt;&#xA;ब्राह्मणेभ्योददौ रुक्मं वासांस्याभरणानि च ॥&#x9;106c&lt;br&gt;&#xA;उषित्वा रजनीं तत्र माधवः परवीरहा ।&#x9;107a&lt;br&gt;&#xA;पूज्यतीर्थवरं तच्च स्पृष्ट्वा तोयं च लाङ्गली ॥&#x9;107c&lt;br&gt;&#xA;हृष्टः प्रीतमनाश्चैव ह्यभवन्माधवोत्तमः ।&#x9;108a&lt;br&gt;&#xA;एतत्ते सर्वमाख्यातं यन्मां त्वं परिपृच्छसि ॥&#x9;108c&lt;br&gt;&#xA;यथाऽभिषिक्तो भगवान्स्कन्दो देवैः समागतैः ।&#x9;109a&lt;br&gt;&#xA;&#39;सेनानीश्च कृतो राजन्बाल एव महाबलः&#39; ॥ ॥&#x9;109c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/048/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/048/</guid>
      <description>&lt;p&gt;अध्यायः 048&lt;/p&gt;&#xA;&lt;p&gt;देवैर्वरुणस्य जलाधिपत्येऽभिषेचनम् ॥ 1 ॥ बलभद्रस्याग्नितीर्थकौबेरतीर्थगमनं तन्महिमानुवर्णनं च ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;अत्यद्भुतमिदं ब्रह्मञ्श्रुतवानस्मि तत्त्वतः ।&#x9;001a&lt;br&gt;&#xA;अभिषेकं कुमारस्य विस्तरेण यथाविधि ॥&#x9;001c&lt;br&gt;&#xA;यच्छ्रुत्वा पूतमात्मानं विजानामि तपोधन ।&#x9;002a&lt;br&gt;&#xA;प्रहृष्टानि च रोमाणि प्रसन्नं च मनो मम ॥&#x9;002c&lt;br&gt;&#xA;अभिषेकं कुमारस्य दैत्यानां च वधं तथा ।&#x9;003a&lt;br&gt;&#xA;श्रुत्वा मे परमा प्रीतिर्भूयः कौतूहलं हि मे ॥&#x9;003c&lt;br&gt;&#xA;अपाम्पतिः कथं ह्यस्मिन्नभिषिक्तः पुरा सुरैः ।&#x9;004a&lt;br&gt;&#xA;तन्मे ब्रूहि महाप्रज्ञ कुशलो ह्यसि सत्तम ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;शृणु राजन्निदं चित्रं पूर्वकाले यथाऽभवत् ॥&#x9;005ac&lt;br&gt;&#xA;आदौ कृतयुगे राजन्वर्तमाने यथाविधि ।&#x9;006a&lt;br&gt;&#xA;वरुणं देवताः सर्वाः समेत्येदमथाब्रुवन् ॥&#x9;006c&lt;br&gt;&#xA;यथाऽस्मान्सुरराट् शक्रो भयेभ्यः पाति सर्वदा ।&#x9;007a&lt;br&gt;&#xA;तथा त्वमपि सर्वासां सरितां वै पतिर्भव ॥&#x9;007c&lt;br&gt;&#xA;वासश्च ते सदा देव सागरे मकरालये ।&#x9;008a&lt;br&gt;&#xA;समुद्रोऽयं तव वशे भविष्यति नदीपतिः ॥&#x9;008c&lt;br&gt;&#xA;सोमेन सार्धं च तव हानिवृद्वी भविष्यतः ।&#x9;009a&lt;br&gt;&#xA;एवमस्त्विति तान्देवान्वरुणो वाक्यमब्रवीत् ॥&#x9;009c&lt;br&gt;&#xA;समागम्य ततः सर्वे वरुणं सागरालयम् ।&#x9;010a&lt;br&gt;&#xA;अपाम्पतिं प्रचक्रुर्हि विधिदृष्टेन कर्मणा ॥&#x9;010c&lt;br&gt;&#xA;अभिषिच्य ततो देवा वरुणं यादसाम्पतिम् ।&#x9;011a&lt;br&gt;&#xA;जग्मुः स्वान्येव स्थानानि पूजयित्वा जलेश्वरम् ॥&#x9;011c&lt;br&gt;&#xA;अभिषिक्तस्ततो देवैर्वरुणोऽपि महायशाः ।&#x9;012a&lt;br&gt;&#xA;सरितः सागरांश्चैव नदांश्चापि सरांसि च ।&#x9;012c&lt;br&gt;&#xA;पालयामास विधिना यथा देवाञ्शतक्रतुः ॥&#x9;012e&lt;br&gt;&#xA;ततस्तत्राप्युपस्पृश्य दत्त्वा च विविधं वसु ।&#x9;013a&lt;br&gt;&#xA;अग्नितीर्थं महाप्राज्ञो जगामाथ प्रलम्बहा ।&#x9;013c&lt;br&gt;&#xA;नष्टो न दृश्यते यत्र शमीगर्भे दुताशनः ॥&#x9;013e&lt;br&gt;&#xA;लोकालोकविनाशे च प्रादुर्भूते तदाऽनघ ।&#x9;014a&lt;br&gt;&#xA;उपतस्थुः सुरा यत्र सर्वलोकपितामहम् ॥&#x9;014c&lt;br&gt;&#xA;अग्निः प्रनष्टो भगवान्कारणं च न विद्महे ।&#x9;015a&lt;br&gt;&#xA;सर्वभूतक्षयो राजन्सम्पादय विभोऽनलम् ॥&#x9;015c&lt;br&gt;&#xA;जनमेजय उवाच ।&#x9;016&lt;br&gt;&#xA;किमर्थं भगवानग्निः प्रनष्टो लोकभावनाः ।&#x9;016a&lt;br&gt;&#xA;विज्ञातश्च कथं देवैस्तन्ममाचक्ष्व तत्त्वतः ॥&#x9;016c&lt;br&gt;&#xA;वैशम्पायन उवाच ।&#x9;017&lt;br&gt;&#xA;भृगोः शापाद्भृशं भीतो जातवेदाः प्रतापवान् ।&#x9;017a&lt;br&gt;&#xA;शमीगर्भमथासाद्य ननाश भगवांस्ततः ॥&#x9;017c&lt;br&gt;&#xA;प्रनष्टे तु तदा वह्नौ देवाः सर्वे सवासवाः ।&#x9;018a&lt;br&gt;&#xA;अन्वैषन्त तदा नष्टं ज्वलनं भृशदुःखिताः ॥&#x9;018c&lt;br&gt;&#xA;ततोऽग्नितीर्थमासाद्य शमीगर्भस्थमेव हि ।&#x9;019a&lt;br&gt;&#xA;ददृशुर्ज्वलनं तत्र वसमानं यथाविधि ॥&#x9;019c&lt;br&gt;&#xA;देवाः सर्वे नरव्याघ्र बृहस्पतिपुरोगमाः ।&#x9;020a&lt;br&gt;&#xA;ज्वलनं तं समासाद्य प्रीताऽभूवन्सवासवाः ॥&#x9;020c&lt;br&gt;&#xA;पुनर्यथागतं जग्मुः सर्वभक्षश्च सोऽभवत् ।&#x9;021a&lt;br&gt;&#xA;भृगोः शापान्महाभाग यदुक्तं ब्रह्मवादिना ॥&#x9;021c&lt;br&gt;&#xA;तत्राप्याप्लुत्य मतिमान्ब्रह्मशापान्मुमोच ह ॥&#x9;022ac&lt;br&gt;&#xA;तत्राप्लुत्य ततो ब्रह्मा सह देवैः प्रभुः पुरा ।&#x9;023a&lt;br&gt;&#xA;ससर्ज चान्नानि तथा देवतानां यथाविधि ॥&#x9;023c&lt;br&gt;&#xA;तत्र स्नात्वा च दत्त्वा च वसूनि विविधानि च ।&#x9;024a&lt;br&gt;&#xA;कौबेरं प्रययौ तीर्थं यत्र तप्त्वा महत्तपः ॥&#x9;024c&lt;br&gt;&#xA;धनाधिपत्यं सम्प्राप्तो राजन्नैलबिलः प्रभुः ॥&#x9;025ac&lt;br&gt;&#xA;तत्रस्थमेव तं राजन्धनानि निधयस्तथा ।&#x9;026a&lt;br&gt;&#xA;उपतस्थुर्नरश्रेष्ठ तत्तीर्थं लाङ्गली बलः ॥&#x9;026c&lt;br&gt;&#xA;गत्वा स्नात्वा च विधिवद्ब्राह्मणेभ्यो धनं ददौ ।&#x9;027a&lt;br&gt;&#xA;ददृशे तत्र तत्स्थानं कौबेरे काननोत्तमे ॥&#x9;027c&lt;br&gt;&#xA;पुरा यत्र तपस्तप्तं विपुलं सुमहात्मना ।&#x9;028a&lt;br&gt;&#xA;यक्षराज्ञा कुबेरेण वरा लब्धाश्च पुष्कलाः ॥&#x9;028c&lt;br&gt;&#xA;धनाधिपत्यं सख्यं च रुद्रेणामिततेजसा ।&#x9;029a&lt;br&gt;&#xA;सुरत्वं लोकपालत्वं पुत्रं च नलकूबरम् ॥&#x9;029c&lt;br&gt;&#xA;यत्र लेभे महाबाहो धनाधिपतिरञ्जसा ।&#x9;030a&lt;br&gt;&#xA;अभिषिक्तश्च तत्रैव समागम्य मरुद्गणैः ॥&#x9;030c&lt;br&gt;&#xA;वाहनं चास्य तद्दत्तं हंसयुक्तं मनोजवम् ।&#x9;031a&lt;br&gt;&#xA;विमानं पुष्पकं दिव्यं नैर्ऋतैश्वर्यमेव च ॥&#x9;031c&lt;br&gt;&#xA;तत्राप्लुत्य बलो राजन्दत्त्वा दायांश्च पुष्कलान् ।&#x9;032a&lt;br&gt;&#xA;जगाम त्वरितो रामस्तीर्थं स्वेतानुलेपनः ॥&#x9;032c&lt;br&gt;&#xA;निषेवितं सर्वसत्वैर्नाम्ना बदरपाचनम् ।&#x9;033a&lt;br&gt;&#xA;नानर्तुकवनोपेतं सदा पुष्पफलं शुभम् ॥ ॥&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/049/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/049/</guid>
      <description>&lt;p&gt;अध्यायः 049&lt;/p&gt;&#xA;&lt;p&gt;बलरामस्य बदरपाचनतीर्थगमनम् ॥ 1 ॥ श्रुतावत्यरुन्धत्योर्महिमानुवर्णनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततस्तीर्थवरं रामो ययौ बदरपाचनाम् ।&#x9;001a&lt;br&gt;&#xA;तपस्विसिद्धचरितं यत्र कन्या धृतव्रता ॥&#x9;001c&lt;br&gt;&#xA;भरद्वाजस्य दुहिता रुपेणाप्रतिमा भुवि ।&#x9;002a&lt;br&gt;&#xA;श्रुतावती नाम विभो कुमारी ब्रह्मचारिणी ॥&#x9;002c&lt;br&gt;&#xA;तपश्चचार सात्युग्रं नियमैर्बहुभिर्वृता ।&#x9;003a&lt;br&gt;&#xA;भर्ता मे देवराजः स्यादिति निश्चित्य भामिनी ॥&#x9;003c&lt;br&gt;&#xA;समास्तस्या व्यतिक्रान्ता बह्व्यः कुरुकुलोद्वह ।&#x9;004a&lt;br&gt;&#xA;चरन्त्या नियमांस्तांस्तांस्त्रीभिस्तीव्रान्सुदुश्चरान् ॥&#x9;004c&lt;br&gt;&#xA;तस्यास्तु तेन वृत्तेन तपसा च विशाम्पते ।&#x9;005a&lt;br&gt;&#xA;भक्त्या च भगवान्प्रीतः परया पाकशासनः ॥&#x9;005c&lt;br&gt;&#xA;आजगामाश्रमं तस्यास्त्रिदशाधिपतिः प्रभुः ।&#x9;006a&lt;br&gt;&#xA;आस्थाय रूपं विप्रर्षेर्वसिष्ठस्य महात्मनः ॥&#x9;006c&lt;br&gt;&#xA;सा तं दृष्ट्वोग्रतपसं वसिष्ठं तपतां वरम् ।&#x9;007a&lt;br&gt;&#xA;आचारैर्मुनिभिर्दृष्टैः पूजयामास भारत ॥&#x9;007c&lt;br&gt;&#xA;उवाच नियमज्ञा च कल्याणी सा प्रियंवदा ।&#x9;008a&lt;br&gt;&#xA;भगवन्मुनिशार्दूल किमाज्ञापयसि प्रभो ॥&#x9;008c&lt;br&gt;&#xA;सर्वमद्य यथाशक्ति तव दास्यामि सुव्रत ।&#x9;009a&lt;br&gt;&#xA;शक्रभक्त्या च ते पाणिं न दास्यामि कथञ्चन ॥&#x9;009c&lt;br&gt;&#xA;व्रतैश्च नियमैश्चैव तपसा च तपोधन ।&#x9;010a&lt;br&gt;&#xA;शक्रस्तोषयितव्यो वै मया त्रिभुवनेश्वरः ॥&#x9;010c&lt;br&gt;&#xA;इत्युक्तो भगवान्देवः स्मयन्निव निरीक्ष्य ताम् ।&#x9;011a&lt;br&gt;&#xA;उवाच नियमं ज्ञात्वा सान्त्वयन्निव भारत ॥&#x9;011c&lt;br&gt;&#xA;उग्रं तपश्चरसि वै विदिता मेऽसि सुव्रते ।&#x9;012a&lt;br&gt;&#xA;यदर्थमयमारम्भस्तव कल्याणि हृद्गतः ॥&#x9;012c&lt;br&gt;&#xA;तच्च सर्वं यथाभूतं भविष्यति वरानने ।&#x9;013a&lt;br&gt;&#xA;तपसा लभ्यते सर्वं यथाभूतं भविष्यति ॥&#x9;013c&lt;br&gt;&#xA;यथा स्थानानि दिव्यानि विबुधानां शुभानने ।&#x9;014a&lt;br&gt;&#xA;तपसा तानि प्राप्याणि तपोमूलं महात्सुखम् ॥&#x9;014c&lt;br&gt;&#xA;इति कृत्वा तपो घोरं देहं सन्न्यस्य मानवाः ।&#x9;015a&lt;br&gt;&#xA;देवत्वं यान्ति कल्याणि शृणुष्वैकं वचो मम ॥&#x9;015c&lt;br&gt;&#xA;पञ्च चैतानि सुभगे बदराणि शुभव्रते ।&#x9;016a&lt;br&gt;&#xA;पचेत्युक्त्वा तु भगवाञ्जगाम बलसूदनः ॥&#x9;016c&lt;br&gt;&#xA;आमन्त्र्य तां तु कल्याणीं ततो जप्यं जजाप सः ।&#x9;017a&lt;br&gt;&#xA;अविदूरे ततस्तस्मादाश्रमात्तीर्थमुत्तमम् ॥&#x9;017c&lt;br&gt;&#xA;तच्च तीर्थं महाराज यत्र जप्यं जजाप सः ।&#x9;018a&lt;br&gt;&#xA;इन्द्रतीर्थेतिविख्यातं त्रिषु लोकेषु मानद ॥&#x9;018c&lt;br&gt;&#xA;तस्य जिज्ञासनार्थं स भगवान्पाकशासनः ।&#x9;019a&lt;br&gt;&#xA;बदराणामपचनं चकार विबुधाधिपः ॥&#x9;019c&lt;br&gt;&#xA;ततः प्रतप्ता सा राजन्वाग्यता विगतक्लमा ।&#x9;020a&lt;br&gt;&#xA;तत्परा शुचिसंवीता पावके समधिश्रयत् ।&#x9;020c&lt;br&gt;&#xA;अपचद्राजशार्दूल बदराणि महाव्रता ॥&#x9;020e&lt;br&gt;&#xA;तस्याः पचन्त्याः सुमहान्कालोऽगात्पुरुषर्षभ ।&#x9;021a&lt;br&gt;&#xA;न च स्म तान्यपच्यन्त दिनं च क्षयमभ्यगात् ॥&#x9;021c&lt;br&gt;&#xA;हुताशनेन दग्धश्च यस्तस्याः काष्ठसञ्चयः ।&#x9;022a&lt;br&gt;&#xA;अकाष्ठमग्निं सा दृष्ट्वा स्वशरीरमथादहत् ॥&#x9;022c&lt;br&gt;&#xA;पादौ प्रक्षिप्य सा पूर्वं पावके चारुदर्शना ।&#x9;023a&lt;br&gt;&#xA;दग्धौ दग्धौ पुनः पादावुपावर्तयतानघ ॥&#x9;023c&lt;br&gt;&#xA;चरणे दह्यमाने च नाचिन्तयदनिन्दिता ।&#x9;024a&lt;br&gt;&#xA;दुःखं कमलपत्राक्षी महर्षिप्रियकाम्यया ॥&#x9;024c&lt;br&gt;&#xA;न वैमनस्यं तस्यास्तु मुखभेदोऽथवाऽभवत् ।&#x9;025a&lt;br&gt;&#xA;शरीरमग्निना दीप्य जलमध्ये यथा स्थिता ॥&#x9;025c&lt;br&gt;&#xA;तच्चास्याः पचने यत्नं न न्यवर्तत भारत ।&#x9;026a&lt;br&gt;&#xA;सर्वथा बदराण्येव पक्तव्यानीति कन्यका ॥&#x9;026c&lt;br&gt;&#xA;सा तन्मनसि कृत्वैव महर्षेर्वचनं शुभा ।&#x9;027a&lt;br&gt;&#xA;अपचद्बदराण्येव न चापच्यन्त भारत ॥&#x9;027c&lt;br&gt;&#xA;तस्यास्तु चरणौ वह्निर्ददाह भगवान्स्वयम् ।&#x9;028a&lt;br&gt;&#xA;न च तस्या मनोदुःखं स्वल्पमप्यभवत्तदा ॥&#x9;028c&lt;br&gt;&#xA;अथ तत्कर्म दृष्ट्वाऽस्याः प्रीतस्त्रिभुवनेश्वरः ।&#x9;029a&lt;br&gt;&#xA;ततः सन्दर्शयामास कन्यायै रूपमात्मनः ॥&#x9;029c&lt;br&gt;&#xA;उवाच च सुरश्रेष्ठस्तां कन्यां सुदृढव्रताम् ।&#x9;030a&lt;br&gt;&#xA;प्रीतोऽस्मि ते शुभे भक्त्या तपसा नियमेन च ॥&#x9;030c&lt;br&gt;&#xA;तस्माद्योऽभिमतः कामः स ते सम्पत्स्यते शुभे ।&#x9;031a&lt;br&gt;&#xA;देहं त्यक्त्वा महाभागे त्रिदिवे मयि वत्स्यसि ॥&#x9;031c&lt;br&gt;&#xA;इदं च ते तीर्थवरं स्थिरं लोके भविष्यति ।&#x9;032a&lt;br&gt;&#xA;सर्वपापापहं सुभ्रु नाम्ना बदरपाचनम् ।&#x9;032c&lt;br&gt;&#xA;विख्यातं त्रिषु लोकेषु ब्रह्मर्षिभिरभिप्लुतम् ॥&#x9;032c&lt;br&gt;&#xA;अस्मिन्खलु महाभागे शुभे तीर्थवरेऽनघे ।&#x9;033a&lt;br&gt;&#xA;त्यक्त्वा सप्तर्षयो जग्मुर्हिमवन्तमरुन्धतीम् ॥&#x9;033c&lt;br&gt;&#xA;ततस्ते वै महाभागा गत्वा तत्र सुसंशिताः ।&#x9;034a&lt;br&gt;&#xA;वृत्त्यर्थं फलमूलानि समाहर्तुं ययुः किल ॥&#x9;034c&lt;br&gt;&#xA;तेषां वृत्त्यर्थिनां तत्र वसतां हिमवद्वने ।&#x9;035a&lt;br&gt;&#xA;अनावृष्टिरनुप्राप्ता तदा द्वादशवार्षिकी ॥&#x9;035c&lt;br&gt;&#xA;ते कृत्वा चाश्रमं तत्र न्यवसन्त तपस्विनः ।&#x9;036a&lt;br&gt;&#xA;अरुन्धत्यपि कल्याणी तपोनित्याऽभवत्तदा ॥&#x9;036c&lt;br&gt;&#xA;अरुन्धतीं ततो दृष्ट्वा तीव्रं नियममास्थिताम् ।&#x9;037a&lt;br&gt;&#xA;अथागमत्त्रिनयनः सुप्रीतो वरदस्तदा ॥&#x9;037c&lt;br&gt;&#xA;ब्राह्मं रूपं ततः कृत्वा महादेवो महायशाः ।&#x9;038a&lt;br&gt;&#xA;तामभ्येत्याब्रवीद्देवो भिक्षामिच्छाम्यहं शुभे ॥&#x9;038c&lt;br&gt;&#xA;प्रत्युवाच ततः सा तं ब्राह्मणं चारुदर्शना ।&#x9;039a&lt;br&gt;&#xA;क्षीणोऽन्नसञ्चयो विप्र बदराणीह भक्षय ॥&#x9;039c&lt;br&gt;&#xA;ततोऽब्रवीन्महादेवः पचस्वैतानि सुव्रते ।&#x9;040a&lt;br&gt;&#xA;इत्युक्ता साऽपचत्तानि ब्राह्मणप्रियकाम्यया ।&#x9;040c&lt;br&gt;&#xA;अधिश्रित्य समिद्धेऽग्नौ बदराणि यशस्विनी ॥&#x9;040e&lt;br&gt;&#xA;दिव्या मनोरमाः पुण्याः कथाः शुश्राव सा तदा ।&#x9;041a&lt;br&gt;&#xA;अतीता सा त्वनावृष्टिर्घोरा द्वादशवार्षिकी ॥&#x9;041c&lt;br&gt;&#xA;अनश्नन्त्याः पचन्त्याश्च शृण्वन्त्याश्च कथाः शुभाः ।&#x9;042a&lt;br&gt;&#xA;दिनोपमः स तस्याथ कालोऽतीतः सुदारुणः ॥&#x9;042c&lt;br&gt;&#xA;ततस्तु मुनयः प्राप्ताः फलान्यादाय पर्वतात् ।&#x9;043a&lt;br&gt;&#xA;ततः स भगवान्प्रीतः प्रोवाचारुन्धतीं ततः ॥&#x9;043c&lt;br&gt;&#xA;उपसर्पस्व धर्मज्ञे यथापूर्वमिमानृषीन् ।&#x9;044a&lt;br&gt;&#xA;प्रीतोऽस्मि तव धर्मज्ञे तपसा नियमेन च ॥&#x9;044c&lt;br&gt;&#xA;ततः सन्दर्शयामास स्वरूपं भगवान्हरः ।&#x9;045a&lt;br&gt;&#xA;ततोऽब्रवीत्तदा तेभ्यस्तस्याश्च चरितं महत् ॥&#x9;045c&lt;br&gt;&#xA;भवद्भिर्हिमवत्पृष्ठे यत्तपः समुपार्जितम् ।&#x9;046a&lt;br&gt;&#xA;अस्याश्च यत्तपो विप्रा न समं तन्मतं मम ॥&#x9;046c&lt;br&gt;&#xA;अनया हि तपस्विन्या तपस्तप्तं सुदुश्चरम् ।&#x9;047a&lt;br&gt;&#xA;अनश्नन्त्या पचन्त्या च समा द्वादश पारिताः ॥&#x9;047c&lt;br&gt;&#xA;ततः प्रोवाच भगवांस्तामेवारुन्धतीं पुनः ।&#x9;048a&lt;br&gt;&#xA;वरं वृणीष्व कल्याणि यत्तेऽभिलषितं हृदि ॥&#x9;048c&lt;br&gt;&#xA;साऽब्रवीत्पृथुताम्राक्षी देवं सप्तर्षिसंसदि ।&#x9;049a&lt;br&gt;&#xA;भगवान्यदि मे प्रीतस्तीर्थं स्यादिदमद्भुतम् ॥&#x9;049c&lt;br&gt;&#xA;सिद्धदेवर्षिदयितं नाम्ना बदरपाचनम् ।&#x9;050a&lt;br&gt;&#xA;तथाऽस्मिन्देवदेवेश त्रिरात्रमुषितः शुचिः ॥&#x9;050c&lt;br&gt;&#xA;प्राप्नुयादुपवासेन फलं द्वादशवार्षिकम् ।&#x9;051a&lt;br&gt;&#xA;एवमस्त्विति तां देवः प्रत्युवाच तपस्विनीम् ॥&#x9;051c&lt;br&gt;&#xA;सप्तर्षिभिः स्तुतो देवस्ततो लोकं ययौ तदा ।&#x9;052a&lt;br&gt;&#xA;ऋषयो विस्मयं जग्मुस्तां दृष्ट्वा चाप्यरुन्धतीम् ।&#x9;052c&lt;br&gt;&#xA;अश्रान्तां चाविवर्णां च क्षुत्पिपासाऽसमायुताम् ॥&#x9;052e&lt;br&gt;&#xA;एवं सिद्धिः परा प्राप्ता अरुन्धत्या विशुद्धया ।&#x9;053a&lt;br&gt;&#xA;यथा त्वया महाभागे मदर्थे संशितव्रते ॥&#x9;053c&lt;br&gt;&#xA;विशेषो हि त्वया भद्रे व्रते ह्यस्मिन्समर्पितः ।&#x9;054a&lt;br&gt;&#xA;तथा चेदं ददाम्यद्य नियमेन सुतोषितः ।&#x9;054c&lt;br&gt;&#xA;विशेषं तव कल्याणि प्रयच्छामि वरं वरे ॥&#x9;054e&lt;br&gt;&#xA;अरुन्धत्या वरस्तस्या यो दत्तो वै महात्मना ।&#x9;055a&lt;br&gt;&#xA;तस्य चाहं प्रभावेन तव कल्याणि तेजसा ।&#x9;055c&lt;br&gt;&#xA;प्रवक्ष्यामि परं भूयो वरमत्र यथाविधि ॥&#x9;055e&lt;br&gt;&#xA;यस्त्वेकां रजनीं तीर्थे वत्स्यते सुसमाहितः ।&#x9;056a&lt;br&gt;&#xA;सस्नात्वा प्राप्स्यते लोकान्देहन्यासात्सुदुर्लभान् ॥&#x9;056c&lt;br&gt;&#xA;इत्युक्त्वा भगवान्देवः सहस्राक्षः प्रतापवान् ।&#x9;057a&lt;br&gt;&#xA;श्रुतावतीं ततः पुण्यां जगाम त्रिदिवं पुनः ॥&#x9;057c&lt;br&gt;&#xA;गते वज्रधरे राजंस्तत्र वर्षं पपात ह ।&#x9;058a&lt;br&gt;&#xA;पुष्पाणां भरतश्रेष्ठ दिव्यानां पुण्यगन्धिनाम् ॥&#x9;058c&lt;br&gt;&#xA;देवदुन्दुभयश्चापि नेदुस्तत्र महास्वनाः ।&#x9;059a&lt;br&gt;&#xA;मारुतश्च ववौ पुण्यः पुण्यगन्धो विशाम्पते ॥&#x9;059c&lt;br&gt;&#xA;उत्सृज्य तु शुभा देहं जगामास्य च भार्यताम् ।&#x9;060a&lt;br&gt;&#xA;तपसोग्रेण तं लब्ध्वा तेन रेमे सहाच्युत ॥&#x9;060c&lt;br&gt;&#xA;जनमेजय उवाच ।&#x9;061&lt;br&gt;&#xA;का तस्या भगवन्माता क्व संवृद्धा च शोभना ।&#x9;061a&lt;br&gt;&#xA;श्रोतुमिच्छाम्यहं विप्र परं कौतूहलं हि मे ॥&#x9;061c&lt;br&gt;&#xA;वैशम्पायन उवाच ।&#x9;062&lt;br&gt;&#xA;भरद्वाजस्य विप्रर्षेः स्कन्नं रेतो महात्मनः ।&#x9;062a&lt;br&gt;&#xA;दृष्ट्वाऽप्सरसमायान्तीं घृताचीं पृथलोचनाम् ॥&#x9;062c&lt;br&gt;&#xA;स तु जग्राह तद्रेतः करेण जपतां वरः ।&#x9;063a&lt;br&gt;&#xA;तदाऽपतत्पर्णपुटे तत्र सा सम्भवत्सुता ॥&#x9;063c&lt;br&gt;&#xA;तस्यास्तु जातकर्मादि कृत्वा सर्वं तपोधनः ।&#x9;064a&lt;br&gt;&#xA;नाम चास्याः स कृतवान्भरद्वाजो महामुनिः ॥&#x9;064c&lt;br&gt;&#xA;श्रुतावतीति धर्मात्मा देवर्षिगणसंसदि ।&#x9;065a&lt;br&gt;&#xA;स्वे च तामाश्रमे न्यस्य जगाम हिमवद्वनम् ॥&#x9;065c&lt;br&gt;&#xA;तत्राप्युपस्पृश्य महानुभावो वसूनि दत्त्वा च महाद्विजेभ्यः ।&#x9;066a&lt;br&gt;&#xA;जगाम तीर्थं सुसमाहितात्माशक्रस्य वृष्णिप्रवरस्तदानीम् ॥ ॥&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/050/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/050/</guid>
      <description>&lt;p&gt;अध्यायः 050&lt;/p&gt;&#xA;&lt;p&gt;बलभद्रस्येन्द्रतीर्थादिगमनम् ॥ 1 ॥ तत्तत्तीर्थमाहात्म्यकथनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;इन्द्रतीर्थं ततो गत्वा यदूनां प्रवरो बली ।&#x9;001a&lt;br&gt;&#xA;विप्रेभ्यो धनरत्नानि ददौ स्नात्वा यथाविधि ॥&#x9;001c&lt;br&gt;&#xA;तत्र ह्यमरराजो वै ईजे क्रतुशतेन ह ।&#x9;002a&lt;br&gt;&#xA;बृहस्पतेश्च देवेशः प्रददौ विपुलं धनम् ॥&#x9;002c&lt;br&gt;&#xA;अनर्गलान्सजारूथ्यान्सर्वान्विविधदक्षिणान् ।&#x9;003a&lt;br&gt;&#xA;आजहार क्रतूंस्तत्र यथोक्तं वेदपारगैः ॥&#x9;003c&lt;br&gt;&#xA;तान्क्रतून्भरतश्रेष्ठ शतकृत्वो महाद्युतिः ।&#x9;004a&lt;br&gt;&#xA;पूरयामास विधिवत्ततः ख्यातः शतक्रतुः ॥&#x9;004c&lt;br&gt;&#xA;तस्य नाम्ना तु तत्तीर्थं शिवं पुण्यं सनातनम् ।&#x9;005a&lt;br&gt;&#xA;इन्द्रतीर्थमिति ख्यातं सर्वपापप्रमोचनम् ॥&#x9;005c&lt;br&gt;&#xA;उपस्पृश्य च तत्रापि विधिवन्मुसलायुधः ।&#x9;006a&lt;br&gt;&#xA;ब्राह्मणान्पूजयित्वा च पानाच्छादनभोजनैः ॥&#x9;006c&lt;br&gt;&#xA;शुभं तीर्थवरं तस्माद्रामतीर्थं जगाम ह ।&#x9;007a&lt;br&gt;&#xA;यत्र रामो महाभागो भार्गवः सुमहातपाः ॥&#x9;007c&lt;br&gt;&#xA;असकृत्पृथिवीं कृत्वा हतक्षत्रियपुङ्गवाम् ।&#x9;008a&lt;br&gt;&#xA;उपाध्यायं पुरस्कृत्य काश्यपं मुनिसत्तमम् ॥&#x9;008c&lt;br&gt;&#xA;अयजद्वाजपेयेन सोऽश्वमेधशतेन च ।&#x9;009a&lt;br&gt;&#xA;प्रददौ दक्षिणार्थं च पृथिवीं सागराम्बराम् ॥&#x9;009c&lt;br&gt;&#xA;रामो दत्त्वा धनं तत्र द्विजेभ्यो जनमेजय ।&#x9;010a&lt;br&gt;&#xA;उपस्पृश्य यथान्यायं पूजयित्वा तथा द्विजान् ॥&#x9;010c&lt;br&gt;&#xA;पुण्यतीर्थे शुभे देशे वसु दत्त्वा हलायुधः ।&#x9;011a&lt;br&gt;&#xA;मुनींश्चैवाभिवाद्याथ यमुनातीर्थमागमत् ।&#x9;011c&lt;br&gt;&#xA;यत्रानयामास तदा राजसूयमपाम्पतिः ॥&#x9;011e&lt;br&gt;&#xA;दितेः सुतान्महाभागो वरुणो वै सितप्रभः ।&#x9;012a&lt;br&gt;&#xA;यत्र निर्जित्य सङ्ग्रामे मानुषान्दानवांस्तथा ।&#x9;012c&lt;br&gt;&#xA;गन्धर्वान्राक्षसांश्चैव वरुणः परवीरहा ॥&#x9;012e&lt;br&gt;&#xA;तस्मिन्क्रतुवरे वृत्ते सङ्ग्रामः समजायत ।&#x9;013a&lt;br&gt;&#xA;देवानां दानवानां च त्रैलोक्यस्य भयावहः ॥&#x9;013c&lt;br&gt;&#xA;राजसूये क्रतुश्रेष्ठे निवृत्ते जनमेजय ।&#x9;014a&lt;br&gt;&#xA;जायते सुमहाघोरः सङ्क्षयः क्षत्रियान्प्रति ॥&#x9;014c&lt;br&gt;&#xA;हलायुधस्तदा रामस्तस्मिंस्तीर्थवरे शुभे ।&#x9;015a&lt;br&gt;&#xA;तत्र स्नात्वा च दत्त्वा च द्विजेभ्यो वसु माधवः ॥&#x9;015c&lt;br&gt;&#xA;वनमाली ततो हृष्टः स्तूयमानो द्विजातिभिः ।&#x9;016a&lt;br&gt;&#xA;तस्मादादित्यतीर्थं च जगाम कमलेक्षणः ॥&#x9;016c&lt;br&gt;&#xA;यत्रेष्ट्वा भगवाञ्ज्योतिर्भास्करो राजसत्तम ।&#x9;017a&lt;br&gt;&#xA;ज्योतिषामाधिपत्यं च प्रभावं चाभ्यपद्यत ॥&#x9;017c&lt;br&gt;&#xA;तस्या नद्यास्तु तीरे वै सर्वे देवाः सवासवाः ।&#x9;018a&lt;br&gt;&#xA;विश्वेदेवाः समरुतो गन्धर्वाप्सरसश्च ह ॥&#x9;018c&lt;br&gt;&#xA;द्वैपायनः शुकश्चैव कृष्णश्च मधुसूदनः ।&#x9;019a&lt;br&gt;&#xA;यक्षाश्च राक्षसाश्चैव पिशाचाश्च विशाम्पते ॥&#x9;019c&lt;br&gt;&#xA;एते चान्ये च बहवो योगसिद्धाः सहस्रशः ।&#x9;020a&lt;br&gt;&#xA;तस्मिंस्तीर्थे सरस्वत्याः शिवे पुण्ये परन्तप ॥&#x9;020c&lt;br&gt;&#xA;तत्र हत्वा पुरा विष्णुरसुरौ मधुकैटभौ ।&#x9;021a&lt;br&gt;&#xA;आप्लुत्य भरतश्रेष्ठ तीर्थप्रवर उत्तमे ॥&#x9;021c&lt;br&gt;&#xA;द्वैपायनश्च धर्मात्मा तत्रैवाप्लुत्य भारत ।&#x9;022a&lt;br&gt;&#xA;सम्प्राप्तः परमं योगं सिद्धिं च परमां गतः ॥&#x9;022c&lt;br&gt;&#xA;असितो देवलश्चैव तस्मिन्नेव महातपाः ।&#x9;023a&lt;br&gt;&#xA;परमं योगमास्थाय ऋषिर्योगमवाप्तवान् ॥ ॥&#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/051/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/051/</guid>
      <description>&lt;p&gt;अध्यायः 051&lt;/p&gt;&#xA;&lt;p&gt;देवलजैगीषव्ययोश्चरित्रकीर्तनम् ॥ 1 ॥ बलभद्रस्यादित्यतीर्थात्सोमतीर्थगमनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;तस्मिन्नेव तु धर्मात्मा वसति स्म तपोधनः ।&#x9;001a&lt;br&gt;&#xA;गार्हिस्थ्यं धर्ममास्थाय ह्यसितो देवलः पुरा ॥&#x9;001c&lt;br&gt;&#xA;धर्मनित्यः शुचिर्दान्तो यज्ञशीलो महातपाः ।&#x9;002a&lt;br&gt;&#xA;कर्मणा मनसा वाचा समः सर्वेषु जन्तुषु ॥&#x9;002c&lt;br&gt;&#xA;अक्रोधनो महाराज तुल्यनिन्दात्मसंस्तुतिः ।&#x9;003a&lt;br&gt;&#xA;प्रियाप्रिये तुल्यवृत्तिर्यमवत्समदर्शनः ॥&#x9;003c&lt;br&gt;&#xA;काञ्चने लोष्ठके चैव समदर्शी महातपाः ।&#x9;004a&lt;br&gt;&#xA;देवानपूजयन्नित्यमतिथींश्च द्विजैः सह ।&#x9;004c&lt;br&gt;&#xA;ब्रह्मचर्यरतो नित्यं सदा धर्मपरायणः ॥&#x9;004e&lt;br&gt;&#xA;ततोऽभ्येत्य महाभाग योगमास्थाय भिक्षुकः ।&#x9;005a&lt;br&gt;&#xA;जैगीषव्यो मुनिर्धीमांस्तस्मिंस्तीर्थे समाहितः ॥&#x9;005c&lt;br&gt;&#xA;देवलस्याश्रमे राजन्न्यवसत्स महाद्युतिः ।&#x9;006a&lt;br&gt;&#xA;योगनित्यो महाराज सिद्धिं प्राप्तो महातपाः ॥&#x9;006c&lt;br&gt;&#xA;तं तत्र वसमानं तु जैगीषव्यं महामुनिम् ।&#x9;007a&lt;br&gt;&#xA;देवलो दर्शयन्नेव नैवायुञ्जत धर्मतः ॥&#x9;007c&lt;br&gt;&#xA;एवं तयोर्महाराज दीर्घकालो व्यतिक्रमत् ॥&#x9;008ac&lt;br&gt;&#xA;जैगीषव्यो मुनिस्तं तु ददर्शाथ स केवलम् ।&#x9;009a&lt;br&gt;&#xA;आहारकाले मतिमान्परिव्राड् जमेजय ॥&#x9;009c&lt;br&gt;&#xA;उपातिष्ठत धर्मज्ञो भैक्षकाले स देवलम् ।&#x9;010a&lt;br&gt;&#xA;स दृष्ट्वा भिक्षुरूपेण प्राप्तं तत्र महामुनिम्&#x9;010c&lt;br&gt;&#xA;गौरवं परमं चक्रे प्रीतिं च विपुलां तथा ॥&#x9;010e&lt;br&gt;&#xA;देवलस्तु यथाशक्ति पूजयामास भारत ।&#x9;011a&lt;br&gt;&#xA;ऋषिदृष्टेन विधिना समा बहीः समाहितः ॥&#x9;011c&lt;br&gt;&#xA;कदाचित्तस्य नृपते देवलस्य महात्मनः ।&#x9;012a&lt;br&gt;&#xA;चिन्ता सुमहती जाता मुनिं दृष्ट्वा महाद्युतिम् ॥&#x9;012c&lt;br&gt;&#xA;समास्तु समतिक्रान्ता बह्व्यः पूजयतो मम ।&#x9;013a&lt;br&gt;&#xA;न चायमलसो भिक्षुरभ्यभाषत किञ्चन ॥&#x9;013c&lt;br&gt;&#xA;एवं विगणयन्नेव स जगाम महोदधिम् ।&#x9;014a&lt;br&gt;&#xA;अन्तरिक्षचरः श्रीमान्कलशं गृह्य देवलः ॥&#x9;014c&lt;br&gt;&#xA;गच्छन्नेव स धर्मात्मा समुद्रं सरितां परिम् ।&#x9;015a&lt;br&gt;&#xA;जैगीषव्यं ततोऽपश्यद्गतं प्रागेव भारत ॥&#x9;015c&lt;br&gt;&#xA;ततः सविस्मयश्चिन्तां जगामाथामितप्रभः ।&#x9;016a&lt;br&gt;&#xA;कथं भिक्षुरचं प्राप्तः समुद्रे स्नात एव च ॥&#x9;016c&lt;br&gt;&#xA;इत्येवं चिन्तयामास महर्षिरसितस्तदा ।&#x9;017a&lt;br&gt;&#xA;स्नात्वा समुद्रे विधिवच्छुचिर्जप्यं जजाप सः ॥&#x9;017c&lt;br&gt;&#xA;कृतजप्याह्निकः श्रीमानाश्रमं च जगाम ह ।&#x9;018a&lt;br&gt;&#xA;कलशं जलपूर्णं वै गृहीत्वा जनमेजय ॥&#x9;018c&lt;br&gt;&#xA;ततः स प्रविशन्नेव स्वमाश्रमपदं मुनिः ।&#x9;019a&lt;br&gt;&#xA;आसीनमाश्रमे तत्र जैगीषव्यमपश्यत ॥&#x9;019c&lt;br&gt;&#xA;न व्याहरति चैवैनं जैगीषव्यः कथञ्चन ।&#x9;020a&lt;br&gt;&#xA;काष्ठभूतोऽऽश्रमपदे वसति स्म महातपाः ॥&#x9;020c&lt;br&gt;&#xA;तं दृष्ट्वा चाप्लुतं तोये सागरे सागरोपमम् ।&#x9;021a&lt;br&gt;&#xA;प्रविष्टमाश्रमं चापि पूर्वमेव ददर्श सः ॥&#x9;021c&lt;br&gt;&#xA;असितो देवलो राजंश्चिन्तयामास बुद्धिमान् ।&#x9;022a&lt;br&gt;&#xA;दृष्ट्वा प्रभावं तपसो जैगीषव्यस्य योगजम् ॥&#x9;022c&lt;br&gt;&#xA;चिन्तयामास राजेन्द्र तदा स मुनिसत्तमः ।&#x9;023a&lt;br&gt;&#xA;मया दृष्टः समुद्रे च आश्रमे च कथं न्वयम् ॥&#x9;023c&lt;br&gt;&#xA;एवं विगणयन्नेव स मुनिर्मन्त्रपारगः ।&#x9;024a&lt;br&gt;&#xA;उत्पपाताश्रमात्तस्मादन्तरिक्षं विशाम्पते ।&#x9;024c&lt;br&gt;&#xA;जिज्ञासार्थं तदा भिक्षोर्जैगीषव्यस्य देवलः ॥&#x9;024e&lt;br&gt;&#xA;सोऽन्तरिक्षचरान्सिद्धान्समपश्यत्समाहितान् ।&#x9;025a&lt;br&gt;&#xA;जैगीषव्यं च तैः सिद्धैः पूज्यमानमपश्यत ॥&#x9;025c&lt;br&gt;&#xA;ततोऽसितः सुसंरब्धो व्यवसायी दृढव्रतः ।&#x9;026a&lt;br&gt;&#xA;अपश्यद्वै दिवं यातं जैगीषव्यं स देवलः ॥&#x9;026c&lt;br&gt;&#xA;तस्माच्च पितृलोकं तं व्रजन्तं सोऽन्वपश्यत ।&#x9;027a&lt;br&gt;&#xA;पितृलोकाच्च तं यातं याम्यं लोकमपश्यत ॥&#x9;027c&lt;br&gt;&#xA;&#39;तस्मादादित्यलोकं च व्रजन्तं सोऽन्वपश्यत ।&#x9;028a&lt;br&gt;&#xA;&#39;तस्मादपि समुत्पत्य सोमलोकमभिष्टुतम् ।&#x9;028c&lt;br&gt;&#xA;व्रजन्तमन्वपश्यत्स जैगीषव्यं स देवलः ॥&#x9;028e&lt;br&gt;&#xA;लोकान्समुत्पतन्तं तु शुभानेकान्तयाजिनाम् ।&#x9;029a&lt;br&gt;&#xA;ततोऽग्निहोत्रिणां लोकांस्ततश्चाप्युत्पपात ह ॥&#x9;029c&lt;br&gt;&#xA;दर्शं च पौर्णमासं च ये यजन्ति तपोधनाः ।&#x9;030a&lt;br&gt;&#xA;तेभ्यः स ददृशे धीमाल्ँलोकेभ्यः पशुयाजिनाम् ।&#x9;030c&lt;br&gt;&#xA;व्रजन्तं लोकममलमपश्यद्देवपूजितम् ॥&#x9;030e&lt;br&gt;&#xA;चातुर्मास्यैर्बहुविधैर्यजन्ते ये तपोधनाः ।&#x9;031a&lt;br&gt;&#xA;तेषां स्थानं ततो यातं तथाऽग्निष्टोमयाजिनाम् ॥&#x9;031c&lt;br&gt;&#xA;अग्निष्टुतेन च तथा ये यजन्ति तपोधनाः ।&#x9;032a&lt;br&gt;&#xA;तत्स्थानमनुसम्प्राप्तमन्वपश्यत देवलः ॥&#x9;032c&lt;br&gt;&#xA;वाजपेयं क्रतुवरं तथा बहुसुवर्णकम् ।&#x9;033a&lt;br&gt;&#xA;आहरन्ति महाप्राज्ञास्तेषां लोकेष्वपश्यत ॥&#x9;033c&lt;br&gt;&#xA;यजन्ते राजसूयेन पुण्डरीकेण चैव ये ।&#x9;034a&lt;br&gt;&#xA;तेषां लोकेष्वपश्यच्च जैगीषव्यं स देवलः ॥&#x9;034c&lt;br&gt;&#xA;अश्वमेधं क्रतुवरं नरमेधं तथैव च ।&#x9;035a&lt;br&gt;&#xA;आहरन्ति नरश्रेष्ठास्तेषां लोकेष्वपश्यत ॥&#x9;035c&lt;br&gt;&#xA;सर्वमेधं च दुष्प्रापं तथा सौत्रामणिं च ये ।&#x9;036a&lt;br&gt;&#xA;तेषां लोकेष्वपश्यच्च जैगीषव्यं स देवलः ॥&#x9;036c&lt;br&gt;&#xA;द्वादशाहैश्च सत्रैश्च यजन्ते विविधैर्नृप ।&#x9;037a&lt;br&gt;&#xA;तेषां लोकेष्वपश्यच्च जैगीषव्यं स देवलः ॥&#x9;037c&lt;br&gt;&#xA;मैत्रावरुणयोर्लोकानादित्यानां तथैव च ।&#x9;038a&lt;br&gt;&#xA;सलोकतामनुप्राप्तमपश्यत ततोऽसितः ॥&#x9;038c&lt;br&gt;&#xA;रुद्राणां च वसूनां च स्थानं यच्च बृहस्पतेः ।&#x9;039a&lt;br&gt;&#xA;तानि सर्वाण्यतीतं च समपश्यत्ततोऽसितः ॥&#x9;039c&lt;br&gt;&#xA;आरुह्य च गवां लोकं प्रयान्तं ब्रह्मसत्रिणाम् ।&#x9;040a&lt;br&gt;&#xA;लोकानपश्यद्गच्छन्तं जैगीषव्यं ततोऽसितः ॥&#x9;040c&lt;br&gt;&#xA;त्रील्ँलोकान्प्रवरान्विप्रमुत्पतन्तं स्वतेजसा ।&#x9;041a&lt;br&gt;&#xA;पतिव्रतानां लोकांश्च व्रजन्तं सोऽन्वपश्यत ॥&#x9;041c&lt;br&gt;&#xA;ततो मुनिवरं भूयो जैगीषव्यमथासितः ।&#x9;042a&lt;br&gt;&#xA;नान्वपश्यत लोकस्थमन्तर्हितमरिन्दम ॥&#x9;042c&lt;br&gt;&#xA;सोऽचिन्तयन्महाभागो जैगीषव्यस्य देवलः ।&#x9;043a&lt;br&gt;&#xA;प्रभावं सुव्रतत्वं च सिद्धिं योगस्य चातुलाम् ॥&#x9;043c&lt;br&gt;&#xA;असितोऽपृच्छत तदा सिद्धाल्ँलोकेषु सत्तमान् ।&#x9;044a&lt;br&gt;&#xA;प्रयतः प्राञ्जलिर्भूत्वा धीरस्तान्ब्रह्मचारिणः ॥&#x9;044c&lt;br&gt;&#xA;जैगीषव्यं न पश्यामि तं शंसन्तु तपोधनाः ।&#x9;045a&lt;br&gt;&#xA;एतदिच्छाम्यहं श्रोतुं परं कौतूहलं हि मे ॥&#x9;045c&lt;br&gt;&#xA;सिद्धा ऊचुः ।&#x9;046&lt;br&gt;&#xA;शृणु देवल भूतार्थं शंसतां नो दृढव्रत ।&#x9;046a&lt;br&gt;&#xA;जैगीषव्यो गतो लोकं शाश्वतं ब्रह्मणोक्षयम् ॥&#x9;046c&lt;br&gt;&#xA;वैशम्पायन उवाच ।&#x9;047&lt;br&gt;&#xA;स श्रुत्वा वचनं तेषां सिद्धानां ब्रह्मचारिणाम् ।&#x9;047a&lt;br&gt;&#xA;असितो देवलस्तूर्णमुत्पपात पपात च ॥&#x9;047c&lt;br&gt;&#xA;ततः सिद्धास्त ऊचुर्हि देवलं पुनरेव ह ।&#x9;048a&lt;br&gt;&#xA;न देवलगतिस्तत्र तव गन्तुं तपोधन ।&#x9;048c&lt;br&gt;&#xA;ब्रह्मणः सदने विप्र जैगीषव्यो यदाप्तवान् ॥&#x9;048e&lt;br&gt;&#xA;वैशम्पायन उवाच ।&#x9;049&lt;br&gt;&#xA;तेषां तद्वचनं श्रुत्वा सिद्धानां देवलः पुनः ।&#x9;049a&lt;br&gt;&#xA;आनुपूर्व्येण लोकांस्तान्सर्वानवततार ह ॥&#x9;049c&lt;br&gt;&#xA;स्वमाश्रमपदं पुण्यमाजगाम पतङ्गवत् ।&#x9;050a&lt;br&gt;&#xA;प्रविशन्नेव चापश्यज्जैगीषव्यं स देवलः ॥&#x9;050c&lt;br&gt;&#xA;ततो बुद्ध्या व्यगणयद्देवलो धर्मयुक्तया ।&#x9;051a&lt;br&gt;&#xA;दृष्ट्वा प्रभावं तपसो जैगीषव्यस्य योगजम् ॥&#x9;051c&lt;br&gt;&#xA;ततोऽब्रविन्महात्मानं जैगीषव्यं स देवलः ।&#x9;052a&lt;br&gt;&#xA;विनयावनतो राजन्नुपसर्प्य महामुनिम् ।&#x9;052c&lt;br&gt;&#xA;मोक्षधर्मं समास्थातुमिच्छेयं भगवन्नहम् ॥&#x9;052e&lt;br&gt;&#xA;तस्य तद्वचनं श्रुत्वा उपदेशं चकार सः ।&#x9;053a&lt;br&gt;&#xA;विधिं योगस्य परमं कार्याकार्यस्य शास्त्रतः ॥&#x9;053c&lt;br&gt;&#xA;सन्न्यासे कृतबुद्धिं तं ततो दृष्ट्वा महातपाः ।&#x9;054a&lt;br&gt;&#xA;सर्वाश्चास्य क्रियाश्चक्रे विधिदृष्टेन कर्मणा ॥&#x9;054c&lt;br&gt;&#xA;सन्न्यासे कृतबुद्धिं तं भूतानि पितृभिः सह ।&#x9;055a&lt;br&gt;&#xA;ततो दृष्ट्वा प्ररुरुदुः कोऽस्मान्संविभजिष्यति ॥&#x9;055c&lt;br&gt;&#xA;देवलस्तु वचः श्रुत्वा भूतानां करुणं तथा ।&#x9;056a&lt;br&gt;&#xA;दिशो दश व्याहरतां मोक्षं त्यक्तुं मनो दधे ॥&#x9;056c&lt;br&gt;&#xA;ततस्तु फलमूलानि पवित्राणि च भारत ।&#x9;057a&lt;br&gt;&#xA;पुष्पाण्योषधयश्चैव रोरूयन्ते सहस्रशः ॥&#x9;057c&lt;br&gt;&#xA;पुनर्नो देवलः क्षुद्रो नूनं छेत्स्यति दुर्मतिः ।&#x9;058a&lt;br&gt;&#xA;अभयं सर्वभूतेभ्यो यो दत्त्वा नावबुध्यते ॥&#x9;058c&lt;br&gt;&#xA;ततो भूयो व्यगणयत्स्वबुद्ध्या मुनिसत्तमः ।&#x9;059a&lt;br&gt;&#xA;मोक्षे गार्हस्थ्यधर्मे वा किन्नु श्रेयस्करं भवेत् ॥&#x9;059c&lt;br&gt;&#xA;इति निश्चित्य मनसा देवलो राजसत्तम ।&#x9;060a&lt;br&gt;&#xA;त्यक्त्वा गार्हस्थ्यधर्मं स मोक्षधर्ममरोचयत् ॥&#x9;060c&lt;br&gt;&#xA;एवमादीनि सञ्चिन्त्य देवलो निश्चयान्वितः ।&#x9;061a&lt;br&gt;&#xA;प्राप्तवान्परमां सिद्धिं परं योगं च भारत ॥&#x9;061c&lt;br&gt;&#xA;ततो देवाः समागम्य बृहस्पतिपुरोगमाः ।&#x9;062a&lt;br&gt;&#xA;जैगीषव्यं तपश्चास्य प्रशंसन्ति तपस्विनः ॥&#x9;062c&lt;br&gt;&#xA;अथाब्रवीदृषिवरो देवान्वै नारदस्तथा ।&#x9;063a&lt;br&gt;&#xA;जैगीषव्ये तपो नास्ति विस्मापयति योऽसितम् ॥&#x9;063c&lt;br&gt;&#xA;तमेवंवादिनं धीरं प्रत्यूचुस्ते दिवौकसः ।&#x9;064a&lt;br&gt;&#xA;नैवमित्येव शंसन्तो जैगीषव्यं महामुनिम् ॥&#x9;064c&lt;br&gt;&#xA;नातः परतरं किञ्चित्तुल्यमस्ति प्रभावतः ।&#x9;065a&lt;br&gt;&#xA;तेजसस्तपसश्चास्य योगस्य च महात्मनः ॥&#x9;065c&lt;br&gt;&#xA;एवं प्रभावो धर्मात्मा जैगीषव्यस्तथाऽसितः ।&#x9;066a&lt;br&gt;&#xA;तयोरिदं स्थानवरं तीर्थं चैव महात्मनोः ॥&#x9;066c&lt;br&gt;&#xA;तत्राप्युपस्पृश्य ततो महात्मा दत्त्वा च वित्तं हलभृद्द्विजेभ्यः ।&#x9;067a&lt;br&gt;&#xA;अवाप्य धर्मं परमार्थकर्मा जगाम सोमस्य महत्सुतीर्थम् ॥ ।&#x9;067c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/052/</guid>
      <description>&lt;p&gt;अध्यायः 052&lt;/p&gt;&#xA;&lt;p&gt;दधीचिसारस्वतयोश्चरितवर्णनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;यत्रेजिवानुडुपती राजसूयेन भारत ।&#x9;001a&lt;br&gt;&#xA;यस्मिन्वृत्ते महानासीत्सङ्ग्रामस्तारकामयः ॥&#x9;001c&lt;br&gt;&#xA;तत्राप्युपस्पृश्य बलो दत्त्वा दानानि चात्मवान् ।&#x9;002a&lt;br&gt;&#xA;सारस्वतस्य धर्मात्मा मुनेस्तीर्थं जगाम ह ॥&#x9;002c&lt;br&gt;&#xA;यत्र द्वादशवार्षिक्यामनावृष्ट्यां द्विजोत्तमान् ।&#x9;003a&lt;br&gt;&#xA;वेदानध्यापयामास पुरा सारस्वतो मुनिः ॥&#x9;003c&lt;br&gt;&#xA;जनमेजय उवाच ।&#x9;004&lt;br&gt;&#xA;कथं द्वादशवार्षिक्यामनावृष्ट्यां द्विजोत्तमान् ।&#x9;004a&lt;br&gt;&#xA;वेदानध्यापयामास पुरा सारस्वतो मुनिः ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;आसीत्पूर्वं महाराज मुनिर्धीमान्महातपाः ।&#x9;005a&lt;br&gt;&#xA;दधीचिरिति विख्यातो ब्रह्मचारी जितेन्द्रियः ॥&#x9;005c&lt;br&gt;&#xA;तस्यातितपसः शक्रो बिभेति सततं विभो ।&#x9;006a&lt;br&gt;&#xA;न स लोभयितुं शक्यः फलैर्बहुविधैरपि ॥&#x9;006c&lt;br&gt;&#xA;प्रलोभनार्थं तस्याथ प्राहिणोत्पाकशासनः ।&#x9;007a&lt;br&gt;&#xA;दिव्यामप्सरसं पुण्यां दर्शनीयामलम्बुसाम् ॥&#x9;007c&lt;br&gt;&#xA;तस्य तर्पयतो देवान्सरस्वत्यां महात्मनः ।&#x9;008a&lt;br&gt;&#xA;समीपतो महाराज सोपातिष्ठत भामिनी ॥&#x9;008c&lt;br&gt;&#xA;तां दिव्यवपुषं दृष्ट्वा तस्यर्षेर्भावितात्मनः ।&#x9;009a&lt;br&gt;&#xA;रेतः स्कन्नं सरस्वत्यां तत्सा जग्राह निम्नगा ॥&#x9;009c&lt;br&gt;&#xA;कुक्षौ चाप्यदधद्धृष्टा तद्रेतः पुरुषर्षभ ।&#x9;010a&lt;br&gt;&#xA;सा दधार च तं गर्भं पुत्रहेतोर्महात्मनः ॥&#x9;010c&lt;br&gt;&#xA;सुषुवे चापि समये पुत्रं सारस्वतं वरम् ।&#x9;011a&lt;br&gt;&#xA;जगाम पुत्रमादाय तमृषिं प्रति च प्रभो ॥&#x9;011c&lt;br&gt;&#xA;ऋषिसंसदि तं दृष्ट्वा सा नदी मुनिसत्तमम् ।&#x9;012a&lt;br&gt;&#xA;ततः प्रोवाच राजेन्द्र ददती पुत्रमस्य तम् ।&#x9;012c&lt;br&gt;&#xA;ब्रह्मर्षे तव पुत्रोऽयं त्वद्भक्त्या धारितो मया ॥&#x9;012e&lt;br&gt;&#xA;दृष्ट्वा तेऽप्सरसं रेतो यत्स्कन्नं प्रागलम्बुसाम् ।&#x9;013a&lt;br&gt;&#xA;तत्कुक्षिणाऽहं ब्रह्मर्षे त्वद्भक्त्या धृतवत्यहम् ॥&#x9;013c&lt;br&gt;&#xA;न विनाशमिदं गच्छेत्त्वत्तेज इति निश्चयात् ।&#x9;014a&lt;br&gt;&#xA;प्रतिगृह्णीष्व पुत्रं स्वं मया दत्तमनिन्दितम् ॥&#x9;014c&lt;br&gt;&#xA;इत्युक्तः प्रतिजग्राह प्रीतिं चावाप पुष्कलाम् ।&#x9;015a&lt;br&gt;&#xA;पितृवच्चोपजिघ्रत्तं मूर्ध्नि प्रेम्णा द्विजोत्तमः ॥&#x9;015c&lt;br&gt;&#xA;परिष्वज्य चिरं कालं तदा भरतसत्तम ।&#x9;016a&lt;br&gt;&#xA;सरस्वत्यै वरं प्रादात्प्रीयमाणो महामुनिः ॥&#x9;016c&lt;br&gt;&#xA;विश्वेदेवाः सपितरो गन्धर्वाप्सरसां गणाः ।&#x9;017a&lt;br&gt;&#xA;तृप्तिं यास्यन्ति सुभगे तर्प्यमाणास्तवाम्भसा ॥&#x9;017c&lt;br&gt;&#xA;इत्युक्त्वा स तु तुष्टाव वचोभिर्वै महानदीम् ।&#x9;018a&lt;br&gt;&#xA;प्रीतः परमहृष्टात्मा यथावच्छृणु पार्थिव ॥&#x9;018c&lt;br&gt;&#xA;दधीचिरुवाच ।&#x9;019&lt;br&gt;&#xA;प्रस्रुताऽसि महाभागे सरसो ब्रह्मणः पुरा ।&#x9;019a&lt;br&gt;&#xA;जानन्ति त्वां सरिच्छ्रेष्ठे मुनयः संशितव्रताः ॥&#x9;019c&lt;br&gt;&#xA;मम प्रियकरी चापि सततं प्रियदर्शने ।&#x9;020a&lt;br&gt;&#xA;तस्मात्सारस्वतं पुत्रमदधा वरवर्णिनि ॥&#x9;020c&lt;br&gt;&#xA;तवैव नाम्ना प्रथितः पुत्रस्ते लोकभावनः ।&#x9;021a&lt;br&gt;&#xA;सारस्वत इति ख्यातो भविष्यति महातपाः ॥&#x9;021c&lt;br&gt;&#xA;एष द्वादशवार्षिक्यामनावृष्ट्यां द्विजर्षभान् ।&#x9;022a&lt;br&gt;&#xA;सारस्वतो महाभागे वेदानध्यापयिष्यति ॥&#x9;022c&lt;br&gt;&#xA;पुण्याभ्यश्च सरिद्भ्यस्त्वं सदा पुण्यतमा शुभे ।&#x9;023a&lt;br&gt;&#xA;भविष्यसि महाभागे मत्प्रसादात्सरस्वति ॥&#x9;023c&lt;br&gt;&#xA;एवं सा संस्तुता तेन वरं लब्ध्वा महानदी ।&#x9;024a&lt;br&gt;&#xA;पुत्रमादाय मुदिता जगाम भरतर्षभ ॥&#x9;024c&lt;br&gt;&#xA;एतस्मिन्नेव काले तु विरोधे देवदानवैः ।&#x9;025a&lt;br&gt;&#xA;शक्रः प्रहरणान्वेषी लोकांस्त्रीन्विचचार ह ॥&#x9;025c&lt;br&gt;&#xA;न चोपलेभे भगवाञ्शक्रः प्रहरणं तदा ।&#x9;026a&lt;br&gt;&#xA;यद्वै तेषां भवेद्योग्यं वधाय विबुधद्विषाम् ॥&#x9;026c&lt;br&gt;&#xA;ततोऽब्रवीत्सुराञ्शक्रो न मे शक्याः सुरारयः ।&#x9;027a&lt;br&gt;&#xA;ऋतेऽस्थिभिर्दधीचस्य निहन्तुं त्रिदशद्विषः ॥&#x9;027c&lt;br&gt;&#xA;तस्माद्यत्नादृषिश्रेष्ठो याच्यतां कार्यसिद्धये ।&#x9;028a&lt;br&gt;&#xA;दधीचास्थीनि देहीति तैर्वधिष्यामहे रिपून् ॥&#x9;028c&lt;br&gt;&#xA;स च तैर्याचितोऽस्थीनि यत्नादृषिवरस्तदा ।&#x9;029a&lt;br&gt;&#xA;साहाय्यं नः कुरुष्वेति चकारैवाविचारयन् ॥&#x9;029c&lt;br&gt;&#xA;स लोकानक्षयान्प्राप्तो देवप्रियकरस्तदा ।&#x9;030a&lt;br&gt;&#xA;तस्यास्थिभिरथो शक्रः सम्प्रहृष्टमनास्तदा ॥&#x9;030c&lt;br&gt;&#xA;कारयामास दिव्यानि नानाप्रहरणान्युत ।&#x9;031a&lt;br&gt;&#xA;गदा वज्राणि चक्राणि गुरून्दण्डांश्च पुष्कलान् ॥&#x9;031c&lt;br&gt;&#xA;स हि तीव्रेण तपसा सम्भृतः परमर्षिणा ।&#x9;032a&lt;br&gt;&#xA;प्रजापतिसुतेनाथ भृगुणा लोकभावनः ॥&#x9;032c&lt;br&gt;&#xA;अतिकायः स तेजस्वी लोकसारो विनिर्मितः ।&#x9;033a&lt;br&gt;&#xA;जज्ञे शैलगुरुः प्रांशुर्महिम्ना प्रथितः प्रभुः ॥&#x9;033c&lt;br&gt;&#xA;नित्यमुद्विजते चास्य तेजसः पाकशासनः ॥&#x9;034ac&lt;br&gt;&#xA;तेन वज्रेण भगवान्मन्त्रयुक्तेन भारत ।&#x9;035a&lt;br&gt;&#xA;भृशं क्रोधविसृष्टेन ब्रह्मतेजोद्भवेन च ।&#x9;035c&lt;br&gt;&#xA;दैत्यदानववीराणां जघान नवतीर्नव ॥&#x9;035e&lt;br&gt;&#xA;अथ काले व्यतिक्रान्ते महत्यतिभयङ्करी ।&#x9;036a&lt;br&gt;&#xA;अनावृष्टिरनुप्राप्ता राजन्द्वादशवार्षिकी ॥&#x9;036c&lt;br&gt;&#xA;तस्यां द्वादशवार्षिक्यामनावृष्ट्यां महर्षयः ।&#x9;037a&lt;br&gt;&#xA;वृत्त्यर्थं प्राद्रवन्राजन्क्षुधार्ताः सर्वतोदिशम् ॥&#x9;037c&lt;br&gt;&#xA;दिग्भ्यस्तान्प्रद्रुतान्दृष्ट्वा मुनिः सारस्वतस्तदा ।&#x9;038a&lt;br&gt;&#xA;गमनाय मतिं चक्रे तं प्रोवाच सरस्वती ॥&#x9;038c&lt;br&gt;&#xA;न गन्तव्यमितः पुत्र तवाहारमहं सदा ।&#x9;039a&lt;br&gt;&#xA;दास्यामि मत्स्यप्रवरानुष्यतामिह भारत ॥&#x9;039c&lt;br&gt;&#xA;इत्युक्तस्तर्पयामास स पितॄन्देवतास्तथा ।&#x9;040a&lt;br&gt;&#xA;आहारमकरोन्नित्यं प्राणान्वेदांश्च धारयन् ॥&#x9;040c&lt;br&gt;&#xA;अथ तस्यामनावृष्ट्यामतीतायां महर्षयः ।&#x9;041a&lt;br&gt;&#xA;अन्योन्यं परिपप्रच्छुः पुनः स्वाध्यायकारणात् ॥&#x9;041c&lt;br&gt;&#xA;तेषां क्षुधापरीतानां नष्टा वेताा विधावताम् ।&#x9;042a&lt;br&gt;&#xA;सर्वेषामेव राजेन्द्र न किचित्प्रतिभाति ह ॥&#x9;042c&lt;br&gt;&#xA;अथ कश्चिदृषिस्तेषां सारस्वतमुपेयिवान् ।&#x9;043a&lt;br&gt;&#xA;कुर्वाणं संशितात्मानं स्वाध्यायमृषिसत्तमम् ॥&#x9;043c&lt;br&gt;&#xA;स गत्वाऽचष्ट तेभ्यश्च सारस्वतमृषिं प्रभुम् ।&#x9;044a&lt;br&gt;&#xA;स्वाध्यायममरप्रख्यं कुर्वाणं विजने वने ॥&#x9;044c&lt;br&gt;&#xA;ततः सर्वे समाजग्मुस्तत्र राजन्महर्षयः ।&#x9;045a&lt;br&gt;&#xA;सारस्वतं मुनिश्रेष्ठमिदमूचुः समागताः ॥&#x9;045c&lt;br&gt;&#xA;अस्मानध्यापयस्वेति तानुवाच ततो मुनिः ।&#x9;046a&lt;br&gt;&#xA;शिष्यत्वमुपगच्छध्वं विधिना च ममेत्युत ॥&#x9;046c&lt;br&gt;&#xA;तत्राब्रुवन्मुनिगणा बालस्त्वमसि पुत्रक ।&#x9;047a&lt;br&gt;&#xA;स तानाह न मे धर्मो नश्येदिति पुनर्मुनीन् ॥&#x9;047c&lt;br&gt;&#xA;यो ह्यधर्मेण वै ब्रूयाद्गृह्णीयाद्योऽप्यधर्मतः ।&#x9;048a&lt;br&gt;&#xA;म्रियेतां तावुभौ क्षिप्रं स्यातां वा वैरिणावुभौ ॥&#x9;048c&lt;br&gt;&#xA;न हायनैर्न पलितैर्न वित्तेन न बन्धुभिः ।&#x9;049a&lt;br&gt;&#xA;ऋषयश्चक्रिरे धर्मं योऽनूचानः स नो महान् ॥&#x9;049c&lt;br&gt;&#xA;एतच्छ्रुत्वा वचस्तस्य मनुयस्ते विधानतः ।&#x9;050a&lt;br&gt;&#xA;तस्माद्वेदाननुप्राप्य पुनर्धर्मं प्रचक्रिरे ॥&#x9;050c&lt;br&gt;&#xA;षष्टिर्मुनिसहस्राणि शिष्यत्वं प्रतिपेदिरे ।&#x9;051a&lt;br&gt;&#xA;सारस्वतस्य विप्रर्षेर्वेदस्वाध्यायकारणात् ॥&#x9;051c&lt;br&gt;&#xA;मुष्टिं मुष्टिं ततः सर्वे दर्भाणां ते ह्युपाहरन् ।&#x9;052a&lt;br&gt;&#xA;तस्यासनार्थं विप्रर्षेर्बालस्यापि वशे स्थिताः ॥&#x9;052c&lt;br&gt;&#xA;तत्रापि दत्त्वा वसु रौहिणेयो महाबलः केशवपूर्वजोऽथ&#x9;053a&lt;br&gt;&#xA;जगाम तीर्थं मुदितः क्रमेण तं वृद्धकन्याश्रममेव वीरः ॥ ॥&#x9;053c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/053/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/053/</guid>
      <description>&lt;p&gt;अध्यायः 053&lt;/p&gt;&#xA;&lt;p&gt;वृद्धकन्याचरित्रकथनम् ॥ 1 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;कथं कुमारी भगवंस्तपोयुक्ता ह्यभूत्पुरा ।&#x9;001a&lt;br&gt;&#xA;किमर्थं च तपस्तेपे को वाऽस्या नियमोऽभवत् ॥&#x9;001c&lt;br&gt;&#xA;सुदुष्करमिदं ब्रह्मंस्त्वत्तः श्रुतमनुत्तमम् ।&#x9;002a&lt;br&gt;&#xA;आख्याहि तत्त्वमखिलं यथा तपसि सा स्थिता ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;ऋषिरासीन्महावीर्यः कुणिर्गार्ग्यो महायशाः ।&#x9;003a&lt;br&gt;&#xA;स तप्त्वा विपुलं राजंस्तपो वै तपतां वरः ।&#x9;003c&lt;br&gt;&#xA;तपसाऽथ सुतां सुभ्रूं समुत्पादितवान्विभुः ॥&#x9;003e&lt;br&gt;&#xA;तां च दृष्ट्वा मुनिः प्रीतः कुणिर्गार्ग्यो महायशाः ।&#x9;004a&lt;br&gt;&#xA;जगाम त्रिदिवं राजन्सन्त्यज्येह कलेवरम् ॥&#x9;004c&lt;br&gt;&#xA;सुभ्रूः सा ह्यथ कल्याणी पुण्डरीकनिभेक्षणा ।&#x9;005a&lt;br&gt;&#xA;महता तपसोग्रेण कृत्वाश्रममनिन्दिता ॥&#x9;005c&lt;br&gt;&#xA;उपवासैः पूजयन्ती पितॄन्देवांश्च सा पुरा ।&#x9;006a&lt;br&gt;&#xA;तस्यास्तु तपसोग्रेण महान्कालोऽत्यगान्नृप ॥&#x9;006c&lt;br&gt;&#xA;सा पित्रा दीयमानापि पतिं नैच्छदनिन्दिता ।&#x9;007a&lt;br&gt;&#xA;आत्मनः सदृशं सा तु भर्तारं नान्वपश्यत ॥&#x9;007c&lt;br&gt;&#xA;ततः सा तपसोग्रेण पीडयित्वाऽऽत्मनस्तनुम् ।&#x9;008a&lt;br&gt;&#xA;पितृदेवार्चनरता बभूव विजने वने ॥&#x9;008c&lt;br&gt;&#xA;साऽऽत्मानं मन्यमाना तु कृतकृत्यं श्रमान्विता ।&#x9;009a&lt;br&gt;&#xA;&#39;जगाम वृद्धभावं तु कौमारब्रह्मचारिणी&#39; ॥&#x9;009c&lt;br&gt;&#xA;वार्धकेन च राजेन्द्र तपसा चैव कर्शिता ।&#x9;010a&lt;br&gt;&#xA;सा नाशकद्यदा गन्तुं पदात्पदमपि स्वयम् ॥&#x9;010c&lt;br&gt;&#xA;चकार गमने बुद्धिं परलोकाय वै तदा ।&#x9;011a&lt;br&gt;&#xA;मोक्तुकामां तु तां दृष्ट्वा शरीरं नारदोऽब्रवीत् ॥&#x9;011c&lt;br&gt;&#xA;असंस्कृतायाः कन्यायाः कुतो लोकास्तवानघे ।&#x9;012a&lt;br&gt;&#xA;एवं तु श्रुतमस्माभिर्देवलोके महाव्रते ॥&#x9;012c&lt;br&gt;&#xA;तपः परमकं प्राप्तं न तु लोकास्त्वया जिताः ।&#x9;013a&lt;br&gt;&#xA;तन्नारदवचः श्रुत्वा साऽब्रवीदृषिसंसदि ॥&#x9;013c&lt;br&gt;&#xA;तपसोऽर्धं प्रयच्छामि पाणिग्राहस्य सत्तमाः ।&#x9;014a&lt;br&gt;&#xA;इत्युक्तेऽस्यास्तु जग्राह पाणिं गालवसम्भवः ॥&#x9;014c&lt;br&gt;&#xA;ऋषिः प्राक् शृङ्गवान्नाम समयं चेममब्रवीत् ।&#x9;015a&lt;br&gt;&#xA;समयेन तवाद्याहं पाणिं स्प्रक्ष्यामि शोभने ॥&#x9;015c&lt;br&gt;&#xA;यद्येकरात्रं वस्तव्यं त्वया सह मयेति ह ।&#x9;016a&lt;br&gt;&#xA;तथेति सा प्रतिश्रुत्य तस्मै पाणिं ददौ तदा ॥&#x9;016c&lt;br&gt;&#xA;यथादृष्टेन विधिना हुत्वा चाग्निं विधानतः ।&#x9;017a&lt;br&gt;&#xA;चक्रे च पाणिग्रहणं तस्योद्वाहं च गालविः ॥&#x9;017c&lt;br&gt;&#xA;सा रात्रावभवद्राजंस्तरुणी वरवर्णिनी ।&#x9;018a&lt;br&gt;&#xA;दिव्याभरणवस्त्रा च दिव्यगन्धानुलेपना ॥&#x9;018c&lt;br&gt;&#xA;तां दृष्ट्वा गालविः प्रीतो दीपयन्तीमिव श्रिया ।&#x9;019a&lt;br&gt;&#xA;उवास च क्षपामेकां प्रभाते साऽब्रवीच्च तम् ॥&#x9;019c&lt;br&gt;&#xA;यस्त्वया समयो विप्र कृतो मे तपतां वर ।&#x9;020a&lt;br&gt;&#xA;तेनोषिताऽस्मि भद्रं ते स्वस्ति तेऽस्तु व्रजाम्यहम् ॥&#x9;020c&lt;br&gt;&#xA;सा तु ध्यात्वाऽब्रवीद्भूयो योऽस्मिंस्तीर्थे समाहितः ।&#x9;021a&lt;br&gt;&#xA;वसते रजनीमेकां तर्पयित्वा दिवौकसः ॥&#x9;021c&lt;br&gt;&#xA;चत्वारिंशतमष्टौ च द्वौ चाष्टौ सम्यगाचरेत् ।&#x9;022a&lt;br&gt;&#xA;यो ब्रह्मचर्यं वर्षाणि फलं तस्य लभेत सः ॥&#x9;022c&lt;br&gt;&#xA;एवमुक्त्वा ततः साध्वी देहं त्यक्त्वा दिवं गता ।&#x9;023a&lt;br&gt;&#xA;ऋषिरप्यभवद्दीनस्तस्या रूपं विचिन्तयन् ॥&#x9;023c&lt;br&gt;&#xA;समयेन तपोऽर्धं च कृच्छ्रात्प्रतिगृहीतवान् ।&#x9;024a&lt;br&gt;&#xA;साधयित्वा तदाऽऽत्मानं तस्याः स गतिमाप्तवान् ।&#x9;024c&lt;br&gt;&#xA;दुःखितो भरतश्रेष्ठ तस्या रूपबलात्कृतः ॥&#x9;024e&lt;br&gt;&#xA;एतत्ते वृद्धकन्याया व्याख्यातं चरितं महत् ।&#x9;025a&lt;br&gt;&#xA;तथैव ब्रह्मचर्यं च स्वर्गस्य च गतिः शुभा ॥&#x9;025c&lt;br&gt;&#xA;तत्रस्थश्चापि शुश्राव हतं शल्यं हलायुधः ॥&#x9;026ac&lt;br&gt;&#xA;तत्रापि दत्त्वा दानानि द्विजातिभ्यः परन्तपः ।&#x9;027a&lt;br&gt;&#xA;शुशोच शल्यं सङ्ग्रामे निहतं पाण्डवैस्तदा ॥&#x9;027c&lt;br&gt;&#xA;समन्तपञ्चकद्वारात्ततो निष्क्रम्य माधवः ।&#x9;028a&lt;br&gt;&#xA;पप्रच्छर्षिगणारामः कुरुक्षेत्रस्य यत्फलम् ॥&#x9;028c&lt;br&gt;&#xA;ते पृष्टा यदुसिंहेन कुरुक्षेत्रफलं विभो&#x9;029a&lt;br&gt;&#xA;समाचख्युर्महात्मानस्तस्मै सर्वं यथातथम् ॥ ॥&#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/054/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/054/</guid>
      <description>&lt;p&gt;अध्यायः 054&lt;/p&gt;&#xA;&lt;p&gt;बलभद्राय महर्षिभिः कुरुक्षेत्रमहिमानुवर्णनम् ॥ 1 ॥&lt;/p&gt;&#xA;&lt;p&gt;ऋषय ऊचुः ।&#x9;001&lt;br&gt;&#xA;प्रजापतेरुत्तरवेदिरुच्यते सनातनं राम समन्तपञ्चकम् ।&#x9;001a&lt;br&gt;&#xA;समीजिरे यत्र पुरा दिवौकसो वरेण सत्रेण महावरप्रदाः ॥&#x9;001c&lt;br&gt;&#xA;पुरा च राजर्षिवरेण धीमता बहूनि वर्षाण्यमितेन तेजसा ।&#x9;002a&lt;br&gt;&#xA;प्रकृष्टमेतत्कुरुणा महात्मना ततः कुरुक्षेत्रमितीह पप्रथे ॥&#x9;002c&lt;br&gt;&#xA;राम उवाच ।&#x9;003&lt;br&gt;&#xA;किमर्थं कुरुणा कृष्टं क्षेत्रमेतन्महात्मना ।&#x9;003a&lt;br&gt;&#xA;एतदिच्छाम्यहं श्रोतुं कथ्यमानं तपोधनाः ॥&#x9;003c&lt;br&gt;&#xA;ऋषय ऊचुः ।&#x9;004&lt;br&gt;&#xA;पुरा किल कुरुं राम कर्षन्तं सततोत्थितम् ।&#x9;004a&lt;br&gt;&#xA;अभ्येत्य शक्रस्त्रिदिवात्पर्यपृच्छत कारणम् ॥&#x9;004c&lt;br&gt;&#xA;इन्द्र उवाच ।&#x9;005&lt;br&gt;&#xA;किमिदं वर्तते कर्म प्रयत्नेन परेण च ।&#x9;005a&lt;br&gt;&#xA;राजर्षे किमभिप्रेत्य येनेयं कृष्यते क्षितिः ॥&#x9;005c&lt;br&gt;&#xA;कुरुरुवाच ।&#x9;006&lt;br&gt;&#xA;इह ये पुरुषाः क्षेत्रे जनिष्यन्ति शतक्रतो ।&#x9;006a&lt;br&gt;&#xA;ते गमिष्यन्ति सुकृतां लोकान्पापविवर्जितान् ॥&#x9;006c&lt;br&gt;&#xA;अपहास्य तु तं शक्रो जगाम त्रिदिवं पुनः ।&#x9;007a&lt;br&gt;&#xA;राजर्षिरप्यनिर्विण्णः कर्षत्येव वसुन्धराम् ॥&#x9;007c&lt;br&gt;&#xA;आगम्यागम्य चैवैनं भूयोभूयोऽपहास्य च ।&#x9;008a&lt;br&gt;&#xA;शतक्रतुरनिर्विण्णं पृष्ट्वापृष्ट्वा जगाम ह ॥&#x9;008c&lt;br&gt;&#xA;यदा तु तपसोग्रेण चकर्ष वसुधां नृपः ।&#x9;009a&lt;br&gt;&#xA;ततः शक्रोऽब्रवीद्देवान्राजर्षेर्यच्चिकीर्षितम् ॥&#x9;009c&lt;br&gt;&#xA;एतच्छ्रुत्वाऽब्रुवन्देवाः सहस्राक्षमिदं वचः ।&#x9;010a&lt;br&gt;&#xA;वरेण च्छन्द्यतां शक्र राजर्षिर्यदि शक्यते ॥&#x9;010c&lt;br&gt;&#xA;यदि ह्यत्र प्रसूता वै स्वर्गं गच्छन्ति मानवाः ।&#x9;011a&lt;br&gt;&#xA;अस्माननिष्ट्वा क्रतुभिर्भागो नो न भविष्यति ॥&#x9;011c&lt;br&gt;&#xA;आगम्य च ततः शक्रस्तदा राजर्षिमब्रवीत् ।&#x9;012a&lt;br&gt;&#xA;अलं खेदेन भवतः क्रियतां वचनं मम ॥&#x9;012c&lt;br&gt;&#xA;मानवा ये निराहारा देहं त्यक्ष्यन्त्यतन्द्रिताः ।&#x9;013a&lt;br&gt;&#xA;युधि वा निहताः सम्यगपि तिर्यग्गता नृप ॥&#x9;013c&lt;br&gt;&#xA;ते स्वर्गभाजो राजेन्द्र भवन्त्विह हतास्तु ये ।&#x9;014a&lt;br&gt;&#xA;तथास्त्विति ततो राजा कुरुः शक्रमुवाच ह ॥&#x9;014c&lt;br&gt;&#xA;ततस्तमभ्यनुज्ञाप्य प्रहृष्टेनान्तरात्मना ।&#x9;015a&lt;br&gt;&#xA;जगाम त्रिदिवं भूयः क्षिप्रं बलनिषूदनः ॥&#x9;015c&lt;br&gt;&#xA;एवमेतद्यदुश्रेष्ठ कृष्टं राजर्षिणा पुरा ।&#x9;016a&lt;br&gt;&#xA;शक्रेण चाभ्यनुज्ञातः पुण्ये प्राणान्मुमोच ह ॥&#x9;016c&lt;br&gt;&#xA;[शक्रेण चाभ्यनुज्ञातं ब्रह्माद्यैश्च सुरैस्तथा ।&#x9;017a&lt;br&gt;&#xA;नातः परतरं पुण्यं भूमेः स्थानं भविष्यति ॥&#x9;017c&lt;br&gt;&#xA;इह तप्स्यन्ति ये केचित्तपः परमकं नराः ।&#x9;018a&lt;br&gt;&#xA;देहत्यागेन ते सर्वे यास्यन्ति ब्रह्मणः क्षयम् ॥&#x9;018c&lt;br&gt;&#xA;ये पुनः पुण्यभाजो वै दानं दास्यन्ति मानवाः ।&#x9;019a&lt;br&gt;&#xA;तेषां सहस्रगुणितं भविष्यत्यचिरेण वै ॥&#x9;019c&lt;br&gt;&#xA;ये चेह नित्यं मनुजा निवत्स्यन्ति शुभैषिणः ।&#x9;020a&lt;br&gt;&#xA;यमस्य विषयं ते तु न द्रक्ष्यन्ति कदाचन ॥&#x9;020c&lt;br&gt;&#xA;यक्ष्यन्ति ये च क्रतुभिर्महद्भिर्मनुजेश्वराः ।&#x9;021a&lt;br&gt;&#xA;तेषां त्रिविष्टपे वासो यावद्भूमिर्धरिष्यति ॥]&#x9;021c&lt;br&gt;&#xA;अपि चात्र स्वयं शक्रो जगौ गाथां सुराधिपः ।&#x9;022a&lt;br&gt;&#xA;कुरुक्षेत्रनिबद्धां वै तां शृणुष्व हलायुध ॥&#x9;022c&lt;br&gt;&#xA;पांसवोऽपि कुरुक्षेत्राद्वायुना समुदीरिताः ।&#x9;023a&lt;br&gt;&#xA;अपि दुष्कृतकर्माणं नयन्ति परमां गतिम् ॥&#x9;023c&lt;br&gt;&#xA;&#39;कुरुक्षेत्रं गमिष्यामि कुरुक्षेत्रे वसाम्यहम् ।&#x9;024a&lt;br&gt;&#xA;इत्येवं निश्चितो भूत्वा तेन स्वर्गं गमिष्यति ॥&#x9;024c&lt;br&gt;&#xA;कुरुक्षेत्रं गमिष्यामि कुरुक्षेत्रे वसाम्यहम् ।&#x9;025a&lt;br&gt;&#xA;तथा स्थानं च मौनं च वीरासनमुपास्महे ॥&#x9;025c&lt;br&gt;&#xA;एवं प्रलपमानोऽपि चिन्तयंश्च मुहुर्मुहुः ।&#x9;026a&lt;br&gt;&#xA;दूरस्थो यदि वा तिष्ठल्ँलभेत्स्वर्गं सुनिश्चितम्&#39; ॥&#x9;026c&lt;br&gt;&#xA;सुरर्षभा ब्राह्मणसत्तमाश्च तथा नृगाद्या नरदेवमुख्याः ।&#x9;027a&lt;br&gt;&#xA;इष्ट्वा महार्हैः क्रतुभिर्नृसिंह सन्त्यज्य देहान्सुगतिं प्रपन्नाः ॥&#x9;027c&lt;br&gt;&#xA;तरन्तुकारन्तुकयोर्यदन्तरं रामह्रदानां च मचक्रुकस्य च ।&#x9;028a&lt;br&gt;&#xA;एतत्कुरुक्षेत्रसमन्तपञ्चकं प्रजापतेरुत्तरवेदिरुच्यते ॥&#x9;028c&lt;br&gt;&#xA;शिवं महापुण्यमिदं दिवौकसां सुसम्मतं स्वर्गगुणैः समन्वितम् ।&#x9;029a&lt;br&gt;&#xA;अतश्च सर्वे निहता नृपा रणे यास्यन्ति पुण्यां गतिमक्षयां सदा ॥&#x9;029c&lt;br&gt;&#xA;[इत्युवाच स्वयं शक्रः सह ब्रह्मादिभिस्तदा ।&#x9;030a&lt;br&gt;&#xA;तच्चानुमोदितं सर्वं ब्रह्मविष्णुमहेष्वरैः] ॥ ॥&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/055/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/055/</guid>
      <description>&lt;p&gt;अध्यायः 055&lt;/p&gt;&#xA;&lt;p&gt;मित्रावरुणाश्रमे नारदाद्भीमदुर्योधनयोर्गदायुद्धोपक्रमश्राविणा बलरामेण तद्दिदृक्षया कुरुक्षेत्रं प्रत्यागमनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;कुरुक्षेत्रं ततो दृष्ट्वा दत्त्वा देयांश्च सात्वतः ।&#x9;001a&lt;br&gt;&#xA;आश्रमं सुमहत्पुण्यमगमज्जनमेजय ॥&#x9;001c&lt;br&gt;&#xA;मधूकाम्रवणोपेतं प्लक्षन्यग्रोधसङ्कुलम् ।&#x9;002a&lt;br&gt;&#xA;चिरबिल्वयुतं पुण्यं पनसार्जुनसङ्कुलम् ॥&#x9;002c&lt;br&gt;&#xA;तं दृष्ट्वा यादवश्रेष्ठः प्रवरं पुण्यलक्षणम् ।&#x9;003a&lt;br&gt;&#xA;पप्रच्छ तानृषीन्सर्वान्कस्याश्रमवरस्त्वयम् ॥&#x9;003c&lt;br&gt;&#xA;ते तु सर्वे महात्मानमूचू राजन्हलायुधम् ।&#x9;004a&lt;br&gt;&#xA;शृणु विस्तरशो राम यस्यायं पूर्वमाश्रमः ॥&#x9;004c&lt;br&gt;&#xA;अत्र विष्णुः पुरा देवस्तप्तवांस्तप उत्तमम् ।&#x9;005a&lt;br&gt;&#xA;अत्रास्य विधिवद्यज्ञाः सर्वे वृत्ताः सनातनाः ॥&#x9;005c&lt;br&gt;&#xA;अत्रैव ब्राह्मणी वृद्धा कौमारब्रह्मचारिणी ।&#x9;006a&lt;br&gt;&#xA;योगयुक्ता दिवं याता तपोयुक्ता विशाम्पते ॥&#x9;006c&lt;br&gt;&#xA;बभूव श्रीमती राजञ्शाण्डिल्यस्य महात्मनः ।&#x9;007a&lt;br&gt;&#xA;सुता धृतव्रता साध्वी नियता ब्रह्मचारिणी ॥&#x9;007c&lt;br&gt;&#xA;साऽपि प्राप्य परं योगं गता स्वर्गमनुत्तमम् ।&#x9;008a&lt;br&gt;&#xA;भुक्त्वाऽश्रमेऽश्वमेधस्य फलं फलवतः शुभम् ॥&#x9;008c&lt;br&gt;&#xA;गता स्वर्गं महाराज पूजिता च महात्मभिः ।&#x9;009a&lt;br&gt;&#xA;अभिगम्याश्रमं पुण्यं स दृष्ट्वा यदुनन्दनः ॥&#x9;009c&lt;br&gt;&#xA;ऋषींस्तानभिवाद्याथ पार्श्वे हिमवतोऽच्युतः ।&#x9;010a&lt;br&gt;&#xA;सन्ध्याकार्याणि सर्वाणि निर्वर्त्यारुरुहेऽचलम् ॥&#x9;010c&lt;br&gt;&#xA;नातिदूरं ततो गत्वा नगं तालध्वजो बली ।&#x9;011a&lt;br&gt;&#xA;पुण्ये तीर्थवरे स्नात्वा विस्मयं परमं गतः ॥&#x9;011c&lt;br&gt;&#xA;प्रभवं च सरस्वत्याः प्लक्षप्रस्रवणं बलः ।&#x9;012a&lt;br&gt;&#xA;सम्प्राप्तः कारपचनं तीर्थप्रवरमुत्तमम् ॥&#x9;012c&lt;br&gt;&#xA;हलायुधस्तु तत्रापि दत्त्वा दानं महाबलः ।&#x9;013a&lt;br&gt;&#xA;आप्लुतः सलिले पुण्ये सुशीते विमले शुचौ ।&#x9;013c&lt;br&gt;&#xA;सन्तर्पयामास पितॄन्देवांश्च रणदुर्मदः ॥&#x9;013e&lt;br&gt;&#xA;तत्रोष्यैकां तु रजनीं यतिभिर्ब्राह्मणैः सह ।&#x9;014a&lt;br&gt;&#xA;मित्रावरुणयोः पुण्यं जगामाश्रममच्युतः ॥&#x9;014c&lt;br&gt;&#xA;इन्द्रोऽग्निरर्यमा चैव यत्र प्राक् प्रीतिमाप्नुवन् ।&#x9;015a&lt;br&gt;&#xA;तं देशं कारपचनात्स तस्मादाजगामह ॥&#x9;015c&lt;br&gt;&#xA;स्नात्वा तत्र च धर्मात्मा परां प्रीतिमवाप्य च ।&#x9;016a&lt;br&gt;&#xA;ऋषिभिश्चैव सिद्धैश्च सहितो वै महाबलः ।&#x9;016c&lt;br&gt;&#xA;उपविष्टः कथाः शुभ्राः शुश्राव यदुपुङ्गवः ॥&#x9;016e&lt;br&gt;&#xA;तथा तु तिष्ठतां तेषां नारदो भगवानृषिः ।&#x9;017a&lt;br&gt;&#xA;आजगामाथ तं देशं यत्र रामो व्यवस्थितः ॥&#x9;017c&lt;br&gt;&#xA;जटामण्डलसंवीतः कुशचीरी महातपाः ।&#x9;018a&lt;br&gt;&#xA;हेमदण्डधरो राजन्कमण्डलुधरस्तथा ॥&#x9;018c&lt;br&gt;&#xA;महतीं सुखशब्दां तां गृह्य वीणां मनोरमाम् ।&#x9;019a&lt;br&gt;&#xA;नृत्ये गीते च कुशलो देवब्राह्मणपूजितः ॥&#x9;019c&lt;br&gt;&#xA;प्रभवः कलहानां च नित्यं च कलहप्रियः ।&#x9;020a&lt;br&gt;&#xA;तं देशमगमद्यत्र श्रीमान्रामो व्यवस्थितः ॥&#x9;020c&lt;br&gt;&#xA;प्रत्युत्थाय च तं रामः पूजयित्वा यतव्रतम् ।&#x9;021a&lt;br&gt;&#xA;देवर्षिं पर्यपृच्छत्स यथावृत्तं कुरून्प्रति ॥&#x9;021c&lt;br&gt;&#xA;तदाऽस्याकथयद्राजन्नारदः सर्ववेदवित् ।&#x9;022a&lt;br&gt;&#xA;सर्वमेतद्यथावृत्तमतीतं कुरुसङ्क्षयम् ॥&#x9;022c&lt;br&gt;&#xA;ततोऽब्रवीद्रौहिणेयो नारदं दीनया गिरा ।&#x9;023a&lt;br&gt;&#xA;किमवस्थं तु तत्क्षत्रं ये तु तत्राभवन्नृपाः ॥&#x9;023c&lt;br&gt;&#xA;श्रुतमेतन्मया पूर्वं सर्वमेव तपोधन ।&#x9;024a&lt;br&gt;&#xA;विस्तरश्रवणे जातं कौतूहलमतीव मे ॥&#x9;024c&lt;br&gt;&#xA;नारद उवाच ।&#x9;025&lt;br&gt;&#xA;पूर्वमेव हतो भीष्मो द्रोणः सिन्धुपतिस्तथा ।&#x9;025a&lt;br&gt;&#xA;हतो वैकर्तनः कर्णः पुत्राश्चास्य महारथाः ॥&#x9;025c&lt;br&gt;&#xA;भूरिश्रवा रौहिणेय मद्रराजश्च वीर्यवान् ।&#x9;026a&lt;br&gt;&#xA;एते चान्ये च बहवो हतास्तत्र महाबलाः ॥&#x9;026c&lt;br&gt;&#xA;प्रियान्प्राणान्परित्यज्य प्रियार्थं कौरवस्य वै ।&#x9;027a&lt;br&gt;&#xA;राजानो राजपुत्राश्च समरेष्वनिवर्तिनः ॥&#x9;027c&lt;br&gt;&#xA;अहतांस्तु महाबाहो शृणु मे तत्र माधव ॥&#x9;028a&lt;br&gt;&#xA;धार्तराष्ट्रबले शेषास्त्रयः समितिमर्दनाः ।&#x9;028c&lt;br&gt;&#xA;कृपश्च कृतवर्मा च द्रोणपुत्रश्च वीर्यवान् ।&#x9;029a&lt;br&gt;&#xA;तेऽपि वै विद्रुता राम दिशो दश भयात्तदा ॥&#x9;029c&lt;br&gt;&#xA;दुर्योधनो हते सैन्ये विद्रुतेषु पदातिषु ।&#x9;030a&lt;br&gt;&#xA;ह्रदं द्वैपायनं नाम विवेश भृशदुःखितः ॥&#x9;030c&lt;br&gt;&#xA;शयानं धार्तराष्ट्रं तु सलिले स्तम्भिते तदा ।&#x9;031a&lt;br&gt;&#xA;पाण्डवाः सह कृष्णेन वाग्भिरुग्राभिरार्दयन् ॥&#x9;031c&lt;br&gt;&#xA;स तुद्यमानो बलवान्वाग्भी राम समन्ततः ।&#x9;032a&lt;br&gt;&#xA;उत्थितः स ह्रदाद्वीरः प्रगृह्य महतीं गदाम् ॥&#x9;032c&lt;br&gt;&#xA;स चाप्युपगतो योद्धुं भीमेन सह साम्प्रतम् ।&#x9;033a&lt;br&gt;&#xA;भविष्यति तयोरद्य युद्धं राम सुदारुणम् ॥&#x9;033c&lt;br&gt;&#xA;यदि कौतूहलं तेऽस्ति व्रज माधव मा चिरम् ।&#x9;034a&lt;br&gt;&#xA;पश्य युद्धं महाघोरं शिष्ययोर्यदि मन्यसे ॥&#x9;034c&lt;br&gt;&#xA;वैशम्पायन उवाच ।&#x9;035&lt;br&gt;&#xA;नारदस्य वचः श्रुत्वा तानभ्यर्च्य द्विजर्षभान् ।&#x9;035a&lt;br&gt;&#xA;सर्वान्विसर्जयामास ये तेनाभ्यागताः सह ।&#x9;035c&lt;br&gt;&#xA;गम्यतां द्वारकां चेति सोऽन्वशादनुयायिनः ॥&#x9;035e&lt;br&gt;&#xA;सोऽवतीर्याचलश्रेष्ठात्प्लक्षप्रस्रवणाच्छुभात् ।&#x9;036a&lt;br&gt;&#xA;ततः प्रीतमनाः रामः श्रुता तीर्थफलं महत् ।&#x9;036c&lt;br&gt;&#xA;विप्राणां सन्निधौ श्लोकमगायदिममच्युतः ॥&#x9;036e&lt;br&gt;&#xA;सरस्वतीवाससमा कुतो रतिः सरस्वतीवाससमाः कुतो गुणाः ।&#x9;037a&lt;br&gt;&#xA;सरस्वतीं प्राप्य दिवं गता जनाः सदा स्मरिष्यन्ति नदीं सरस्वतीम् ॥&#x9;037c&lt;br&gt;&#xA;सरस्वती सर्वनदीषु पुण्या सरस्वती लोकशुभावहा सदा ।&#x9;038a&lt;br&gt;&#xA;सरस्वतीं प्राप्य जनाः सुदुष्कृतं सदा न शोचन्ति परत्र चेह च ॥&#x9;038c&lt;br&gt;&#xA;ततो मुहुर्मुहुः प्रीत्या प्रेक्षमाणः सरस्वतीम् ।&#x9;039a&lt;br&gt;&#xA;हयैर्युक्तं रथं शुभ्रमारुरोह परन्तपः ॥&#x9;039c&lt;br&gt;&#xA;स शीघ्रगामिना तेन रथेन यदुपुङ्गवः ।&#x9;040a&lt;br&gt;&#xA;दिदृक्षुरभिसम्प्राप्तः शिष्ययुद्धमुपस्थितम् ॥&#x9;040c&lt;br&gt;&#xA;एवं तदभवद्युद्धं तुमुलं जनमेजयं ।&#x9;041a&lt;br&gt;&#xA;यत्र दुःखान्वितो राजा धृतराष्ट्रोऽब्रवीदिदम् ॥&#x9;041c&lt;br&gt;&#xA;धृतराष्ट्र उवाच ।&#x9;042&lt;br&gt;&#xA;रामं सन्निहितं श्रुत्वा गदायुद्ध उपस्थिते ।&#x9;042a&lt;br&gt;&#xA;मम पुत्रः कथं भीमं प्रत्ययुध्यत सञ्जय ॥ ॥&#x9;042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/056/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/056/</guid>
      <description>&lt;p&gt;अध्यायः 056&lt;/p&gt;&#xA;&lt;p&gt;(अथ गदायुद्धपर्व ॥ 3 ॥) गदायुद्धाय सन्नद्धयोर्भीमदुर्योधनयोर्वर्णनम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;रामसान्निध्यमागम्य पुत्रो दुर्योधनस्तव ।&#x9;001a&lt;br&gt;&#xA;योद्धुकामो महाबाहुः समहृष्यत वीर्यवान् ॥&#x9;001c&lt;br&gt;&#xA;दृष्ट्वा लाङ्गलिनं राजा प्रत्युत्थाय च भारत ।&#x9;002a&lt;br&gt;&#xA;प्रीत्यापरमया युक्तो युधिष्ठिरमथाब्रवीत् ॥&#x9;002c&lt;br&gt;&#xA;दुर्योधन उवाच ।&#x9;003&lt;br&gt;&#xA;समन्तपञ्चकं पुण्यमितो याम विशाम्पते ।&#x9;003a&lt;br&gt;&#xA;प्रथितोत्तरवेदी सा देवलोके प्रजापतेः ॥&#x9;003c&lt;br&gt;&#xA;तस्मिन्महापुण्यतमे त्रैलोक्यस्य सनातने ।&#x9;004a&lt;br&gt;&#xA;सङ्ग्रामे निधनं प्राप्य ध्रुवं स्वर्गं गमिष्यसि ॥&#x9;004c&lt;br&gt;&#xA;तथेत्युक्त्वा महाराज कुन्तीपुत्रो युधिष्ठिरः ।&#x9;005a&lt;br&gt;&#xA;समन्तपञ्चकं वीरः प्रायादभिमुखः प्रभुः ॥&#x9;005c&lt;br&gt;&#xA;ततो दुर्योधनो राजा प्रगृह्य महतीं गदाम् ।&#x9;006a&lt;br&gt;&#xA;पद्भ्याममर्षी द्युतिमानगच्छत्पाण्डवैः सह ॥&#x9;006c&lt;br&gt;&#xA;तथा यान्तं गदाहस्तं वर्मणा चापि दंशितम् ।&#x9;007a&lt;br&gt;&#xA;अन्तरिक्षचरा देवाः साधुसाध्वित्यपूजयन् ॥&#x9;007c&lt;br&gt;&#xA;वादकाश्च नरास्तत्र दृष्ट्वा ते हर्षमागताः ॥&#x9;008ac&lt;br&gt;&#xA;स पाण्डवैः परिवृतः कुरुराजस्तवात्मजः ।&#x9;009a&lt;br&gt;&#xA;मत्तस्येव गजेन्द्रस्य गतिमास्थाय सोऽव्रजत् ॥&#x9;009c&lt;br&gt;&#xA;ततः शङ्खनिनादैश्च भेरीणां च महास्वनैः ।&#x9;010a&lt;br&gt;&#xA;सिंहनादैश्च शूराणां दिशः सर्वाः प्रपूरिताः ॥&#x9;010c&lt;br&gt;&#xA;ततस्ते तु कुरुक्षेत्रं प्राप्ता नरवरोत्तमाः ।&#x9;011a&lt;br&gt;&#xA;प्रतीच्यभिमुखं देशं यथोद्दिष्टं सुतेन ते ।&#x9;011c&lt;br&gt;&#xA;दक्षिणेन सरस्वत्याः स्वयनं तीर्थमुत्तमम् ॥&#x9;011e&lt;br&gt;&#xA;तस्मिन्देशे त्वनिरिणे ते तु युद्धमरोचयन् ॥&#x9;012ac&lt;br&gt;&#xA;ततो भीमो महाकोटिं गदां गृह्याथ वर्मभृत् ।&#x9;013a&lt;br&gt;&#xA;बिभ्रद्रूपं महाराज सदृशं हि गरुत्मतः ॥&#x9;013c&lt;br&gt;&#xA;अवबद्धशिरस्त्राणः शुद्धकाञ्चनवर्मभृत् ।&#x9;014a&lt;br&gt;&#xA;रराज राजन्पुत्रस्ते काञ्चनः शैलराडिव ॥&#x9;014c&lt;br&gt;&#xA;तौ तथा सङ्गतौ वीरौ भीमदुर्योधनावुभौ ।&#x9;015a&lt;br&gt;&#xA;संयुगे सम्प्रकाशेते संरब्धाविव कुञ्जरौ ॥&#x9;015c&lt;br&gt;&#xA;रथमण्डलमध्यस्थौ भ्रातरौ तौ नरर्षभौ ।&#x9;016a&lt;br&gt;&#xA;अशोभेतां महाराज चन्द्रसूर्याविवोदितौ ॥&#x9;016c&lt;br&gt;&#xA;तावन्योन्यं निरीक्षेतां क्रुद्धाविव महोरगौ ।&#x9;017a&lt;br&gt;&#xA;दहन्तौ लोचनै राजन्परस्परवधैषिणौ ॥&#x9;017c&lt;br&gt;&#xA;सम्प्रहृष्टमना राजन्गदामादाय कौरवः ।&#x9;018a&lt;br&gt;&#xA;सृक्विणी संलिहन्राजन्क्रोधरक्तेक्षणः श्वसन् ॥&#x9;018c&lt;br&gt;&#xA;ततो दुर्योधनो राजन्गदामादाय वीर्यवान् ।&#x9;019a&lt;br&gt;&#xA;भीमसेनमभिप्रेक्ष्य गजो गजमिवाह्वयत् ॥&#x9;019c&lt;br&gt;&#xA;अद्रिसारमयीं भीमस्तथैवादाय वीर्यवान् ।&#x9;020a&lt;br&gt;&#xA;आह्वयामास नृपतिं सिंहः सिंहं यथा वने ॥&#x9;020c&lt;br&gt;&#xA;तावुद्यतगदापाणी दुर्योधनवृकोदरौ ।&#x9;021a&lt;br&gt;&#xA;संयुगे सम्प्रकाशेतां गिरी सशिखराविव ॥&#x9;021c&lt;br&gt;&#xA;तावुभौ समतिक्रुद्धावुभौ भीमपराक्रमौ ।&#x9;022a&lt;br&gt;&#xA;उभौ शिष्यौ गदायुद्धे रौहिणेयस्य धीमतः ॥&#x9;022c&lt;br&gt;&#xA;उभौ सदृशकर्माणौ वरुणस्य महाबलौ ।&#x9;023a&lt;br&gt;&#xA;वासुदेवस्य रामस्य तथा वैश्रवणस्य च ॥&#x9;023c&lt;br&gt;&#xA;सदृशौ तौ महाराज मधुकैटभयोरपि ।&#x9;024a&lt;br&gt;&#xA;उभौ सदृशकर्माणौ तथा सुन्दोपसुन्दयोः ॥&#x9;024c&lt;br&gt;&#xA;[रामरावणयोश्चैव वालिसुग्रीवयोस्तथा] ।&#x9;025a&lt;br&gt;&#xA;तथैव कालस्य समौ मृत्योश्चैव परन्तपौ ॥&#x9;025c&lt;br&gt;&#xA;अन्योन्यमभिधावन्तौ मत्ताविव महाद्विपौ ।&#x9;026a&lt;br&gt;&#xA;वासितासङ्गमे दृप्तौ शरदीव मदोत्कटौ ॥&#x9;026c&lt;br&gt;&#xA;उभौ क्रोधविषं दीप्तं वमन्तावुरगाविव ।&#x9;027a&lt;br&gt;&#xA;अन्योन्यमभिसंरब्धौ प्रेक्षमाणावरिन्दमौ ॥&#x9;027c&lt;br&gt;&#xA;उभौ भरतशार्दूलौ विक्रमेण समन्वितौ ।&#x9;028a&lt;br&gt;&#xA;सिंहाविव दुराधर्षौ गदायुद्धविशारदौ ॥&#x9;028c&lt;br&gt;&#xA;नखदंष्ट्रायुधौ वीरौ व्याघ्राविव दुरुत्सहौ ।&#x9;029a&lt;br&gt;&#xA;प्रजासंहरणे क्षुब्धौ समुद्राविव दुस्तरौ ॥&#x9;029c&lt;br&gt;&#xA;लोहिताङ्गाविव क्रुद्धौ प्रतपन्तौ महारथौ ।&#x9;030a&lt;br&gt;&#xA;[पूर्वपश्चिमजौ मेघौ प्रेक्षमाणावरिन्दमौ ॥&#x9;030c&lt;br&gt;&#xA;गर्जमानौ सुविषमं क्षरन्तौ प्रावृषीव हि ।&#x9;031a&lt;br&gt;&#xA;रश्मियुक्तौ महात्मानौ दीप्तिमन्तौ महाबलौ ॥&#x9;031c&lt;br&gt;&#xA;ददृशाते कुरुश्रेष्ठौ कालसूर्याविवोदितौ ।&#x9;032a&lt;br&gt;&#xA;व्याघ्राविव सुसंरब्धौ गर्जन्ताविवतोयदौ ॥&#x9;032c&lt;br&gt;&#xA;जहृषाते महाबाहू सिंहकेसरिणाविव ।&#x9;033a&lt;br&gt;&#xA;गजाविव सुसंरब्धौ ज्वलिताविव पावकौ ॥&#x9;033c&lt;br&gt;&#xA;ददृशाते महात्मानौ सशृङ्गाविव पर्वतौ ।&#x9;034a&lt;br&gt;&#xA;रोषात्प्रस्फुरमाणोष्ठौ निरीक्षन्तौ परस्परम् ॥&#x9;034c&lt;br&gt;&#xA;तौ समेतौ महात्मानौ गदाहस्तौ नरोत्तमौ ।]&#x9;035a&lt;br&gt;&#xA;उभौ परमसंहृष्टावुभौ परमसम्मतौ ॥&#x9;035c&lt;br&gt;&#xA;सदश्वाविव हेषन्तौ बृंहन्ताविव कुञ्जरौ ।&#x9;036a&lt;br&gt;&#xA;वृषभाविव गर्जन्तौ दुर्योधनवृकोदरौ ।&#x9;036c&lt;br&gt;&#xA;दैत्याविव बलोन्मत्तौ रेजतुस्तौ नरोत्तमौ ॥&#x9;036e&lt;br&gt;&#xA;ततो दुर्योधनो राजन्निदमाह युधिष्ठिरम् ।&#x9;037a&lt;br&gt;&#xA;सृञ्जयैः सह तिष्ठन्तं तपन्तमिव भास्करम् ॥&#x9;037c&lt;br&gt;&#xA;इदं व्यवसितं युद्धं मम भीमस्य चोभयोः ।&#x9;038a&lt;br&gt;&#xA;उपोपविष्टाः पश्यध्वं विमर्दं नृपसत्तमाः ॥&#x9;038c&lt;br&gt;&#xA;ततः समुपविष्टं तत्सुमहद्राजमण्डलम् ।&#x9;039a&lt;br&gt;&#xA;विराजमानं ददृशे दिवीवादित्यमण्डलम् ॥&#x9;039c&lt;br&gt;&#xA;तेषां मध्ये महाबाहुः श्रीमान्केशवपूर्वजः ।&#x9;040a&lt;br&gt;&#xA;उपविष्टो महाराज पूज्यमानः समन्ततः ॥&#x9;040c&lt;br&gt;&#xA;शुशुभे राजमध्यस्थो नीलवासाः सितप्रभः ।&#x9;041a&lt;br&gt;&#xA;नक्षत्रैरिव सम्पूर्णो वृतो निशि निशाकरः ॥&#x9;041c&lt;br&gt;&#xA;तौ तथा तु महाराज गदाहस्तौ सुदुःसहौ ।&#x9;042a&lt;br&gt;&#xA;अन्योन्यं वाग्भिरुग्राभिस्तक्षमाणौ व्यवस्थितौ ॥&#x9;042c&lt;br&gt;&#xA;अप्रियाणि ततोऽन्योन्यमुक्त्वा तौ कुरुसत्तमौ ।&#x9;043a&lt;br&gt;&#xA;उदीक्षन्तौ स्थितौ तत्र वृत्रशक्रौ यथाऽऽहवे ॥ ॥&#x9;043c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/057/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/057/</guid>
      <description>&lt;p&gt;अध्यायः 057&lt;/p&gt;&#xA;&lt;p&gt;भीमदुर्योधनयोर्वीरवादः ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततो वाग्युद्धमभवत्तुमुलं जनमेजय ।&#x9;001a&lt;br&gt;&#xA;यत्र दुःखान्वितो राजा धृतराष्ट्रोऽब्रवीदिदम् ॥&#x9;001c&lt;br&gt;&#xA;धिगस्तु खलु मानुष्यं यस्य निष्ठेयमीदृशी ।&#x9;002a&lt;br&gt;&#xA;एकादशचमूभर्ता यत्र पुत्रो ममानघ ॥&#x9;002c&lt;br&gt;&#xA;आज्ञाप्य सर्वान्नृपतीन्भुक्त्वा चेमां वसुन्धराम् ।&#x9;003a&lt;br&gt;&#xA;गदामादाय चैकाकी पदातिः प्रस्थितो रणम् ॥&#x9;003c&lt;br&gt;&#xA;भूत्वा हि जगतो नाथो ह्यनाथ इव मे सुतः ।&#x9;004a&lt;br&gt;&#xA;गदामुद्यम्य यो याति किमन्यद्भागधेयतः ॥&#x9;004c&lt;br&gt;&#xA;अहो दुःखं महत्प्राप्तं पुत्रेण मम सञ्जय ।&#x9;005a&lt;br&gt;&#xA;एवमुक्त्वा स दुःखार्तो विरराम जनाधिपः ॥&#x9;005c&lt;br&gt;&#xA;सञ्जय उवाच ।&#x9;006&lt;br&gt;&#xA;स मेघनिनदो हर्षान्निनदन्निव गोवृषः ।&#x9;006a&lt;br&gt;&#xA;आजुहाव तदा पार्थं युद्धाय युधि वीर्यवान् ॥&#x9;006c&lt;br&gt;&#xA;भीममाह्वयमाने तु कुरुराजे महात्मनि ।&#x9;007a&lt;br&gt;&#xA;प्रादुरासन्सुघोराणि रूपाणि विविधान्युत ॥&#x9;007c&lt;br&gt;&#xA;ववुर्वाताः सनिर्घाताः पांसुवर्षं पपात च ।&#x9;008a&lt;br&gt;&#xA;बभूवुश्च दिशः सर्वास्तिमिरेण समावृताः ॥&#x9;008c&lt;br&gt;&#xA;महास्वनाः सुनिर्वातास्तुमुला रोमहर्षणाः ।&#x9;009a&lt;br&gt;&#xA;पेतुस्तथोल्काः शतशः स्फोटयन्त्यो नभस्तलात् ॥&#x9;009c&lt;br&gt;&#xA;राहुश्चाग्रसदादित्यमपर्वणि विशाम्पते ।&#x9;010a&lt;br&gt;&#xA;चकम्पे च महाकम्पं पृथिवी सवनद्रुमा ॥&#x9;010c&lt;br&gt;&#xA;रूक्षाश्च वाताः प्रववुर्नीचैः शर्करकर्षिणः ।&#x9;011a&lt;br&gt;&#xA;गिरीणां शिखराण्येव न्यपतन्त महीतले ॥&#x9;011c&lt;br&gt;&#xA;मृगा बहुविधाकाराः सम्पतन्ति दिशो दश ।&#x9;012a&lt;br&gt;&#xA;दीप्ताः शिवाश्चाप्यनदन्घोररूपाः सुदारुणाः ॥&#x9;012c&lt;br&gt;&#xA;निर्घाताश्च महाघोरा बभूवू रोमहर्षणाः ।&#x9;013a&lt;br&gt;&#xA;दीप्तायां दिशि राजेन्द्र मृगाश्चाशुभवादिनः ॥&#x9;013c&lt;br&gt;&#xA;उदपानगताश्चापो व्यवर्धन्त समन्ततः ।&#x9;014a&lt;br&gt;&#xA;अशरीरा महानादाः श्रूयन्ते स्म भयानकाः ॥&#x9;014c&lt;br&gt;&#xA;एवमादीनि दृष्ट्वा स निमित्तानि वृकोदरः ।&#x9;015a&lt;br&gt;&#xA;उवाच भ्रातरं ज्येष्ठं धर्मराजं युधिष्ठिरम् ॥&#x9;015c&lt;br&gt;&#xA;एष शक्यो मया जेतुं मन्दात्मा च सुयोधनः ॥&#x9;016ac&lt;br&gt;&#xA;अद्य क्रोधं विमोक्ष्यामि निगूढं हृदयेशयम् ।&#x9;017a&lt;br&gt;&#xA;सुयोधने कौरवेन्द्रे खाण्डवेऽग्निमिवार्जुनः ॥&#x9;017c&lt;br&gt;&#xA;शल्यमद्योद्धरिष्यामि तव पाण्डव हृच्छयम् ।&#x9;018a&lt;br&gt;&#xA;निहत्य गदया पापमिमं कुरुकुलान्तकम् ॥&#x9;018c&lt;br&gt;&#xA;अद्य कीर्तिमयीं मालां प्रतिमोक्ष्याम्यहं त्वयि ।&#x9;019a&lt;br&gt;&#xA;हत्वेमं पापकर्माणं गदया रणमूर्धनि ॥&#x9;019c&lt;br&gt;&#xA;अद्योरुगदया राजन्भेत्ताऽस्मि समरेऽनया ।&#x9;020a&lt;br&gt;&#xA;नायं प्रवेष्टा नगरं पुनर्वारणसाह्वयम् ॥&#x9;020c&lt;br&gt;&#xA;सर्पोत्सर्गस्य शयने विषदानस्य भोजने ।&#x9;021a&lt;br&gt;&#xA;प्रमाणकोट्यां पातस्य दाहस्य जतुवेश्मनि ॥&#x9;021c&lt;br&gt;&#xA;सभायामवहासस्य सर्वस्वहरणस्य च ।&#x9;022a&lt;br&gt;&#xA;वर्षमज्ञातवासस्य वनवासस्य चानघ ॥&#x9;022c&lt;br&gt;&#xA;अद्यान्तमेषां दुःखानां गन्ताऽहं भरतर्षभ ।&#x9;023a&lt;br&gt;&#xA;एकाह्ना विनिहत्येमं भविष्याम्यात्मनोऽनृणः ॥&#x9;023c&lt;br&gt;&#xA;अद्यायुर्धार्तराष्ट्रस्य दुर्मतेरकृतात्मनः ।&#x9;024a&lt;br&gt;&#xA;समाप्तं भरतश्रेष्ठ मातापित्रोश्च दर्शनम् ॥&#x9;024c&lt;br&gt;&#xA;अद्य सौख्यं तु राजेन्द्र कुरुराजस्य दुर्मतेः ।&#x9;025a&lt;br&gt;&#xA;समाप्तं च महाराज नारीणां दर्शनं पुनः ॥&#x9;025c&lt;br&gt;&#xA;अद्यायं कुरुराजस्य शन्तनोः कुलपांसनः ।&#x9;026a&lt;br&gt;&#xA;प्राणाञ्श्रियं च राज्यं च त्यक्त्वा शेष्यति भूतले ॥&#x9;026c&lt;br&gt;&#xA;राजा च धृतराष्ट्रोऽद्य श्रुत्वा पुत्रं निपातितम् ।&#x9;027a&lt;br&gt;&#xA;स्मरिष्यत्यशुभं कर्म यत्तच्छकुनिबुद्धिजम् ॥&#x9;027c&lt;br&gt;&#xA;इत्युक्त्वा राजशार्दूल गदामादाय वीर्यवान् ।&#x9;028a&lt;br&gt;&#xA;अभ्यतिष्ठत युद्धाय शक्रो वृत्रमिवाह्वयन् ॥&#x9;028c&lt;br&gt;&#xA;तमुद्यतगदं दृष्ट्वा कैलासमिव शृङ्गिणम् ।&#x9;029a&lt;br&gt;&#xA;भीमसेनः पुनः क्रुद्धो दुर्योधनमुवाच ह ॥&#x9;029c&lt;br&gt;&#xA;राज्ञश्च धृतराष्ट्रस्य तथा त्वमपि चात्मनः ।&#x9;030a&lt;br&gt;&#xA;स्मर तद्दुष्कृतं कर्म यद्वृत्तं वारणावते ॥&#x9;030c&lt;br&gt;&#xA;द्रौपदी च परिक्लिष्टा सभामध्ये रजस्वला ।&#x9;031a&lt;br&gt;&#xA;द्यूते च वञ्चितो राजा यत्त्वया सौबलेन च ॥&#x9;031c&lt;br&gt;&#xA;वने दुःखं च यत्प्राप्तमस्माभिस्त्वत्कृतं महत् ।&#x9;032a&lt;br&gt;&#xA;विराटनगरे चैव योन्यन्तरगतैरिव ।&#x9;032c&lt;br&gt;&#xA;तत्सर्वं पातयाम्यद्य दिष्ट्या दृष्टोऽसि दुर्मते ॥&#x9;032e&lt;br&gt;&#xA;त्वत्कृतेऽसौ हतः शेते शरतल्पे पितामहः ।&#x9;033a&lt;br&gt;&#xA;गाङ्गेयो रथिनां श्रेष्ठो रथिना याज्ञसेनिना ॥&#x9;033c&lt;br&gt;&#xA;हतो द्रोणश्च कर्णश्च तथा शल्यः प्रतापवान् ।&#x9;034a&lt;br&gt;&#xA;वैराग्नेरादिकर्तासौ शकुनिः सौबलो हतः ॥&#x9;034c&lt;br&gt;&#xA;प्रातिकामी तथा पापो द्रौपद्याः क्लेशकृद्धतः ।&#x9;035a&lt;br&gt;&#xA;भ्रातरस्ते हताः सर्वे शूरा विक्रान्तयोधिनः ॥&#x9;035c&lt;br&gt;&#xA;एते चान्ये च बहवो निहतास्त्वत्कृते नृपाः ।&#x9;036a&lt;br&gt;&#xA;त्वामद्य निहनिष्यामि गदया नात्र संशयः ॥&#x9;036c&lt;br&gt;&#xA;इत्येवमुच्चै राजानं भाषमाणं वृकोदरम् ।&#x9;037a&lt;br&gt;&#xA;उवाच गतभी राजन्पुत्रस्ते सत्यविक्रमः ॥&#x9;037c&lt;br&gt;&#xA;किं कत्थनेन बहुना युध्यस्वेह वृकोदर ।&#x9;038a&lt;br&gt;&#xA;अद्य तेऽहं विनेष्यामि युद्धश्रद्धां कुलाधम ॥&#x9;038c&lt;br&gt;&#xA;इति दुर्यार्धेनोऽक्षुद्रस्त्वया क्षुद्रबलेन वै ।&#x9;039a&lt;br&gt;&#xA;शक्यस्रासयितुं वाचा न चान्यः प्राकृतो यथा ॥&#x9;039c&lt;br&gt;&#xA;चिरकालेप्सितं दिष्ट्या हृदयस्थमिदं मम ।&#x9;040a&lt;br&gt;&#xA;त्वया सह गदायुद्धं त्रिदशैरुपपादितम् ॥&#x9;040c&lt;br&gt;&#xA;किं वाचा बहुनोक्तेन कत्थितेन च दुर्मते ।&#x9;041a&lt;br&gt;&#xA;वाणी सङ्कोच्यतामेषा कर्मणा मा चिरं कृथाः ॥&#x9;041c&lt;br&gt;&#xA;तस्य तद्वचनं श्रुत्वा सर्व एवाभ्यपूजयन् ।&#x9;042a&lt;br&gt;&#xA;राजानः सोमकाश्चैव ये तत्रासन्समागताः ॥&#x9;042c&lt;br&gt;&#xA;ततः सम्पूजितः सर्वैः सम्प्रहृष्टतनूरुहः ।&#x9;043a&lt;br&gt;&#xA;भूयो धीरां मतिं चक्रे युद्धाय कुरुनन्दनः ॥&#x9;043c&lt;br&gt;&#xA;तं मत्तमिव मातङ्गं तलशब्दैर्नराधिपाः ।&#x9;044a&lt;br&gt;&#xA;भूयः संहर्षयाञ्चक्रुर्दुर्योधनममर्षणम् ॥&#x9;044c&lt;br&gt;&#xA;तं महात्मा महात्मानं गदामुद्यम्य पाण्डवः ।&#x9;045a&lt;br&gt;&#xA;अभिदुद्राव वेगेन धार्तराष्ट्रं वृकोदरः ॥&#x9;045c&lt;br&gt;&#xA;बृंहन्ति कुञ्चरास्तत्र हया ह्रेषन्ति चासकृत् ।&#x9;046a&lt;br&gt;&#xA;शस्त्राणि चाप्यदीप्यन्त पाण्डवानां जयैषिणां ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/058/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/058/</guid>
      <description>&lt;p&gt;अध्यायः 058&lt;/p&gt;&#xA;&lt;p&gt;भीमदुर्योधनयोर्गदायुद्धम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततो दुर्योधनो दृष्ट्वा भीमसेनं तथाऽऽगतम् ।&#x9;001a&lt;br&gt;&#xA;प्रत्युद्ययावदीनात्मा वेगेन महता नदन् ॥&#x9;001c&lt;br&gt;&#xA;समापेततुरन्योन्यं शृङ्गिणौ वृषभाविव ।&#x9;002a&lt;br&gt;&#xA;महानिर्घातघोषश्च प्रहाराणामजायत ॥&#x9;002c&lt;br&gt;&#xA;अभवच्च तयोर्युद्धं तुमुलं रोमहर्षणम् ।&#x9;003a&lt;br&gt;&#xA;जिघृक्षतोर्यथाऽन्योन्यमिन्द्रप्रह्लादयोरिव ॥&#x9;003c&lt;br&gt;&#xA;रुधिरोक्षितसर्वाङ्गौ गदाहस्तौ मनस्विनौ ।&#x9;004a&lt;br&gt;&#xA;ददृशाते महात्मानौ पुष्पिताविव किंशुकौ ॥&#x9;004c&lt;br&gt;&#xA;तथा तस्मिन्महायुद्धे वर्तमाने सुदारुणे ।&#x9;005a&lt;br&gt;&#xA;खद्योतसङ्घैरिव खं दर्शनीयं व्यरोचत ॥&#x9;005c&lt;br&gt;&#xA;तथा तस्मिन्वर्तमाने सङ्कुले तुमुले भृशम् ।&#x9;006a&lt;br&gt;&#xA;उभावपि परिश्रान्तौ युध्यमानावरिन्दमौ ॥&#x9;006c&lt;br&gt;&#xA;तौ मुहूर्तं समाश्वस्य पुनरेव परन्तपौ ।&#x9;007a&lt;br&gt;&#xA;सम्प्रहारयतां चित्रे सम्प्रगृह्य गदे शुभे ॥&#x9;007c&lt;br&gt;&#xA;तौ तु दृष्ट्वा महावीर्यौ समाश्वस्तौ नरर्षभौ ।&#x9;008a&lt;br&gt;&#xA;बलिनौ वारणौ यद्वद्वासितार्थे मदोत्कटौ ॥&#x9;008c&lt;br&gt;&#xA;समानवीर्यौ सम्प्रेक्ष्य प्रगृहीतगदावुभौ ।&#x9;009a&lt;br&gt;&#xA;प्रहर्षं परमं जग्मुर्देवगन्धर्वदानवाः ॥&#x9;009c&lt;br&gt;&#xA;प्रगृहीतगदौ दृष्ट्वा दुर्योधनवृकोदरौ ।&#x9;010a&lt;br&gt;&#xA;संशयः सर्वभूतानां विजये समपद्यत ॥&#x9;010c&lt;br&gt;&#xA;समागम्य ततो भूयो भ्रातरौ बलिनां वरौ ।&#x9;011a&lt;br&gt;&#xA;अन्योन्यस्यान्तरप्रेप्सू प्रचक्रातेऽन्तरं प्रति ॥&#x9;011c&lt;br&gt;&#xA;यमदण्डोपमां गुर्वीमिन्द्राशनिमिवोद्यताम् ।&#x9;012a&lt;br&gt;&#xA;ददृशुः प्रेक्षका राजन्रौद्रीं विशसनीं गदाम् ॥&#x9;012c&lt;br&gt;&#xA;आविद्ध्यतो गतां तस्य भीमसेनस्य संयुगे ।&#x9;013a&lt;br&gt;&#xA;शब्दः सुतुमुलो घोरो मुहूर्तं समपद्यत ॥&#x9;013c&lt;br&gt;&#xA;आविद्ध्यन्तमरिं प्रेक्ष्य धार्तराष्ट्रोऽथ पाण्डवम् ।&#x9;014a&lt;br&gt;&#xA;गदामतुलवेगां तां विस्मितः सम्बभूव ह ॥&#x9;014c&lt;br&gt;&#xA;चरंश्च विविधान्मार्गान्मण्डलानि च भारत ।&#x9;015a&lt;br&gt;&#xA;अशोभत तदा वीरो भूय एव वृकोदरः ॥&#x9;015c&lt;br&gt;&#xA;तौ परस्परमासाद्य यत्तावन्योन्यसूदने ।&#x9;016a&lt;br&gt;&#xA;मार्जाराविव भक्षार्थे ततक्षाते मुहुर्मुहुः ॥&#x9;016c&lt;br&gt;&#xA;अचरद्भीमसेनस्तु मार्गान्बहुविधांस्तथा ।&#x9;017a&lt;br&gt;&#xA;मण्डलानि विचित्राणि गतप्रत्यागतानि च ॥&#x9;017c&lt;br&gt;&#xA;गोमूत्रिकाणि चित्राणि स्थानानि विविधानि च ।&#x9;018a&lt;br&gt;&#xA;परिमोक्षं प्रहाराणां वर्जनं परिधावनम् ॥&#x9;018c&lt;br&gt;&#xA;अभिद्रवणमाक्षेपमवस्थानं सविग्रहम् ।&#x9;019a&lt;br&gt;&#xA;मत्स्योद्वृत्तं सोरुवृत्तमवप्लुतमुपप्लुतम् ॥&#x9;019c&lt;br&gt;&#xA;उपन्यस्तमपन्यस्तं गदायुद्धविशारदौ ।&#x9;020a&lt;br&gt;&#xA;एवं तौ विचरन्तौ तु न्यघ्नतां वै परस्परम् ॥&#x9;020c&lt;br&gt;&#xA;वञ्चयानौ पुनश्चैव चेरतुः कुरुसत्तमौ ।&#x9;021a&lt;br&gt;&#xA;विक्रीडन्तौ सुबलिनौ मण्डलानि विचेरतुः ॥&#x9;021c&lt;br&gt;&#xA;[तौ दर्शयन्तौ समरे युद्धक्रीडां समन्ततः ।&#x9;022a&lt;br&gt;&#xA;गदाभ्यां सहसाऽन्योन्यमाजघ्नतुररिन्दमौ ॥&#x9;022c&lt;br&gt;&#xA;परस्परं समासाद्य दंष्ट्राभ्यां द्विरदौ यथा ।&#x9;023a&lt;br&gt;&#xA;अशोभेतां महाराज शोणितेन परिप्लुतौ ॥&#x9;023c&lt;br&gt;&#xA;एवं तदभवद्युद्धं घोररूपं परन्तप ।&#x9;024a&lt;br&gt;&#xA;परिवृत्तेऽहनि क्रूरं वृत्रवासवयोरिव ॥]&#x9;024c&lt;br&gt;&#xA;गदाहस्तौ ततस्तौ तु मण्डलावस्थितौ बली ।&#x9;025a&lt;br&gt;&#xA;दक्षिणं मण्डलं राजन्धार्तराष्ट्रोऽभ्यवर्तत ।&#x9;025a&lt;br&gt;&#xA;सव्यं तु मण्डलं तत्र भीमसेनोऽभ्यवर्तत ॥&#x9;025e&lt;br&gt;&#xA;तथा तु चरतस्तस्य भीमस्य रणमूर्धनि ।&#x9;026a&lt;br&gt;&#xA;दुर्योधनो महाराज पार्श्वदेशेऽभ्यताडयत् ॥&#x9;026c&lt;br&gt;&#xA;आहतस्तु ततो भीमः पुत्रेण तव भारत ।&#x9;027a&lt;br&gt;&#xA;आविध्यत गदां गुवीं प्रहारं तमचिन्तयन् ॥&#x9;027c&lt;br&gt;&#xA;इन्द्राशनिसमां घोरां यमदण्डमिवोद्यताम् ।&#x9;028a&lt;br&gt;&#xA;ददृशुस्ते महाराज भीमसेनस्य तां गदाम् ॥&#x9;028c&lt;br&gt;&#xA;आविध्यन्तं गदां दृष्ट्वा भीमसेनं तवात्मजः ।&#x9;029a&lt;br&gt;&#xA;समुद्यम्य गदां घोरां प्रत्यविध्यत्परन्तपः ॥&#x9;029c&lt;br&gt;&#xA;गदामारुतवेगेन तव पुत्रस्य भारत ।&#x9;030a&lt;br&gt;&#xA;शब्द आसीत्सुतुमुलस्तेजश्च समजायत ॥&#x9;030c&lt;br&gt;&#xA;स चरन्विविधान्मार्गान्मण्डलानि च भागशः ।&#x9;031a&lt;br&gt;&#xA;समशोभत तेजस्वी भूयो भीमात्सुयोधनः ॥&#x9;031c&lt;br&gt;&#xA;आविद्धा सर्ववेगेन भीमेन महती गदा ।&#x9;032a&lt;br&gt;&#xA;सधूमं सार्चिषं चाग्निं मुमोचोग्रमहास्वना ॥&#x9;032c&lt;br&gt;&#xA;आधूतां भीमसेनेन गदां दृष्ट्वा सुयोधनः ।&#x9;033a&lt;br&gt;&#xA;अद्रिसारमयीं गुर्वीमाविध्यन्बह्वशोभत ॥&#x9;033c&lt;br&gt;&#xA;गदामारुतवेगं हि दृष्ट्वा तस्य महात्मनः ।&#x9;034a&lt;br&gt;&#xA;भयं विवेश पाण्डूंस्तु सर्वानेव ससात्यकीन् ॥&#x9;034c&lt;br&gt;&#xA;तौ दर्शयन्तौ समरे युद्धक्रीडां समन्ततः ।&#x9;035a&lt;br&gt;&#xA;गदाभ्यां सहसाऽन्योन्यमाजघ्नतुररिन्दमौ ॥&#x9;035c&lt;br&gt;&#xA;तौ परस्परमासाद्य दंष्ट्राभ्यां द्विरदौ यथा ।&#x9;036a&lt;br&gt;&#xA;अशोभेतां महाराज शोणितेन परिप्लुतौ ॥&#x9;036c&lt;br&gt;&#xA;एवं तदभवद्युद्धं घोररूपमसंवृतम् ।&#x9;037a&lt;br&gt;&#xA;परिवृत्तेऽहनि क्रूरं वृत्रवासवयोरिव ॥&#x9;037c&lt;br&gt;&#xA;दृष्ट्वा व्यवस्थितं भीमं तव पुत्रो महाबलः ।&#x9;038a&lt;br&gt;&#xA;चरंश्चित्रतरान्मार्गान्कौन्तेयमभिदुद्रुवे ॥&#x9;038c&lt;br&gt;&#xA;तस्य भीमो महावेगां जाम्बूनदपरिष्कृताम् ।&#x9;039a&lt;br&gt;&#xA;अतिक्रुद्धस्य क्रुद्धस्तु ताडयामास तां गदाम् ॥&#x9;039c&lt;br&gt;&#xA;सविस्फुलिङ्गो निर्ह्रादस्तयोस्तत्राभिघातजः ।&#x9;040a&lt;br&gt;&#xA;प्रादुरासीन्महाराज घृष्टयोर्वज्रयोरिव ॥&#x9;040c&lt;br&gt;&#xA;वेगवत्या तया तत्र भीमसेनप्रमुक्तया ।&#x9;041a&lt;br&gt;&#xA;निपतन्त्या महाराज पृथिवी समकम्पत ॥&#x9;041c&lt;br&gt;&#xA;तां नामृष्यत कौरव्यो गदां प्रतिहतां रणे ।&#x9;042a&lt;br&gt;&#xA;मत्तो द्विप इव क्रुद्धः प्रतिकुञ्जरदर्शनात् ॥&#x9;042c&lt;br&gt;&#xA;स सव्यं मण्डलं राजा उद्भ्राम्य कृतनिश्चयः ।&#x9;043a&lt;br&gt;&#xA;आजघ्ने मूर्ध्नि कौन्तेयं गदया भीमवेगया ॥&#x9;043c&lt;br&gt;&#xA;तया त्वभिहतो भीमः पुत्रेण तव पाण्डवः ।&#x9;044a&lt;br&gt;&#xA;नाकम्पत महाराज तदद्भुतमिवाभवत् ॥&#x9;044c&lt;br&gt;&#xA;आश्चर्यं चापि तद्राजन्सर्वसैन्यान्यपूजयन् ।&#x9;045a&lt;br&gt;&#xA;यद्गदाभिहतो भीमो नाकम्पत पदात्पदम् ॥&#x9;045c&lt;br&gt;&#xA;ततो गुरुतरां दीप्तां गदां हेमपरिष्कृताम् ।&#x9;046a&lt;br&gt;&#xA;दुर्योधनाय व्यसृजद्भीमो भीमपराक्रमः ॥&#x9;046c&lt;br&gt;&#xA;तं प्रहारमसम्भ्रान्तो लाघवेन महाबलः ।&#x9;047a&lt;br&gt;&#xA;मोघं दुर्योधनश्चक्रे तत्राभूद्विस्मयो महान् ॥&#x9;047c&lt;br&gt;&#xA;सा तु मोघा गदा राजन्पतन्ती भीमचोदिता ।&#x9;048a&lt;br&gt;&#xA;चालयामास पृथिवीं महानिर्घातनिःस्वनाः ॥&#x9;048c&lt;br&gt;&#xA;आस्थाय कौशिकान्मार्गानुत्पतन्स पुनः पुनः ।&#x9;049a&lt;br&gt;&#xA;गदानिपातं प्रज्ञाय भीमसेनं च वञ्चितम् ॥&#x9;049c&lt;br&gt;&#xA;वञ्चयित्वा तदा भीमं गदया कुरुसत्तमः ।&#x9;050a&lt;br&gt;&#xA;ताडयामास सङ्क्रुद्धो वक्षोदेशे महाबलः ॥&#x9;050c&lt;br&gt;&#xA;गदया निहतो भीमो मुह्यमानो महारणे ।&#x9;051a&lt;br&gt;&#xA;नाभ्यमन्यत कर्तव्यं पुत्रेणाभ्याहतस्तव ॥&#x9;051c&lt;br&gt;&#xA;तस्मिंस्तथा वर्तमाने राजन्सोमकपाण्डवाः ।&#x9;052a&lt;br&gt;&#xA;भृशोपहतसङ्कल्पा नहृष्टमनसोऽभवन् ॥&#x9;052c&lt;br&gt;&#xA;स तु तेन प्रहारेण मातङ्ग इव रोषितः ।&#x9;053a&lt;br&gt;&#xA;हस्तिवद्धस्तिसङ्काशमभिदुद्राव ते सुतम् ॥&#x9;053c&lt;br&gt;&#xA;ततस्तु तरसा भीमो गदया तनयं तव ।&#x9;054a&lt;br&gt;&#xA;अभिदुद्राव वेगेन सिंहो वनगजं यथा ॥&#x9;054c&lt;br&gt;&#xA;उपसृत्य तु राजानं गदामोक्षविशारदः ।&#x9;055a&lt;br&gt;&#xA;आविध्यत गदां राजन्समुद्दिश्य सुतं तव ॥&#x9;055c&lt;br&gt;&#xA;अताडयद्भीमसेनः पार्श्वे दुर्योधनं तदा ।&#x9;056a&lt;br&gt;&#xA;स विह्वलः प्रहारेण जानुभ्यामगमन्महीम् ॥&#x9;056c&lt;br&gt;&#xA;तस्मिन्कुरुकुलश्रेष्ठे जानुभ्यामवनीं गते ।&#x9;057a&lt;br&gt;&#xA;उदतिष्ठत्ततो नादः सृञ्जयानां जगत्पते ॥&#x9;057c&lt;br&gt;&#xA;तेषां तु निनदं श्रुत्वा शृञ्जयानां नरर्षभः ।&#x9;058a&lt;br&gt;&#xA;अमर्षाद्भरतश्रेष्ठ पुत्रस्ते समकुप्यत ॥&#x9;058c&lt;br&gt;&#xA;उत्थाय तु महाबाहुर्महानाग इव श्वसन् ।&#x9;059a&lt;br&gt;&#xA;दिधक्षन्निव नेत्राभ्यां भीमसेनमवैक्षत ॥&#x9;059c&lt;br&gt;&#xA;ततः स भरतश्रेष्ठो गदापाणिरभिद्रवन् ।&#x9;060a&lt;br&gt;&#xA;प्रमथिष्यन्निव शिरो भीमसेनस्य संयुगे ॥&#x9;060c&lt;br&gt;&#xA;स महात्मा महात्मानं भीमं भीमपराक्रमः ।&#x9;061a&lt;br&gt;&#xA;अताडयच्छङ्खदेशे न चचालाचलोपमः ॥&#x9;061c&lt;br&gt;&#xA;स भूयः शुशुभे पार्थस्ताडितो गदया रणे ।&#x9;062a&lt;br&gt;&#xA;उद्भिन्नरुधिरो राजन्प्रभिन्न इव कुञ्चरः ॥&#x9;062c&lt;br&gt;&#xA;ततो गदां वीरहणीमयोमयीं प्रगृह्य वज्राशनितुल्यनिःस्वनाम् ।&#x9;063a&lt;br&gt;&#xA;अताडयच्छत्रुममित्रकर्शनो बलेन विक्रम्य धनञ्जयाग्रजः ॥&#x9;063c&lt;br&gt;&#xA;स भीमसेनाभिहतस्तवात्मजः पपात सङ्कम्पितदेहबन्धनः ।&#x9;064a&lt;br&gt;&#xA;सुपुष्पितो मारुतवेगताडितो वने महासाल इवावघूर्णितः ॥&#x9;064c&lt;br&gt;&#xA;ततः प्रणेदुर्जहृषुश्च पाण्डवाः समीक्ष्य पुत्रं पतितं क्षितौ तव ।&#x9;065a&lt;br&gt;&#xA;ततः सुतस्ते प्रतिलभ्य चेतनां समुत्पपात द्विरदो यथा ह्रदात् ॥&#x9;065c&lt;br&gt;&#xA;स पार्थिवो नित्यममर्षितस्तदा महारथः शिक्षितवत्परिभ्रमन् ।&#x9;066a&lt;br&gt;&#xA;अताडयत्पाण्डवमग्रतः स्थितं स विह्वलाङ्गो जगतीमुपास्पृशत् ॥&#x9;066c&lt;br&gt;&#xA;स सिंहनादं विननाद कौरवो निपात्य भूमौ युधि भीममोजसा ।&#x9;067a&lt;br&gt;&#xA;बिभेद चैवाशनितुल्यमोजसा गदानिपातेन शरीररक्षणम् ॥&#x9;067c&lt;br&gt;&#xA;ततोऽन्तरिक्षे निनदो महानभूद्दिवौकसामप्सरसां च नेदुषाम् ।&#x9;068a&lt;br&gt;&#xA;पपात चोच्चैरमरप्रवेरितं विचित्रपुष्पोत्करवर्षमुत्तमम् ॥&#x9;068c&lt;br&gt;&#xA;ततः परानाविशदुत्तमं भयं समीक्ष्य भूमौ पतितं नरोत्तमम् ।&#x9;069a&lt;br&gt;&#xA;अहीयमानं च बलेन कौरवं निशाम्य भेदं सुदृढस्य वर्मणः ॥&#x9;069c&lt;br&gt;&#xA;ततो मुहूर्तादुपलभ्य चेतनां प्रमृज्य वक्त्रं रुधिराक्तमात्मनः ।&#x9;070a&lt;br&gt;&#xA;धृतिं समालम्ब्य विवृत्य लोचने बलेन संस्तभ्य वृकोदरः स्थितः ॥&#x9;070c&lt;br&gt;&#xA;&#39;ततो यमौ यमसदृशौ पराक्रमे सपार्षतः शिनितनयश्च वीर्यवान् ।&#x9;071a&lt;br&gt;&#xA;समाह्वयन्नहमहमित्यभित्वरंस्तवात्मजं समभिययुर्वधैषिणः ॥&#x9;071c&lt;br&gt;&#xA;निवर्त्य तान्पुनरपि पाण्डवो बली तवात्मजं स्वयमभिगम्य कालवत् ।&#x9;072a&lt;br&gt;&#xA;चचार चाप्यपगतखेदवेपथुः सुरेश्वरो नमुचिमिवोत्तमं रणे&#39; ॥ ॥&#x9;072c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/059/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/059/</guid>
      <description>&lt;p&gt;अध्यायः 059&lt;/p&gt;&#xA;&lt;p&gt;भीमसेनेन दुर्योधनस्योरुभेदनम् ॥ 1 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;समुदीर्णं ततो दृष्ट्वा सङ्ग्रामं कुरुमुख्ययोः ।&#x9;001a&lt;br&gt;&#xA;अब्रवीदर्जुनस्तत्र वासुदेवं यशस्विनम् ॥&#x9;001c&lt;br&gt;&#xA;अनयोर्वीरयोर्युद्धे को ज्यायान्भवतो मतः ।&#x9;002a&lt;br&gt;&#xA;कस्य वा को गुणो ज्यायानेतद्वद जनार्दन ॥&#x9;002c&lt;br&gt;&#xA;वासुदेव उवाच ।&#x9;003&lt;br&gt;&#xA;उपदेशोऽनयोस्तुल्यो भीमस्तु बलवत्तरः ।&#x9;003a&lt;br&gt;&#xA;कृती यत्नपरस्त्वेष धार्तराष्ट्रो वृकोदरात् ॥&#x9;003c&lt;br&gt;&#xA;भीमसेनस्तु धर्मेण युध्यमानो न जेष्यति ।&#x9;004a&lt;br&gt;&#xA;अन्यायेन तु युध्यन्वै हन्यादेव सुयोधनम् ॥&#x9;004c&lt;br&gt;&#xA;मायया निर्जिता देवैरसुरा इति नः श्रुतम् ।&#x9;005a&lt;br&gt;&#xA;विरोचनस्तु शक्रेण मायया निर्जितः स वै ॥&#x9;005c&lt;br&gt;&#xA;मायया चाक्षिपत्तेजो वृत्रस्य बलसूदनः ।&#x9;006a&lt;br&gt;&#xA;तस्मान्मायामयं वीर आतिष्ठतु वृकोदरः ॥&#x9;006c&lt;br&gt;&#xA;प्रतिज्ञातं च भीमेन द्यूतकाले धनञ्जय ।&#x9;007a&lt;br&gt;&#xA;ऊरू भेत्स्यामि ते सङ्ख्ये गदयेति सुयोधनम् ॥&#x9;007c&lt;br&gt;&#xA;सोऽयं प्रतिज्ञां तां चापि पारयत्वरिकर्शनः ।&#x9;008a&lt;br&gt;&#xA;मायाविनं तु राजानं माययैव निकृन्ततु ॥ |||&#x9;008c&lt;br&gt;&#xA;यद्येष बलमास्थाय न्यायेन प्रहरिष्यति ।&#x9;009a&lt;br&gt;&#xA;विषमस्थस्ततो राजा भविष्यति युधिष्ठिरः ॥&#x9;009c&lt;br&gt;&#xA;पुनरेव तु वक्ष्यामि पाण्डवेय निबोध मे ।&#x9;010a&lt;br&gt;&#xA;धर्मराजापराधेन भयं नः पुनरागतम् ॥&#x9;010c&lt;br&gt;&#xA;कृत्वा हि सुमहत्कर्म हत्वा भीष्ममुखान्कुरून् ।&#x9;011a&lt;br&gt;&#xA;जयः प्राप्तो यशः प्राग्र्यं वैरं च प्रतियातितम् ।&#x9;011c&lt;br&gt;&#xA;तदेवं विजयः प्राप्तः पुनः संशयितः कृतः ॥&#x9;011e&lt;br&gt;&#xA;अबुद्धिरेषां महती धर्मराजस्य पाण्डव ।&#x9;012a&lt;br&gt;&#xA;यदेकविजये वीर पणितं कृतमीदृशम् ॥&#x9;012c&lt;br&gt;&#xA;सुयोधनः कृती वीर एकायनगतस्तथा ॥&#x9;013ac&lt;br&gt;&#xA;अपि चोशनसा गीतः श्रूयतेऽयं पुरातनः ।&#x9;014a&lt;br&gt;&#xA;श्लोकस्तत्त्वार्थसहितस्तन्मे निगदतः शृणु ॥&#x9;014c&lt;br&gt;&#xA;पुनरावर्तमानानां भग्नानां जीवितैषिणाम् ।&#x9;015a&lt;br&gt;&#xA;भेतव्यमरिशेषाणामेकायनगता हि ते ॥&#x9;015c&lt;br&gt;&#xA;[साहसोत्पतितानां च निराशानां च जीविते ।&#x9;016a&lt;br&gt;&#xA;न शक्यमग्रतः स्थातुं शक्रेणापि धनञ्जय] ॥&#x9;016c&lt;br&gt;&#xA;सुयोधनमिमं भग्नं हतसैन्यं ह्रदं गतम् ।&#x9;017a&lt;br&gt;&#xA;पराजितं वनप्रेप्सुं निराशं राज्यलम्भने ।&#x9;017c&lt;br&gt;&#xA;कोऽन्विष्य संयुगे प्राज्ञः पुनर्द्वन्द्वे समाह्वयेत् ॥&#x9;017e&lt;br&gt;&#xA;अपि नो निर्जितं राज्यं न हरेत सुयोधनः ।&#x9;018a&lt;br&gt;&#xA;यस्त्रयोदशवर्षाणि गदया कृतनिश्रमः ।&#x9;018c&lt;br&gt;&#xA;चरत्यूर्ध्वं च तिर्यक्च भीमसेनिघांसया ॥&#x9;018e&lt;br&gt;&#xA;एनं चेन्न महाबाहुरन्यायेन हनिष्यति ।&#x9;019a&lt;br&gt;&#xA;एष वः कौरवो राजा धार्तराष्ट्रो भविष्यति ॥&#x9;019c&lt;br&gt;&#xA;सञ्जय उवाच ।&#x9;020&lt;br&gt;&#xA;धनञ्जयस्तु श्रुत्वैतत्केशवस्य महात्मनः ।&#x9;020a&lt;br&gt;&#xA;प्रेक्षतो भीमसेनस्य सव्यमूरुमताडयत् ॥&#x9;020c&lt;br&gt;&#xA;गृह्य सञ्ज्ञां ततो भीमो गदया व्यचरद्रणे ।&#x9;021a&lt;br&gt;&#xA;मण्डलानि विचित्राणि यमकानीतराणि च ॥&#x9;021c&lt;br&gt;&#xA;दक्षिणं मण्डलं सव्यं गोमूत्रिकमथापि च ।&#x9;022a&lt;br&gt;&#xA;व्यचरत्पाण्डवो राजन्नरिं सम्मोहयन्निव ॥&#x9;022c&lt;br&gt;&#xA;तथैव तव पुत्रोऽपि गदामार्गविशारदः ।&#x9;023a&lt;br&gt;&#xA;व्यचरल्लघु चित्रं च भीमसेनजिघांसया ॥&#x9;023c&lt;br&gt;&#xA;आधुन्वन्तौ गदे घोरे चन्दनागरुरूषिते ।&#x9;024a&lt;br&gt;&#xA;वैरस्यान्तं परीप्सन्तौ रणे क्रुद्धाविवान्तकौ ॥&#x9;024c&lt;br&gt;&#xA;अन्योन्यं तौ जिघांसन्तौ प्रवीरौ पुरुषर्षभौ ।&#x9;025a&lt;br&gt;&#xA;युयुधाते गरुत्मन्तौ यथा नागामिषैषिणौ ॥&#x9;025c&lt;br&gt;&#xA;मण्डलानि विचित्राणि चरतोर्नृपभीमयोः ।&#x9;026a&lt;br&gt;&#xA;गदासम्पातजास्तत्र प्रजज्ञुः पावकार्चिषः ॥&#x9;026c&lt;br&gt;&#xA;समं प्रहरतोस्तत्र शूरयोर्बलिनोर्मृधे ।&#x9;027a&lt;br&gt;&#xA;क्षुब्धयोर्वायुना राजन्द्वयोरिव समुद्रयोः ॥&#x9;027c&lt;br&gt;&#xA;तयोः प्रहरतोस्तुल्यं मत्तकुञ्जरयोरिव ।&#x9;028a&lt;br&gt;&#xA;गदानिर्घातसंह्रादः प्रहाराणामजायत ॥&#x9;028c&lt;br&gt;&#xA;तस्मिंस्तदा सम्प्रहारे दारुणे सङ्कुले भृशम् ।&#x9;029a&lt;br&gt;&#xA;उभावपि परिश्रान्तौ युध्यमानावरिन्दमौ ॥&#x9;029c&lt;br&gt;&#xA;तौ मुहूर्तं समाश्वस्य पुनरेव परन्तप ।&#x9;030a&lt;br&gt;&#xA;अभ्यहारयतां क्रुद्धौ प्रगृह्य महती गदे ॥&#x9;030c&lt;br&gt;&#xA;तयोः समभवद्युद्धं घोररूपमसंवृतम् ।&#x9;031a&lt;br&gt;&#xA;गदानिपातै राजेन्द्र तक्षतोर्वै परस्परम् ॥&#x9;031c&lt;br&gt;&#xA;समरे प्रद्रुतौ तौ तु वृषभाक्षौ तरस्विनौ ।&#x9;032a&lt;br&gt;&#xA;अन्योन्यं जघ्नतुर्वीरौ पङ्कस्थौ महिषाविव ॥&#x9;032c&lt;br&gt;&#xA;जर्झरीकृतसर्वाङ्गौ रुधिरेणाभिसम्प्लुतौ ।&#x9;033a&lt;br&gt;&#xA;ददृशाते हिमवति पुष्पिताविव किंशुकौ ॥&#x9;033c&lt;br&gt;&#xA;दुर्योधनस्तु पार्थेन विवरे सम्प्रदर्शिते ।&#x9;034a&lt;br&gt;&#xA;ईषदुत्स्मयमानस्तु सहसा प्रससार ह ॥&#x9;034c&lt;br&gt;&#xA;तमभ्याशगतं प्राज्ञः क्षणे प्रेक्ष्य वृकोदरः ।&#x9;035a&lt;br&gt;&#xA;अवाक्षिपद्गदां तस्मिन्वेगेन महता बती ॥&#x9;035c&lt;br&gt;&#xA;अवक्षेपं तु तं दृष्ट्वा पुत्रस्तव विशाम्पते ।&#x9;036a&lt;br&gt;&#xA;अपासर्पत्ततः स्थानात्सा मोघा न्यपतद्भुवि ॥&#x9;036c&lt;br&gt;&#xA;मोक्षयित्वा प्रहारं तं सुतस्तव सुसम्भ्रमात् ।&#x9;037a&lt;br&gt;&#xA;भीमसेनं च गदया प्राहरत्कुरुसत्तम ॥&#x9;037c&lt;br&gt;&#xA;तस्य विस्यन्दमानेन रुधिरेणामितौजसः ।&#x9;038a&lt;br&gt;&#xA;प्रहारगुरुपाताच्च मूर्छेव समजायत ॥&#x9;038c&lt;br&gt;&#xA;तन्नाबुध्यत पुत्रस्ते पीडितं पाण्डवं रणे ।&#x9;039a&lt;br&gt;&#xA;धारयामास भीमोऽपि शरीरमतिपीडितम् ॥&#x9;039c&lt;br&gt;&#xA;अमन्यत स्थितं ह्येनं प्रहरिष्यन्तमाहवे ।&#x9;040a&lt;br&gt;&#xA;अतो न प्राहरत्तस्मै पुनरेव तवात्मजः ॥&#x9;040c&lt;br&gt;&#xA;ततो मुहूर्तमाश्वस्य दुर्योधनमुपस्थितम् ।&#x9;041a&lt;br&gt;&#xA;वेगेनाभ्ययतद्राजन्गदामादाय पाण्डवः ॥&#x9;041c&lt;br&gt;&#xA;तमापतन्तं सम्प्रेक्ष्य संरब्धममितौजसम् ।&#x9;042a&lt;br&gt;&#xA;मोघमस्य प्रहारं तं चिकीर्षुर्भरतर्षभ ॥&#x9;042c&lt;br&gt;&#xA;अवस्थाने मतिं कृत्वा पुत्रस्तव महामनाः ।&#x9;043a&lt;br&gt;&#xA;इयेषोत्पतितुं राजञ्छलयिष्यन्वृकोदरम् ॥&#x9;043c&lt;br&gt;&#xA;अबुध्यद्भीमसेनस्तु राज्ञस्तस्य चिकीर्षितम् ।&#x9;044a&lt;br&gt;&#xA;अथास्य समभिद्रुत्य समुत्पत्य च सिंहवत् ॥&#x9;044c&lt;br&gt;&#xA;सृत्या वञ्चयतो राजन्पुनरेवोत्पतिष्यतः ।&#x9;045a&lt;br&gt;&#xA;ऊरुभ्यां प्राहिणोद्राजन्गदां वेगेन पाण्डवः ॥&#x9;045c&lt;br&gt;&#xA;सा वज्रनिष्पेषसमा प्रहिता भीमकर्मणा ।&#x9;046a&lt;br&gt;&#xA;ऊरू दुर्योधनस्याथ बभञ्ज प्रियदर्शनौ ॥&#x9;046c&lt;br&gt;&#xA;स पपात नरव्याघ्रो वसुधामनुनादयन् ।&#x9;047a&lt;br&gt;&#xA;भग्नोरुर्भीमसेनेन पुत्रस्तव महीपते ॥&#x9;047c&lt;br&gt;&#xA;ववुर्वाताः सनिर्घाताः पांसुवर्षं पपात च ।&#x9;048a&lt;br&gt;&#xA;चचाल पृथिवी चापि सवृक्षक्षुपपर्वता ॥&#x9;048c&lt;br&gt;&#xA;तस्मिन्निपतिते वीरे पत्यौ सर्वमहीक्षिताम् ।&#x9;049a&lt;br&gt;&#xA;महास्वना पुनर्दीप्ता सनिर्घाता भयङ्करी ।&#x9;049c&lt;br&gt;&#xA;पपात चोल्का महती पतिते पृथिवीपतौ ॥&#x9;049e&lt;br&gt;&#xA;तथा शोणितवर्षं च पांसुवर्षं च भारत ।&#x9;050a&lt;br&gt;&#xA;ववर्ष मघवांस्तत्र तव पुत्रे निपातिते ॥&#x9;050c&lt;br&gt;&#xA;यक्षाणां राक्षसानां च पिशाचानां तथैव च ।&#x9;051a&lt;br&gt;&#xA;अन्तरिक्षे महान्नादस्तत्र भारत शुश्रुवे ॥&#x9;051c&lt;br&gt;&#xA;तेन शब्देन घोरेण मृगाणामथ पक्षिणाम् ।&#x9;052a&lt;br&gt;&#xA;जज्ञे घोरतरः शब्दो बहूनां सर्वतोदिशम् ॥&#x9;052c&lt;br&gt;&#xA;ये तत्र वाजिनः शेषा गजाश्च मनुजैः सह ।&#x9;053a&lt;br&gt;&#xA;मुमुचुस्ते महानादं तव पुत्रे निपातिते ॥&#x9;053c&lt;br&gt;&#xA;भेरीशङ्खमृदङ्गानामभवच्च स्वनो महान् ।&#x9;054a&lt;br&gt;&#xA;अन्तर्भूमिगतश्चैव तव पुत्रे निपातिते ॥&#x9;054c&lt;br&gt;&#xA;[बहुपादैर्बहुभुजैः कबन्धैर्घोरदर्शनैः ।&#x9;055a&lt;br&gt;&#xA;नृत्यद्भिर्भयदैर्व्याप्ता दिशस्तत्राभवन्नृप ॥&#x9;055c&lt;br&gt;&#xA;ध्वजवन्तोऽस्त्रवन्तश्च शस्त्रवन्तस्तथैव च ।&#x9;056a&lt;br&gt;&#xA;प्राकम्पन्त ततो राजंस्तव पुत्रे निपातिते] ॥&#x9;056c&lt;br&gt;&#xA;ह्रदाः कूपाश्च रुधिरमुद्वेमुर्नृपसत्तम ।&#x9;057a&lt;br&gt;&#xA;नद्यश्च सुमहावेगाः प्रतिस्रोतोवहाऽभवन् ॥&#x9;057c&lt;br&gt;&#xA;पुल्लिङ्गा इव नार्यस्तु स्त्रीलिङ्गाः पुरुषाऽभवन् ।&#x9;058a&lt;br&gt;&#xA;दुर्योधने तदा राजन्पतिते तनये तव ॥&#x9;058c&lt;br&gt;&#xA;दृष्ट्वा तानद्भुतोत्पातान्पाञ्चालाः पाण्डवैः सह ।&#x9;059a&lt;br&gt;&#xA;आविग्नमनसः सर्वे बभूवुर्भरतर्षभ ॥&#x9;059c&lt;br&gt;&#xA;ययुर्देवा यथाकामं गन्धर्वाप्सरसस्तथा ।&#x9;060a&lt;br&gt;&#xA;कथयन्तोऽद्भुतं युद्धं सुतयोस्तव भारत ॥&#x9;060c&lt;br&gt;&#xA;तथैव सिद्धा राजेन्द्र तथा वातिकचारणाः ।&#x9;061a&lt;br&gt;&#xA;नरसिंहौ प्रशंसन्तौ विप्रजग्मुर्यथागतम् ॥ ॥&#x9;061c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/060/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/060/</guid>
      <description>&lt;p&gt;अध्यायः 060&lt;/p&gt;&#xA;&lt;p&gt;भीमसेनेन दुर्योधनापनयानुस्मारणपूर्वकं वामपादेन तच्छिरस्ताडनम् ॥ 1 ॥ युधिष्ठिरेण दुर्योधनसमाश्वासनम् ॥ 2 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;तं पातितं ततो दृष्ट्वा महासालमिवोद्गतम् ।&#x9;001a&lt;br&gt;&#xA;प्रहृष्टमनसः सर्वे बभूवुस्तत्र पाण्डवाः ॥&#x9;001c&lt;br&gt;&#xA;उन्मत्तमिव मातङ्गं सिंहेन विनिपातितम् ।&#x9;002a&lt;br&gt;&#xA;ददृशुर्हृष्टरोमाणः सर्वे ते चापि सोमकाः ॥&#x9;002c&lt;br&gt;&#xA;ततो दुर्योधनं हत्वा भीमसेनः प्रतापवान् ।&#x9;003a&lt;br&gt;&#xA;पातितं कौरवेन्द्रं तमुपगम्येदमब्रवीत् ॥&#x9;003c&lt;br&gt;&#xA;गौर्गौरिति पुरा मन्द द्रौपदीमेकवाससम् ।&#x9;004a&lt;br&gt;&#xA;यत्सभायां हसन्नस्मांस्तदा वदसि दुर्मते ।&#x9;004c&lt;br&gt;&#xA;तस्यावहासस्य फलमद्य त्वं समवाप्नुहि ॥&#x9;004e&lt;br&gt;&#xA;एवमुक्त्वा स वामेन पदा मौलिमुपास्पृशत् ।&#x9;005a&lt;br&gt;&#xA;शिरश्च राजसिंहस्य पादेन समलोडयत् ॥&#x9;005c&lt;br&gt;&#xA;तथैव क्रोधसंरक्तो भीमः परबलार्दनः ।&#x9;006a&lt;br&gt;&#xA;पुनरेवाब्रवीद्वाक्यं यत्तच्छृणु नराधिप ॥&#x9;006c&lt;br&gt;&#xA;येऽस्मान्पुरा प्रनृत्यन्ति मूढा गौरिति गौरिति ।&#x9;007a&lt;br&gt;&#xA;तान्वयं प्रतिनृत्यामः पुनर्गौरिति गौरिति ॥&#x9;007c&lt;br&gt;&#xA;नास्माकं निकृतिर्वह्निर्नाक्षद्यूतं न वञ्चना ।&#x9;008a&lt;br&gt;&#xA;स्वबाहुबलमाश्रित्य प्रबाधामो वयं रिपून् ॥&#x9;008c&lt;br&gt;&#xA;सोऽवाप्य वैरस्य चिरस्य पारं वृकोदरः प्राह शनैः प्रहस्य ।&#x9;009a&lt;br&gt;&#xA;युधिष्ठिरं केशवसृञ्जयांश्च धनञ्जयं माद्रवतीसुतौ च ॥&#x9;009c&lt;br&gt;&#xA;रजस्वलां द्रौपदीमानयन्ये ये चाप्यकुर्वन्त सदस्यवस्त्राम् । &#x9;010a&lt;br&gt;&#xA;तान्पश्यध्वं पाण्डवैर्धार्तराष्ट्रान्रणे हतांस्तपसा याज्ञसेन्याः ॥&#x9;010c&lt;br&gt;&#xA;ये नः पुरा षण्ढतिलानवोचन्क्रूरा राज्ञो धृतराष्ट्रस्य पुत्राः ।&#x9;011a&lt;br&gt;&#xA;ते नो हताः सगणाः सानुबन्धाः कामं स्वर्गं नरकं वा व्रजामः ॥&#x9;011c&lt;br&gt;&#xA;पुनश्च राज्ञः पतितस्य भूमौ स तां गदां स्कन्धगतां प्रगृह्य ।&#x9;012a&lt;br&gt;&#xA;वामेन पादेन शिरः प्रमृद्य दुर्योधनं नैकृतिकेत्यवोचत् ॥&#x9;012c&lt;br&gt;&#xA;हृष्टेन राजन्कुरुपार्थिवस्य क्षुद्रात्मना भीमसेनेन पादम् ।&#x9;013a&lt;br&gt;&#xA;दृष्ट्वा कृतं मूर्धनि नाभ्यनन्दन्धर्मात्मानः सोमकानां प्रबर्हाः ॥&#x9;013c&lt;br&gt;&#xA;तव पुत्रं तथा हत्वा कत्थमानं वृकोदरम् ।&#x9;014a&lt;br&gt;&#xA;नृत्यमानं च बहुशो धर्मराजोऽब्रवीदिदम् ॥&#x9;014c&lt;br&gt;&#xA;गतोऽसि वैरस्यानृण्यं प्रतिज्ञा पूरिता त्वया ।&#x9;015a&lt;br&gt;&#xA;शुभेनाथाशुभेनैव कर्मणा विरमाधुना ॥&#x9;015c&lt;br&gt;&#xA;मा शिरोऽस्य पदाऽमर्दीर्मा धर्मस्तेऽतिगो भवेत् ।&#x9;016a&lt;br&gt;&#xA;राजा ज्ञातिर्हतश्चायं नैतन्न्याय्यं तवानघ ॥&#x9;016c&lt;br&gt;&#xA;एकादशचमूनाथं कुरूणामधिपं तथा ।&#x9;017a&lt;br&gt;&#xA;मास्प्राक्षीर्भीम पादेन राजानं ज्ञातिमेव च ॥&#x9;017c&lt;br&gt;&#xA;हतबन्धुर्हतामात्यो भ्रष्टसैन्यो हतो मृधे ।&#x9;018a&lt;br&gt;&#xA;सर्वाकारेण शोच्योऽयं नावहास्योऽयमीश्वरः ॥&#x9;018c&lt;br&gt;&#xA;विध्वस्तोऽयं हतामात्यो हतबन्धुर्हतात्मजः ।&#x9;019a&lt;br&gt;&#xA;उत्सन्नपिण्डो भ्राता च नैतन्न्याय्यं कृतं त्वया ॥&#x9;019c&lt;br&gt;&#xA;धार्मिको भीमसेनोऽसावित्याहुस्त्वां पुरा जनाः ।&#x9;020a&lt;br&gt;&#xA;स कस्माद्भीमसेन त्वं राजानमधितिष्ठसि ॥&#x9;020c&lt;br&gt;&#xA;इत्युक्त्वा भीमसेनं तु साश्रुकण्ठो युधिष्ठिरः ।&#x9;021a&lt;br&gt;&#xA;उपसृत्याब्रवीद्दीनो दुर्योधनमरिन्दमम् ॥&#x9;021c&lt;br&gt;&#xA;तात मन्युर्न ते कार्यो नात्मा शोच्यस्त्वया तथा ।&#x9;022a&lt;br&gt;&#xA;नूनं पूर्वकृतं कर्म सुघोरमनुभूयते ॥&#x9;022c&lt;br&gt;&#xA;धात्रोपदिष्टं विषमं नूनं फलमसंस्कृतम् ।&#x9;023a&lt;br&gt;&#xA;यद्वयं त्वां जिघांसामस्त्वं चास्मान्कुरुसत्तम ॥&#x9;023c&lt;br&gt;&#xA;आत्मनो ह्यपराधेन महद्व्यसनमीदृशम् ।&#x9;024a&lt;br&gt;&#xA;प्राप्तवानसि यल्लोभान्मदाद्बाल्याच्च भारत ॥&#x9;024c&lt;br&gt;&#xA;घातयित्वा वयस्यांश्च भ्रातॄनथ पितॄंस्तथा ।&#x9;025a&lt;br&gt;&#xA;पुत्रान्पौत्रांस्तथा चान्यांस्ततोसि निधनं गतः ॥&#x9;025c&lt;br&gt;&#xA;तवापराधादस्माभिर्भ्रातरस्ते निपातिताः ।&#x9;026a&lt;br&gt;&#xA;निहता ज्ञातयश्चापि दिष्टं मन्ये दुरत्ययम् ॥&#x9;026c&lt;br&gt;&#xA;[आत्मा न शोचनीयस्ते श्लाघ्यो मृत्युस्तवानघ ।&#x9;027a&lt;br&gt;&#xA;वयमेवाधुना शोच्याः सर्वावस्थासु कौरव ॥&#x9;027c&lt;br&gt;&#xA;कृपणं वर्तयिष्यामस्तैर्हीना बन्धुभिः प्रियैः ।&#x9;028a&lt;br&gt;&#xA;भ्रातॄणां चैव पुत्राणां तथा वै शोकविह्वलाः ॥&#x9;028c&lt;br&gt;&#xA;कथं द्रक्ष्यामि विधवा वधूः शोकपरिप्लुताः ।&#x9;029a&lt;br&gt;&#xA;त्वमेकः सुस्थितो राजन्स्वर्गे ते निलयो ध्रुवः ।&#x9;029c&lt;br&gt;&#xA;वयं नरकसञ्ज्ञं वै दुःखं प्राप्स्याम दारुणम् ॥]&#x9;029e&lt;br&gt;&#xA;स्नुषाश्च प्रस्नुषाश्चैव धृतराष्ट्रस्य विह्वलाः ।&#x9;030a&lt;br&gt;&#xA;गर्हयिष्यन्ति नो नूनं विधवाः शोककर्शिताः ॥&#x9;030c&lt;br&gt;&#xA;सञ्जय उवाच ।&#x9;031&lt;br&gt;&#xA;एवमुक्त्वा सुदुःखार्तो निशश्वास स पार्थिवः ।&#x9;031a&lt;br&gt;&#xA;विललाप चिरं चापि धर्मपुत्रो युधिष्ठिरः ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/061/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/061/</guid>
      <description>&lt;p&gt;अध्यायः 061&lt;/p&gt;&#xA;&lt;p&gt;भीमे अपनयबुद्ध्या क्रुद्धेन बलरामेण लाङ्गलमुद्यम्य तम्प्रत्यभिगमनम् ॥ 1 ॥ कृष्णेन तत्सान्त्वनं ततो बलस्य द्वारकागमनम् ॥ 2 ॥ युधिष्ठिरस्य कृष्णेन भीमेन च संलापः ॥ 3 ॥&lt;/p&gt;&#xA;&lt;p&gt;धृतराष्ट्र उवाच ।&#x9;001&lt;br&gt;&#xA;अधर्मेण हतं दृष्ट्वा राजानं माधवोत्तमः ।&#x9;001a&lt;br&gt;&#xA;किमब्रवीत्तदा सूत बलदेवो महाबलः ॥&#x9;001c&lt;br&gt;&#xA;गदायुद्धविशेषज्ञो गदायुद्धविशारदः ।&#x9;002a&lt;br&gt;&#xA;कृतवान्रौहिणेयो यत्तन्ममाचक्ष्व सञ्जय ॥&#x9;002c&lt;br&gt;&#xA;सञ्जय उवाच ।&#x9;003&lt;br&gt;&#xA;शिरस्यभिहतं दृष्ट्वा भीमसेनेन ते सुतम् ।&#x9;003a&lt;br&gt;&#xA;रामः प्रहरतां श्रेष्ठश्चुक्रोध बलवद्बली ॥&#x9;003c&lt;br&gt;&#xA;ततो मध्ये नरेन्द्राणामूर्ध्वबाहुर्हलायुधः ।&#x9;004a&lt;br&gt;&#xA;कुर्वन्नार्तस्वरं घोरं धिग्धिग्भीमेत्युवाच ह ॥&#x9;004c&lt;br&gt;&#xA;अहो धिग्यदधो नाभेः प्रहृतं धर्मविग्रहे ।&#x9;005a&lt;br&gt;&#xA;नैतद्दृष्टं गदायुद्धे कृतवान्यद्वृकोदरः ॥&#x9;005c&lt;br&gt;&#xA;अधो नाभ्या न हन्तव्यमिति शास्त्रस्य निश्चयः ।&#x9;006a&lt;br&gt;&#xA;अयं तु शास्त्रमुत्सृज्य स्वच्छन्दात्सम्प्रवर्तते ॥&#x9;006c&lt;br&gt;&#xA;तस्य तत्तद्ब्रुवाणस्य रोषः समभवन्महान् ।&#x9;007a&lt;br&gt;&#xA;[ततो राजानमालोक्य रोषसंरक्तलोचनः ।&#x9;007c&lt;br&gt;&#xA;बलदेवो महाराज ततो वचनमब्रवीत् ॥&#x9;007e&lt;br&gt;&#xA;न चैष पतितः कृष्ण केवलं मत्समोऽसमः ।&#x9;008a&lt;br&gt;&#xA;आश्रितस्य तु दौर्बल्यादाश्रयः परिभर्त्स्यते ॥]&#x9;008c&lt;br&gt;&#xA;ततो लाङ्गलमुद्यम्य भीममभ्यद्रवद्बली ॥&#x9;009ac&lt;br&gt;&#xA;तस्योर्ध्वबाहोः सदृशं रूपमासीन्महात्मनः ।&#x9;010a&lt;br&gt;&#xA;बहुधातुविचित्रस्य श्वेतस्येव महागिरेः ॥&#x9;010c&lt;br&gt;&#xA;&#39;भ्रातृभिः सहितो वीरैः सार्जुनैरस्त्रकोविदैः ।&#x9;011a&lt;br&gt;&#xA;न विव्यथे महाराज दृष्ट्वा हलधरं बली&#39; ॥&#x9;011c&lt;br&gt;&#xA;अथ रामं निजग्राह केशवो विनयान्वितः ।&#x9;012a&lt;br&gt;&#xA;बाहुभ्यां पीनवृत्ताभ्यां प्रयत्नाद्बलवद्बली ॥&#x9;012c&lt;br&gt;&#xA;सितासितौ यदुवरौ शुशुभातेऽधिकं तदा ।&#x9;013a&lt;br&gt;&#xA;&#39;सङ्गताविव राजेन्द्र कैलासाञ्जनपर्वतौ ।&#x9;013c&lt;br&gt;&#xA;नभोगतौ यथा राजंश्चन्द्रसूर्यौ दिनक्षये ॥&#x9;013e&lt;br&gt;&#xA;उवाच चैनं संरब्धं शमयन्निव केशवः ॥&#x9;014ac&lt;br&gt;&#xA;आत्मवृद्धिर्मित्रवृद्धिर्मित्रमित्रोदयस्तथा ।&#x9;015a&lt;br&gt;&#xA;विपरीतं द्विषत्स्वेतत्षड्विधा वृद्धिरात्मनः ॥&#x9;015c&lt;br&gt;&#xA;आत्मन्यपि च मित्रे च विपरीतं यदा भवेत् ।&#x9;016a&lt;br&gt;&#xA;तदा विद्यान्मनोग्लानिमाशु शान्तिकरो भवेत् ॥&#x9;016c&lt;br&gt;&#xA;अस्माकं सहजं मित्रं पाण्डवाः शुद्धपौरुषाः ।&#x9;017a&lt;br&gt;&#xA;स्वकाः पितृष्वसुः पुत्रास्ते परैर्निकृता भृशम् ॥&#x9;017c&lt;br&gt;&#xA;प्रतिज्ञापालनं धर्मः क्षत्रियस्येति वेत्थ तत् ॥&#x9;018ac&lt;br&gt;&#xA;सुयोधनस्य गदया भक्ताऽस्म्यूरू महाहवे ।&#x9;019a&lt;br&gt;&#xA;इति पूर्वं प्रतिज्ञातं भीमेन हि सभातले ॥&#x9;019c&lt;br&gt;&#xA;मैत्रेयेणाभिशप्तश्च पूर्वमेव महर्षिणा ।&#x9;020a&lt;br&gt;&#xA;ऊरू ते भेत्स्यते भीमो गदयेति परन्तप ।&#x9;020c&lt;br&gt;&#xA;अतो दोषं न पश्यामि मा क्रुध्यस्व प्रलम्बहन् ॥&#x9;021a&lt;br&gt;&#xA;यौनः स्वैः सुखहार्दैश्च सम्बन्धः सह पाण्डवैः ।&#x9;021c&lt;br&gt;&#xA;तेषां वृद्ध्या हि वृद्धिर्नो मा क्रुधः पुरुषर्षभ ॥&#x9;022a&lt;br&gt;&#xA;वासुदेववचः श्रुत्वा सीरभृत्प्राह धर्मवित् ॥&#x9;022c&lt;br&gt;&#xA;धर्मश्च धारितः सद्भिः स च द्वाभ्यां नियच्छति ।&#x9;023a&lt;br&gt;&#xA;अर्थश्चाप्यतिलुब्धस्य कामश्चातिप्रसङ्गिणः ॥&#x9;023c&lt;br&gt;&#xA;धर्मार्थौ धर्मकामौ च कामार्थौ चाप्यपीडयन् ।&#x9;024a&lt;br&gt;&#xA;धर्मार्थकामान्योऽभ्येति सोत्यन्तं सुखमश्नुते ॥&#x9;024c&lt;br&gt;&#xA;तदिदं व्याकुलं सर्वं कृतं धर्मस्य पीडनात् ।&#x9;025a&lt;br&gt;&#xA;भीमसेनेन गोविन्द कामं त्वं तु यथाऽऽत्थ माम् ॥&#x9;025c&lt;br&gt;&#xA;कृष्ण उवाच ।&#x9;026&lt;br&gt;&#xA;अरोषणो हि धर्मात्मा सततं धर्मवत्सलः ।&#x9;026a&lt;br&gt;&#xA;भवान्प्रख्यायते लोके तस्मात्संशाम्य मा क्रुधः ॥&#x9;026c&lt;br&gt;&#xA;प्राप्तं कलियुगं विद्धि प्रतिज्ञां पाण्डवस्य च ।&#x9;027a&lt;br&gt;&#xA;आनृण्यं यातु वैरस्य प्रतिज्ञायाश्च पाण्डवः ।&#x9;027c&lt;br&gt;&#xA;&#39;ततः पुरुषशार्दूलो हत्वा नैकृतिकं रणे ॥&#x9;027e&lt;br&gt;&#xA;निकृत्या निकृतिप्रज्ञं यो हन्याद्वैरिणं रणे ।&#x9;028a&lt;br&gt;&#xA;अधर्मो विद्यते नात्र यद्भीमो हतवान्रिपुम् ॥&#x9;028c&lt;br&gt;&#xA;युध्यमानं रणे वीरं कुरुवृष्णियशस्करम् ।&#x9;029a&lt;br&gt;&#xA;अनेन कर्णः सन्दिष्टः पृष्ठतो धनुरच्छिनत् ॥&#x9;029c&lt;br&gt;&#xA;ततः सञ्छिन्नधन्वानं विरथं पौरुषे स्थितम् ।&#x9;030a&lt;br&gt;&#xA;व्यायुधीकृत्य बहवः सौभद्रमपलायिनम् ॥&#x9;030c&lt;br&gt;&#xA;जन्मप्रभृति लुब्धश्च पापात्मा चैष दुर्मतिः ।&#x9;031a&lt;br&gt;&#xA;निहतो भीमसेनेन दुर्बुद्धिः कुलपांसनः ॥&#x9;031c&lt;br&gt;&#xA;प्रतिज्ञां भीमसेनेन त्रयोदशसमार्जिताम् ।&#x9;032a&lt;br&gt;&#xA;किमर्थं नाभिजानाति युध्यमानो हि शत्रुभिः ॥&#x9;032c&lt;br&gt;&#xA;ऊर्ध्वमाक्रम्य वेगेन जिघांसन्तं वृकोदरः ।&#x9;033a&lt;br&gt;&#xA;बिभेद गदया चोरू न स्थाने न च मण्डले&#39; ॥&#x9;033c&lt;br&gt;&#xA;सञ्जय उवाच ।&#x9;034&lt;br&gt;&#xA;धर्मच्छलमिमं श्रुत्वा केशवात्स विशाम्पते ।&#x9;034a&lt;br&gt;&#xA;नैव प्रीतमाना रामो वचनं प्राह संसदि ॥&#x9;034c&lt;br&gt;&#xA;हत्वाऽधर्मेण राजानं धर्मात्मानं सुयोधनम् ।&#x9;035a&lt;br&gt;&#xA;जिह्मयोधीति लोकेऽस्मिन्ख्यातिं यास्यति पाण्डवः ॥&#x9;035c&lt;br&gt;&#xA;दुर्योधनोऽपि धर्मात्मा गतिं यास्यति शाश्वतीम् ।&#x9;036a&lt;br&gt;&#xA;ऋजुयोधी हतो राजा धर्मराष्ट्रो नराधिपः ॥&#x9;036c&lt;br&gt;&#xA;युद्धदीक्षां प्रविश्याजौ रणयज्ञं वितत्य च ।&#x9;037a&lt;br&gt;&#xA;हुत्वाऽऽत्मानममित्राग्नौ प्राप चावभृथं यशः ।&#x9;037c&lt;br&gt;&#xA;&#39;स्वर्गं गन्ता महाराजः ससुहृज्ज्ञातिबान्धवः&#39; ॥&#x9;037e&lt;br&gt;&#xA;इत्युक्त्वा रथमास्थाय रौहिणेयः प्रतापवान् ।&#x9;038a&lt;br&gt;&#xA;श्वेताभ्रशिखराकारः प्रययौ द्वारकां प्रति ॥&#x9;038c&lt;br&gt;&#xA;पाञ्चालाश्च सवार्ष्णेयाः पाण्डवाश्च विशाम्पते ।&#x9;039a&lt;br&gt;&#xA;रामे द्वारवतीं याते नातिप्रमनसोऽभवन् ॥&#x9;039c&lt;br&gt;&#xA;ततो युधिष्ठिरं दीनं चिन्तापरमधोमुखम् ।&#x9;040a&lt;br&gt;&#xA;शोकोपहतसङ्कल्पं वासुदेवोऽब्रवीदिदम् ॥&#x9;040c&lt;br&gt;&#xA;वासुदेव उवाच ।&#x9;041&lt;br&gt;&#xA;धर्मराज किमर्थं त्वमधर्ममनुमन्यसे ।&#x9;041a&lt;br&gt;&#xA;हतबन्धोर्यदेतस्य पतितस्य विचेतसः ॥&#x9;041c&lt;br&gt;&#xA;दुर्योधनस्य भीमेन मृद्यमानं शिरः पदा ।&#x9;042a&lt;br&gt;&#xA;उपप्रेक्षसि कस्मात्त्वं धर्मज्ञः सन्नराधिप ॥&#x9;042c&lt;br&gt;&#xA;युधिष्ठिर उवाच ।&#x9;043&lt;br&gt;&#xA;न ममैतत्प्रियं कृष्ण यद्राजानं वृकोदरः ।&#x9;043a&lt;br&gt;&#xA;पदा मूर्ध्न्यस्पृशत्क्रोधान्न च हृष्ये कुलक्षये ॥&#x9;043c&lt;br&gt;&#xA;निकृत्या निकृता नित्यं धृतराष्ट्रसुतैर्वयम् ।&#x9;044a&lt;br&gt;&#xA;बहूनि परुषाण्युक्त्वा वनं प्रस्थापिता वयम् ॥&#x9;044c&lt;br&gt;&#xA;भीमसेनस्य तद्दुःखमतीव हृदि वर्तते ।&#x9;045a&lt;br&gt;&#xA;इति सञ्चिन्त्य वार्ष्णेय मयैतत्समुपेक्षितम् ॥&#x9;045c&lt;br&gt;&#xA;तस्माद्धत्वाऽकृतप्रज्ञं लुब्धं कामवशानुगम् ।&#x9;046a&lt;br&gt;&#xA;लभतां पाण्डवः कामं धर्मोऽधर्मोऽथवा कृतः ॥&#x9;046c&lt;br&gt;&#xA;सञ्जय उवाच ।&#x9;047&lt;br&gt;&#xA;इत्युक्तवति कौन्तेये धर्मराजे युधिष्ठिरे ।&#x9;047a&lt;br&gt;&#xA;वासुदेवो महाबाहुर्युधिष्ठिरमभाषत ।&#x9;047c&lt;br&gt;&#xA;काममस्त्वेतदिति वै कृच्छ्राद्यदुकुलोद्वहः ॥&#x9;047e&lt;br&gt;&#xA;इत्युक्त्वा वासुदेवोऽपि वायुपुत्रप्रियेप्सया ।&#x9;048a&lt;br&gt;&#xA;अन्वमोदत तत्सर्वं यद्भीमेन कृतं युधि ॥&#x9;048c&lt;br&gt;&#xA;&#39;अर्जुनोऽपि महाबाहुरप्रीतेनान्तरात्मना ।&#x9;049a&lt;br&gt;&#xA;नोवाच किञ्चिद्वचनं भ्रातरं साध्वसाधु वा&#39; ॥&#x9;049c&lt;br&gt;&#xA;भीमसेनोऽपि हत्वाऽऽजौ तव पुत्रममर्षणः ।&#x9;050a&lt;br&gt;&#xA;अभिवाद्याग्रतः स्थित्वा सम्प्रहृष्टः कृताञ्जलिः ॥&#x9;050c&lt;br&gt;&#xA;प्रोवाच सुमहातेजा धर्मराजं युधिष्ठिरम् ।&#x9;051a&lt;br&gt;&#xA;हर्षादुत्फुल्लनयनो जितकाशी विशाम्पते ॥&#x9;051c&lt;br&gt;&#xA;तवाद्य पृथिवी सर्वा क्षेमा निहतकण्टका ।&#x9;052a&lt;br&gt;&#xA;तां प्रशाधि महाराज स्वधर्ममनुपालय ॥&#x9;052c&lt;br&gt;&#xA;यस्तु कर्ताऽस्य वैरस्य निकृत्या निकृतिप्रियः ।&#x9;053a&lt;br&gt;&#xA;सोऽयं विनिहतः शेते पृथिव्यं पृथिवीपते ॥&#x9;053c&lt;br&gt;&#xA;दुःशासनप्रभृतयः सर्वे ते चोग्रवादिनः ।&#x9;054a&lt;br&gt;&#xA;राधेयः शकुनिश्चैव हताश्च तव शत्रवः ॥&#x9;054c&lt;br&gt;&#xA;सेयं रत्नसमाकीर्णा मही सवनपर्वता ।&#x9;055a&lt;br&gt;&#xA;उपावृत्ता महाराज त्वामद्य निहतद्विषम् ॥&#x9;055c&lt;br&gt;&#xA;युधिष्ठिर उवाच ।&#x9;056&lt;br&gt;&#xA;गतो वैरस्य निधनं हतो राजा सुयोधनः ।&#x9;056a&lt;br&gt;&#xA;कृष्णस्य मतमास्थाय विजितेयं वसुन्धरा ॥&#x9;056c&lt;br&gt;&#xA;दिष्ट्या गतस्त्वमानृण्यं मातुः कोपस्य चोभयोः ।&#x9;057a&lt;br&gt;&#xA;दिष्ट्या जयसि दुर्धर्ष दिष्ट्या शत्रुर्निपातितः ॥ ॥&#x9;057c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/062/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/062/</guid>
      <description>&lt;p&gt;अध्यायः 062&lt;/p&gt;&#xA;&lt;p&gt;पाञ्चालादिभिर्भीमस्तुतिः ॥ 1 ॥ कृष्णादुर्योधनयोः परस्परगर्हणम् ॥ 2 ॥ दुर्योधनेनात्मस्तुतौ तन्मूर्धि गन्धर्वैः पुष्पवर्षणम् ॥ 3 ॥ भीष्मादिमरणेन दुःखितानां पाण्डवानां कृष्णेन समाश्वासनम् ॥ 4 ॥&lt;/p&gt;&#xA;&lt;p&gt;धृतराष्ट्र उवाच ।&#x9;001&lt;br&gt;&#xA;हतं दुर्योधनं दृष्ट्वा भीमसेनेन संयुगे ।&#x9;001a&lt;br&gt;&#xA;पाण्डवाः सृञ्जयाश्चैव किमकुर्वत सञ्जय ॥&#x9;001c&lt;br&gt;&#xA;सञ्जय उवाच ।&#x9;002&lt;br&gt;&#xA;हतं दुर्योधनं दृष्ट्वा भीमसेनेन संयुगे ।&#x9;002a&lt;br&gt;&#xA;सिंहेनेव महाराज मत्तं वनगजं यथा ॥&#x9;002c&lt;br&gt;&#xA;प्रहृष्टमनसस्तत्र कृष्णेन सह पाण्डवाः ।&#x9;003a&lt;br&gt;&#xA;पाञ्चालाः सृञ्जयाश्चैव निहते कुरुनन्दने ।&#x9;003c&lt;br&gt;&#xA;आविध्यन्नुत्तरीयाणि सिंहनादांश्च नेदिरे ॥&#x9;003e&lt;br&gt;&#xA;नैतान्हर्षसमाविष्टानियं सेहे वसुन्धरा ॥&#x9;004ac&lt;br&gt;&#xA;धनूंष्येके व्याक्षिपन्त ज्याश्चाप्यन्ये तथाऽक्षिपन् ।&#x9;005a&lt;br&gt;&#xA;दध्मुरन्ये महाशङ्खानन्ये जघ्नुश्च दुन्दुभीन् ॥&#x9;005c&lt;br&gt;&#xA;चिक्रीडुश्च तथैवान्ये जहसुश्च तवाहिताः ।&#x9;006a&lt;br&gt;&#xA;अब्रुवंश्चासकृद्वीरा भीमसेनमिदं वचः ॥&#x9;006c&lt;br&gt;&#xA;दुष्करं भवता कर्म रणेऽद्य सुमहत्कृतम् ।&#x9;007a&lt;br&gt;&#xA;कौरवेयं रणे हत्वा गदयाऽतिकृतश्रमम् ॥&#x9;007c&lt;br&gt;&#xA;इन्द्रेणेव हि वृत्रस्य वधं परमसंयुगे ।&#x9;008a&lt;br&gt;&#xA;त्वया कृतममन्यन्त शत्रोर्वधमिमं जनाः ॥&#x9;008c&lt;br&gt;&#xA;चरन्तं विविधान्मार्गान्मण्डलानि च सर्वशः ।&#x9;009a&lt;br&gt;&#xA;दुर्योधनमिमं शूरं कोऽन्यो हन्याद्वृकोदरात् ॥&#x9;009c&lt;br&gt;&#xA;वैरस्य च गतः पारं त्वमिहान्यैः सुदुर्गमम् ।&#x9;010a&lt;br&gt;&#xA;अशक्यमेतदन्येन सम्पादयितुमीदृशम् ॥&#x9;010c&lt;br&gt;&#xA;कुञ्जरेणेव मत्तेन वीरसङ्ग्राममूर्धनि ।&#x9;011a&lt;br&gt;&#xA;दुर्योधपशिरो दिष्ट्या पादेन मृदितं त्वया ॥&#x9;011c&lt;br&gt;&#xA;सिंहेन महिषस्येव कृत्वा सङ्गरमुत्तमम् ।&#x9;012a&lt;br&gt;&#xA;दुःशासनस्य रुधिरं दिष्ट्या पीतं त्वयाऽनघ ॥&#x9;012c&lt;br&gt;&#xA;ये विप्रकुर्वन्राजानं धर्मात्मानं युधिष्ठिरम् ।&#x9;013a&lt;br&gt;&#xA;मूर्ध्नि तेषां कृतः पादो दिष्ट्या ते स्वेन कर्मणा ॥&#x9;013c&lt;br&gt;&#xA;अमित्राणामधिष्ठानाद्वधाद्दुर्योधनस्य च ।&#x9;014a&lt;br&gt;&#xA;भीम दिष्ट्या पृथिव्यां ते प्रथितं सुमहद्यशः ॥&#x9;014c&lt;br&gt;&#xA;एवं नूनं हते वृत्रे शक्रं नन्दन्ति वन्दिनः ।&#x9;015a&lt;br&gt;&#xA;तथा त्वां निहतामित्रं वयं नन्दाम भारत ॥&#x9;015c&lt;br&gt;&#xA;दुर्योधनवधे यानि रोमाणि हृषितानि नः ।&#x9;016a&lt;br&gt;&#xA;अद्यापि न विकृष्यन्ते तानि तद्विद्धि भारत ।&#x9;016c&lt;br&gt;&#xA;इत्यब्रुन्भीमसेनं वातिकास्तत्र सङ्गताः ॥&#x9;016e&lt;br&gt;&#xA;तान्हृष्टान्पुरुषव्याघ्रान्पाञ्चालान्पाण्डवैः सह ।&#x9;017a&lt;br&gt;&#xA;ब्रुवतोऽसदृशं तत्र प्रोवाच मधुसूदनः ॥&#x9;017c&lt;br&gt;&#xA;न न्याय्यं निहतं शत्रुं भूयो हन्तुं नराधिपाः ।&#x9;018a&lt;br&gt;&#xA;असकृद्वाग्भिरुग्राभिर्निहतो ह्येष मन्दधीः ॥&#x9;018c&lt;br&gt;&#xA;तदैवैष हतः पापो यदैव निरपत्रपः ।&#x9;019a&lt;br&gt;&#xA;लुब्धः पापसहायश्च सुहृदां शासनातिगः ॥&#x9;019c&lt;br&gt;&#xA;बहुशो विदुरद्रोणकृपगाङ्गेयसृञ्जयैः ।&#x9;020a&lt;br&gt;&#xA;पाण्डुभ्यः प्रार्थ्यमानोऽपि पित्र्यमंशं न दत्तवान् ॥&#x9;020c&lt;br&gt;&#xA;नैव तेभ्योऽद्य मित्रं वा शत्रुर्वा पुरुषाधमः ।&#x9;021a&lt;br&gt;&#xA;किमनेन वितुन्नेन वाग्भिः काष्ठसधर्मणा ॥&#x9;021c&lt;br&gt;&#xA;रथेष्वारोहत क्षिप्रं गच्छामो वसुधाधिपाः ।&#x9;022a&lt;br&gt;&#xA;दिष्ट्या हतोऽयं पापात्मा सामात्यज्ञातिबान्धवः ॥&#x9;022c&lt;br&gt;&#xA;इति श्रुत्वा त्वधिक्षेपं कृष्णाद्दुर्योधनो नृपः ।&#x9;023a&lt;br&gt;&#xA;अमर्षवशमापन्न उदतिष्ठद्विशाम्पते ॥&#x9;023c&lt;br&gt;&#xA;स्फिग्देशेनोपविष्टः स दोर्भ्यां विष्टभ्य मेदिनीम् ।&#x9;024a&lt;br&gt;&#xA;दृष्टिं भ्रूसङ्कटां कृत्वा वासुदेवे न्यपातयत् ॥&#x9;024c&lt;br&gt;&#xA;अर्धोन्नतशरीरस्य रूपमासीन्नृपस्य तु ।&#x9;025a&lt;br&gt;&#xA;क्रुद्धस्याशीविषस्येव च्छिन्नपुच्छस्य भोगिनः ॥&#x9;025c&lt;br&gt;&#xA;प्राणान्तकरिणीं घोरां वेदनामप्यचिन्तयन् ।&#x9;026a&lt;br&gt;&#xA;दुर्योधनो वासुदेवं वाग्भिरुग्राभिरार्दयत् ॥&#x9;026c&lt;br&gt;&#xA;कंसदासस्य दायाद न ते लज्जाऽस्त्यनेन वै ।&#x9;027a&lt;br&gt;&#xA;अधर्मेण गदायुद्धे यदर्हं विनिपातितः ।&#x9;027c&lt;br&gt;&#xA;ऊरूभिन्धीति भीमस्य स्मृतिं मिथ्याप्रयच्छता ॥&#x9;027e&lt;br&gt;&#xA;किं न विज्ञातमेतन्मे यदर्जुनमवोचथाः ।&#x9;028a&lt;br&gt;&#xA;घातयित्वा महीपालानृजुयुद्धान्सहस्रशः ।&#x9;028c&lt;br&gt;&#xA;जिह्मैरुपायैर्बहुभिर्न ते लज्जा न ते घृणा ॥&#x9;028e&lt;br&gt;&#xA;अहन्यहनि शूराणां कुर्वाणः कदनं महत् ।&#x9;029a&lt;br&gt;&#xA;शिखण्डिनं पुरस्कृत्य घातितस्ते पितामहः ॥&#x9;029c&lt;br&gt;&#xA;अश्वत्थाम्नः सनामानं हत्वा नागं सुदुर्मते ।&#x9;030a&lt;br&gt;&#xA;आचार्यो न्यासितः शस्त्रं किं तन्न विदितं मया ॥&#x9;030c&lt;br&gt;&#xA;स चानेन नृशंसेन धृष्टद्युम्नेन वीर्यवान् ।&#x9;031a&lt;br&gt;&#xA;पात्यमानस्त्वया दृष्टो न चैनं त्वमवारयः ॥&#x9;031c&lt;br&gt;&#xA;वधार्थं पाण्डुपुत्रस्य याचितां शक्तिमेव च ।&#x9;032a&lt;br&gt;&#xA;घटोत्कचे व्यंसयतः कस्त्वत्तः पापकृत्तमः ॥&#x9;032c&lt;br&gt;&#xA;छिन्नहस्तः प्रायगतस्तथा भूरिश्रवा बली ।&#x9;033a&lt;br&gt;&#xA;त्वयाऽभिसृष्टेन हतः शैनेयेन दुरात्मना ॥&#x9;033c&lt;br&gt;&#xA;कुर्वाणश्चोत्तमं कर्म कर्णः पार्थजिगीषया ।&#x9;034a&lt;br&gt;&#xA;व्यंसनेनाश्वसेनस्य पन्नगेन्द्रस्य वै पुनः ॥&#x9;034c&lt;br&gt;&#xA;पुनश्च पतिते चक्रे व्यसनार्तः पराजितः ।&#x9;035a&lt;br&gt;&#xA;पातितः समरे कर्णश्चक्रव्याग्रोऽग्रणीर्नृणाम् ॥&#x9;035c&lt;br&gt;&#xA;यदि मां चापि कर्णं च भीष्मद्रोणौ च संयुगे ।&#x9;036a&lt;br&gt;&#xA;ऋजुना प्रतियुध्येथा न ते स्याद्विजयो ध्रुवम् ॥&#x9;036c&lt;br&gt;&#xA;त्वया पुनरनार्येण जिह्ममार्गेण पार्थिवाः ।&#x9;037a&lt;br&gt;&#xA;स्वधर्ममनुतिष्ठन्तो वयं चान्ये च घातिताः ॥&#x9;037c&lt;br&gt;&#xA;&#39;त्वया मायाविना कृष्ण मायां कर्मप्रमोषिणीम् ।&#x9;038a&lt;br&gt;&#xA;कृत्वा हतः सिन्धुपतिः किं तन्न विदितं मम&#39; ॥&#x9;038c&lt;br&gt;&#xA;वासुदेव उवाच ।&#x9;039&lt;br&gt;&#xA;हतस्त्वमसि गान्धारे सभ्रातृसुतबान्धवः ।&#x9;039a&lt;br&gt;&#xA;सगणः ससुहृच्चैव पापं मार्गमनुष्ठितः ॥&#x9;039c&lt;br&gt;&#xA;तवैव दुष्कृतैर्वीरौ भीष्मद्रोणौ निपातितौ ।&#x9;040a&lt;br&gt;&#xA;कर्णश्च निहतः सङ्ख्ये तव शीलानुवर्तकः ॥&#x9;040c&lt;br&gt;&#xA;याच्यमानं मया मूढ पित्र्यमंशं न दित्ससि ।&#x9;041a&lt;br&gt;&#xA;पाण्डवेभ्यः स्वराज्यं च लोभाच्छकुनिनिश्चयात् ॥&#x9;041c&lt;br&gt;&#xA;विषं ते भीमसेनाय दत्तं सर्वे च पाण्डवाः ।&#x9;042a&lt;br&gt;&#xA;प्रदीपिता जतुगृहे मात्रा सह सुदुर्मते ॥&#x9;042c&lt;br&gt;&#xA;सभायां याज्ञसेनी च कृष्टा द्यूते रजस्वला ।&#x9;043a&lt;br&gt;&#xA;तदैव तावद्दुष्टात्मन्वध्यस्त्वं निरपत्रप ॥&#x9;043c&lt;br&gt;&#xA;अनक्षज्ञं च धर्मज्ञं सौबलेनाक्षवेदिना ।&#x9;044a&lt;br&gt;&#xA;निकृत्या यत्पराजैषीस्तस्मादसि हतो रणे ॥&#x9;044c&lt;br&gt;&#xA;जयद्रथेन पापेन यत्कृष्णा क्लेशिता वने ।&#x9;045a&lt;br&gt;&#xA;यातेषु मृगयां चैव तृणबिन्दोरथाश्रमम् ॥&#x9;045c&lt;br&gt;&#xA;अभिमन्युश्च यद्बाल एको बहुभिराहवे ।&#x9;046a&lt;br&gt;&#xA;त्वद्दोषैर्निहतः पाप तस्मादसि हतो रणे ॥&#x9;046c&lt;br&gt;&#xA;&#39;कुर्वाणं कर्म समरे पाण्डवानर्थकाङ्क्षिणम् ।&#x9;047a&lt;br&gt;&#xA;यच्छिखण्ड्यवधीद्भीष्मं मित्रार्थे न व्यतिक्रमः ॥&#x9;047c&lt;br&gt;&#xA;स्वधर्मं पृष्ठतः कृत्वा आचार्यस्त्वत्प्रियेप्सया ।&#x9;048a&lt;br&gt;&#xA;पार्षतेन हतः सङ्ख्ये वर्तमानोऽसतां पथि ॥&#x9;048c&lt;br&gt;&#xA;प्रतिज्ञामात्मनः सत्यां चिकीर्षन्समरे रिपुम् ।&#x9;049a&lt;br&gt;&#xA;हतवान्सात्वतो विद्वान्सौमदत्तिं महारथम् ॥&#x9;049c&lt;br&gt;&#xA;अर्जुनः समरे राजन्युध्यमानः कदाचन ।&#x9;050a&lt;br&gt;&#xA;निन्दितं पुरुषव्याघ्रः करोति न कथञ्चन ॥&#x9;050c&lt;br&gt;&#xA;लब्ध्वाऽपि बहुधा छिद्रं वीरवृत्तमनुस्मरन् ।&#x9;051a&lt;br&gt;&#xA;निजघान रणे कर्णं मैवं वोचः सुदुर्मते ॥&#x9;051c&lt;br&gt;&#xA;देवानां मतमाज्ञाय तेषां प्रियहितेप्सया ।&#x9;052a&lt;br&gt;&#xA;अर्जुनस्य महानागं मया व्यंसितमस्त्रजम् ॥&#x9;052c&lt;br&gt;&#xA;त्वं च भीष्मश्च कर्णश्च द्रोणो द्रौणायनिस्तथा ।&#x9;053a&lt;br&gt;&#xA;विराटनगरे तस्य ह्यानृशंस्येन जीविताः ॥&#x9;053c&lt;br&gt;&#xA;स्मर पार्थस्य विक्रान्तं गन्धर्वेषु कृतं तथा ।&#x9;054a&lt;br&gt;&#xA;अधर्मं नात्र गान्धारे पाण्डवैर्यत्कृतं त्वयि ॥&#x9;054c&lt;br&gt;&#xA;स्वबाहुबलमास्थाय स्वधर्मेण परन्तपाः ।&#x9;055a&lt;br&gt;&#xA;जितवन्तो रणे वीराः पापोसि निधनं गतः&#39; ॥&#x9;055c&lt;br&gt;&#xA;[यान्यकार्याणि चास्माकं कृतानिति प्रभाषसे ।&#x9;056a&lt;br&gt;&#xA;वैगुण्येन तवात्यर्थं सर्वं हि तदनुष्ठितम् ॥&#x9;056c&lt;br&gt;&#xA;बृहस्पतेरुशनसो नोपदेशः श्रुतस्त्वया ।&#x9;057a&lt;br&gt;&#xA;वृद्धा नोपासिताश्चैव हितं वाक्यं न ते श्रुतम् ॥&#x9;057c&lt;br&gt;&#xA;लोभेनातिबलेन त्वं तृष्णया च वशीकृतः ।&#x9;058a&lt;br&gt;&#xA;कृतवानस्यकार्याणि विपाकस्तस्य भुज्यताम् ॥]&#x9;058c&lt;br&gt;&#xA;दुर्योधन उवाच ।&#x9;059&lt;br&gt;&#xA;अधीतं विधिवद्दत्तं भूः प्रभुक्ता ससागरा ।&#x9;059a&lt;br&gt;&#xA;मूर्ध्नि स्थितममित्राणां को नु स्वन्ततरो मया ॥&#x9;059c&lt;br&gt;&#xA;यदिष्टं क्षत्रबन्धूनां स्वधर्ममनुपश्यताम् ।&#x9;060a&lt;br&gt;&#xA;तदिदं निधनं प्राप्तं को नु स्वन्ततरो मया ॥&#x9;060c&lt;br&gt;&#xA;देवार्हा मानुषा भोगाः प्राप्ता असुलभा नृपैः ।&#x9;061a&lt;br&gt;&#xA;ऐश्वर्यं चोत्तमं प्राप्तं को नु स्वन्ततरो मया ॥&#x9;061c&lt;br&gt;&#xA;ससुहृत्सानुबन्धश्च स्वर्गं गन्ताऽहमच्युत ।&#x9;062a&lt;br&gt;&#xA;यूयं गर्हितसङ्कल्पाः शोचन्तो वर्तयिष्यथ ॥&#x9;062c&lt;br&gt;&#xA;&#39;न मे विषादो भीमेन पादेन शिर आहतम् ।&#x9;063a&lt;br&gt;&#xA;काका वा कङ्कगृध्रा वा निधास्यन्ति पदं क्षणात्&#39; ॥&#x9;063c&lt;br&gt;&#xA;सञ्जय उवाच ।&#x9;064&lt;br&gt;&#xA;अस्य वाक्यस्य निधने कुरुराजस्य धीमतः ।&#x9;064a&lt;br&gt;&#xA;अपतत्सुमहद्वर्षं पुष्पाणां पुण्यगन्धिनाम् ॥&#x9;064c&lt;br&gt;&#xA;अवादयन्त गन्धर्वा वादित्रं सुमनोहरम् ॥&#x9;065ac&lt;br&gt;&#xA;जगुश्चाप्सरसो राज्ञो यशः सम्बद्धमेव च ।&#x9;066a&lt;br&gt;&#xA;सिद्धाश्च मुमुचुर्वाचः साधुसाध्विति पार्थिव ॥&#x9;066c&lt;br&gt;&#xA;ववौ च सुरभिर्वायुः पुण्यगन्धो मृदुःसुखः ।&#x9;067a&lt;br&gt;&#xA;व्यराजंश्च दिशः सर्वा नभो वैदूर्यसन्निभम् ॥&#x9;067c&lt;br&gt;&#xA;अत्यद्भुतानि ते दृष्ट्वा वासुदेवपुरोगमाः ।&#x9;068a&lt;br&gt;&#xA;दुर्योधनस्य पूजां तु दृष्ट्वा व्रीडामुपागमन् ॥&#x9;068c&lt;br&gt;&#xA;हतांश्चाधर्मतः श्रुत्वा शोकार्ताः शुशुचुर्हि ते ।&#x9;069a&lt;br&gt;&#xA;भीष्मं द्रोणं तथा कर्णं भूरिश्रवसमेव च ॥&#x9;069c&lt;br&gt;&#xA;तांस्तु चिन्तापरान्दृष्ट्वा पाण्डवान्दीनचेतसः ।&#x9;070a&lt;br&gt;&#xA;प्रोवाचेदं वचः कृष्णो मेघदुन्दुभिनिस्वनः ॥&#x9;070c&lt;br&gt;&#xA;नैष शक्योऽतिशीघ्रास्त्रस्ते च सर्वे महारथाः ।&#x9;071a&lt;br&gt;&#xA;ऋजुयुद्धेन विक्रान्ता हन्तुं युष्माभिराहवे ॥&#x9;071c&lt;br&gt;&#xA;उपायान्निहता ह्येते मया तस्मान्नराधिपाः ।&#x9;072a&lt;br&gt;&#xA;अन्यथा पाण्डवेयानां नाभविष्यज्जयः क्वचित् ॥&#x9;072c&lt;br&gt;&#xA;ते हि सर्वे महेष्वासाश्चत्वारोऽतिरथा मुवि ।&#x9;073a&lt;br&gt;&#xA;अशक्या धर्मतो हन्तुं लोकपालैरपि स्वयम् ॥&#x9;073c&lt;br&gt;&#xA;तथैवायं गदापाणिर्धार्तराष्ट्रो गतश्रमः ।&#x9;074a&lt;br&gt;&#xA;अशक्यो धर्मतो हन्तुं कालेनापि दि दण्डिना ॥&#x9;074c&lt;br&gt;&#xA;नैतन्मनसि कर्तव्यं यदयं निहतो नृपः ।&#x9;075a&lt;br&gt;&#xA;मिथ्याचर्याच्छलोपायैर्बहवः शत्रवो हताः ॥&#x9;075c&lt;br&gt;&#xA;पूर्वैरनुगतो मार्गो देवैरसुरघातिभिः ।&#x9;076a&lt;br&gt;&#xA;सद्भिश्चानुगतः पन्थाः सर्वैरनुगमिष्यते ॥&#x9;076c&lt;br&gt;&#xA;&#39;एवं विधात्रा विहितं स्वयमेषां महात्मनाम् ।&#x9;077a&lt;br&gt;&#xA;दैवं पुरुषकारेण न शक्यमतिवर्तितुम् ॥&#x9;077c&lt;br&gt;&#xA;भूतं भव्यं भविष्यच्च निमेषाद्यो हनिष्यति ।&#x9;078a&lt;br&gt;&#xA;कृतान्तमन्यथा कर्तुं नेच्छेत्सोऽयं धनञ्जय ॥&#39;&#x9;078c&lt;br&gt;&#xA;कृतकृत्याः स्म सायाह्ने निवासं रोचयामहे ।&#x9;079a&lt;br&gt;&#xA;साश्वनागरथाः सर्वे विश्राम्यन्तु नराधिपाः ॥&#x9;079c&lt;br&gt;&#xA;वासुदेववचः श्रुत्वा तदानीं पाण्डवैः सह ।&#x9;080a&lt;br&gt;&#xA;पाञ्चाला भृशसंहृष्टा विनेदुः सिंहसङ्घवत् ॥&#x9;080c&lt;br&gt;&#xA;ततः प्राध्मापयच्छङ्खं पाञ्चजन्यं जनार्दनः ।&#x9;081a&lt;br&gt;&#xA;&#39;देवदत्तं प्रहृष्टात्मा शङ्खप्रवरमर्जुनः ॥&#x9;081c&lt;br&gt;&#xA;अनन्तविजयं राजा कुन्तीपुत्रो युधिष्ठिरः ।&#x9;082a&lt;br&gt;&#xA;पोण्ड्रं दध्मौ महाशङ्खं भीमकर्मा वृकोदरः ॥&#x9;082c&lt;br&gt;&#xA;नकुलः सहदेवश्च सुघोषमणिपुष्पकौ ।&#x9;083a&lt;br&gt;&#xA;धृष्टद्युम्नस्तथा जैत्रं सात्यकिर्नन्दिवर्धनम् ॥&#x9;083c&lt;br&gt;&#xA;तेषां नादेन महता शङ्खानां भरतर्षभ ।&#x9;084a&lt;br&gt;&#xA;आपुपूरे नभः सर्वं पृथिवी च चचाल ह ॥&#x9;084c&lt;br&gt;&#xA;ततः शङ्खाश्च भेर्यश्च पणवानकगोमुखाः ।&#x9;085a&lt;br&gt;&#xA;पाण्डुसैन्येष्ववाद्यन्त स शब्दस्तुमुलोऽभवत् ॥&#x9;085c&lt;br&gt;&#xA;अस्तुवन्पाण्डवानन्ये निर्भीश्च स्तुतिमङ्गलैः&#39; ।&#x9;086a&lt;br&gt;&#xA;हृष्टा दुर्योधनं दृष्ट्वा निहतं पुरुषर्षभाः ॥ ॥&#x9;086c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/063/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/063/</guid>
      <description>&lt;p&gt;अध्यायः 063&lt;/p&gt;&#xA;&lt;p&gt;पाञ्चालादिषु स्वस्वशिबिराण्युपगतेषु पाण्डवैर्दुर्योधनशिबिरमेत्य स्वस्वरथेभ्योऽवतरणम् ॥ 1 ॥ कृष्णे रथात्प्रथमं पार्थमवतार्य पश्चात्स्वयमप्यवतीर्णे अग्निना तद्रथस्य भस्मीकरणम् ॥ 2 ॥ कृष्णेनार्जुनम्प्रति रथदाहस्य कारणकथनम् ॥ 3 ॥ कृष्णचोदनया पाण्डवैरोघवतीतीरे रात्रौ निवसनम् ॥ 4 ॥ कृष्णेन युधिष्ठिरचोदनया गान्धार्याश्वासनाय हास्तिनपुरागमनम् ॥ 5 ॥&lt;/p&gt;&#xA;&lt;p&gt;सञ्जय उवाच ।&#x9;001&lt;br&gt;&#xA;ततस्ते प्रययुः सर्वे निवासाय महीक्षितः ।&#x9;001a&lt;br&gt;&#xA;शङ्खान्प्रध्मापयन्तो वै हृष्टाः परिघबाहवः ॥&#x9;001c&lt;br&gt;&#xA;पाण्डवान्गच्छतश्चापि शिबिरं नो विशाम्पते ।&#x9;002a&lt;br&gt;&#xA;महेष्वासोऽन्वगात्पश्चाद्युयुत्सुः सात्यकिस्तथा ॥&#x9;002c&lt;br&gt;&#xA;धृष्टद्युम्नः शिखण्डी च द्रौपदेयाश्च सर्वशः ।&#x9;003a&lt;br&gt;&#xA;सर्वे चान्ये महेष्वासा ययुः स्वशिबिराण्युत ॥&#x9;003c&lt;br&gt;&#xA;ततस्ते प्राविशन्पार्था हतत्विट्कं हतेश्वरम् ।&#x9;004a&lt;br&gt;&#xA;दुर्योधनस्य शिबिरं रङ्गवन्निःसृते जने ॥&#x9;004c&lt;br&gt;&#xA;गतोत्सवं पुरमिव हृतनागमिव ह्रदम् ।&#x9;005a&lt;br&gt;&#xA;स्त्रीवर्षवरभूयिष्ठं वृद्धामात्यैरधिष्ठितम् ॥&#x9;005c&lt;br&gt;&#xA;तत्रैतान्पर्युपातिष्ठन्दुर्योधन पुरःसराः ।&#x9;006a&lt;br&gt;&#xA;कृताञ्जलिपुटा राजन्काषायमलिनाम्बराः ॥&#x9;006c&lt;br&gt;&#xA;शिबिरं समनुप्राप्य कुरुराजस्य पाण्डवाः ।&#x9;007a&lt;br&gt;&#xA;अवतेरुर्महाराज रथेभ्यो रथसत्तमाः ॥&#x9;007c&lt;br&gt;&#xA;ततो गाण्डीवधन्वानमभ्यभाषत केशवः ।&#x9;008a&lt;br&gt;&#xA;स्थितः प्रियहिते नित्यमतीव भरतर्षभ ॥&#x9;008c&lt;br&gt;&#xA;अवरोपय गाण्डीवमक्षयौ च महेषुधी ।&#x9;009a&lt;br&gt;&#xA;अथाहमवरोक्ष्यामि पश्चाद्भरतसत्तम ।&#x9;009c&lt;br&gt;&#xA;स्वयं चैवावरोह त्वमेतच्छ्रेयस्तवानघ ॥&#x9;010a&lt;br&gt;&#xA;तच्चाकरोत्तथा वीरः पाण्डुपुत्रो धनञ्जयः ॥&#x9;010c&lt;br&gt;&#xA;अथ पश्चात्ततः कृष्णो रश्मीनुत्सृज्य वाजिनाम् ।&#x9;011a&lt;br&gt;&#xA;अवारोहत मेधावी रथाद्गाण्डीवधन्वनः ॥&#x9;011c&lt;br&gt;&#xA;अथावतीर्णे भूतानामीश्वरे सुमहात्मनि ।&#x9;012a&lt;br&gt;&#xA;कपिरप्याश्वपाक्रामत्सहदेवैर्ध्वजालयैः ॥&#x9;012c&lt;br&gt;&#xA;स दग्धो द्रोणकर्णाभ्यां दिव्यैरस्त्रैर्महारथः ।&#x9;013a&lt;br&gt;&#xA;अथ दीप्तोऽग्निना ह्याशु प्रजज्वाल महीपते ॥&#x9;013c&lt;br&gt;&#xA;सोपासङ्गः सरश्मिश्च साश्वः सयुगबन्धनः ।&#x9;014a&lt;br&gt;&#xA;भस्मीभूतोऽपतद्भूमौ रथो गाण्डीवधन्वनः ॥&#x9;014c&lt;br&gt;&#xA;तं तथा भस्मभूतं तु दृष्ट्वा पाण्डुसुताः प्रभो ।&#x9;015a&lt;br&gt;&#xA;अभवन्विस्मिता राजन्नर्जुनश्चेदमब्रवीत् ॥&#x9;015c&lt;br&gt;&#xA;कृताञ्जलिः सप्रणयं प्रणिपत्याभिवाद्य ह ।&#x9;016a&lt;br&gt;&#xA;गोवन्द कस्माद्भगवन्रथो दग्धोऽयमग्निना ॥&#x9;016c&lt;br&gt;&#xA;किमेतन्महदाश्चर्यमभवद्यदुनन्दन ।&#x9;017a&lt;br&gt;&#xA;तन्मे ब्रूहि महाबाहो श्रोतव्यं यदि मन्यसे ॥&#x9;017c&lt;br&gt;&#xA;वासुदेव उवाच ।&#x9;018&lt;br&gt;&#xA;द्रोणकर्णास्त्रनिर्दग्धः पूर्वमेवायमर्जुन ।&#x9;018a&lt;br&gt;&#xA;मदास्थितत्वात्समरे न विशीर्णः परन्तप ॥&#x9;018c&lt;br&gt;&#xA;इदानीं तु विशीर्णोऽयं दग्धो ब्रह्मास्त्रतेजसा ।&#x9;019a&lt;br&gt;&#xA;मया विमुक्तः कौन्तेय त्वय्यद्य कृतकर्मणि ॥&#x9;019c&lt;br&gt;&#xA;सञ्जय उवाच ।&#x9;020&lt;br&gt;&#xA;ईषदुत्स्मयमानस्तु भगवान्केशवोऽरिहा ।&#x9;020a&lt;br&gt;&#xA;परिष्वज्य च राजानं युधिष्ठिरमभाषत ॥&#x9;020c&lt;br&gt;&#xA;दिष्ट्या जयसि कौन्तेय दिष्ट्या ते शत्रवो जिताः ।&#x9;021a&lt;br&gt;&#xA;दिष्ट्या गाण्डीवधन्वा च भीमसेनश्च पाण्डवः ॥&#x9;021c&lt;br&gt;&#xA;त्वं चापि कुशली राजन्माद्रीपुत्रौ च पाण्डवौ ।&#x9;022a&lt;br&gt;&#xA;मुक्ता वीरक्षयादिस्मात्सङ्ग्रामान्निहतद्विषः ।&#x9;022c&lt;br&gt;&#xA;क्षिप्रमुत्तरकालानि कुरु कार्याणि भारत ॥&#x9;022e&lt;br&gt;&#xA;उपयातमुपप्लाव्यं सह गाण्डीवधन्वना ।&#x9;023a&lt;br&gt;&#xA;आनीय मधुपर्कं मां यत्पुरा त्वमवोचथाः ॥&#x9;023c&lt;br&gt;&#xA;एष भ्राता सखा चैव तव कृष्ण धनञ्जयः ।&#x9;024a&lt;br&gt;&#xA;रक्षितव्यो महाबाहो सर्वास्वापत्स्विति प्रभो ॥&#x9;024c&lt;br&gt;&#xA;तव चैव ब्रुवाणस्य तथेत्येवाहमब्रुवम् ॥&#x9;025a&lt;br&gt;&#xA;स सव्यसाची गुप्तस्ते विजयी च जनेश्वर ।&#x9;025c&lt;br&gt;&#xA;भ्रातृभिः सह राजेन्द्र शूरः सत्यपराक्रमः ।&#x9;026a&lt;br&gt;&#xA;मुक्तो वीरक्षयादस्मात्सङ्ग्रामाद्रोमहर्षणात् ॥&#x9;026c&lt;br&gt;&#xA;एवमुक्तस्तु कृष्णेन धर्मराजो युधिष्ठिरः ।&#x9;027a&lt;br&gt;&#xA;हृष्टरोमा महाराज प्रत्युवाच जनार्दनम् ॥&#x9;027c&lt;br&gt;&#xA;युधिष्ठिर उवाच ।&#x9;028&lt;br&gt;&#xA;प्रमुक्तं द्रोणकर्णाभ्यां ब्रह्मास्त्रमरिमर्दन ।&#x9;028a&lt;br&gt;&#xA;कस्त्वदन्यः सहेत्साक्षादपि वज्री पुरन्दरः ॥&#x9;028c&lt;br&gt;&#xA;भवतस्तु प्रसादेन सङ्ग्रामे बहवो हताः ।&#x9;029a&lt;br&gt;&#xA;महारणगतः पार्थो यच्च नासीत्पराङ्मुखः ॥&#x9;029c&lt;br&gt;&#xA;तथा तव महाबाहो पर्यायैर्बहुभिर्मया ।&#x9;030a&lt;br&gt;&#xA;कर्मणामनुसन्धानात्तेजस्वी जगति श्रुता ॥&#x9;030c&lt;br&gt;&#xA;उपप्लाव्ये महर्षिर्मे कृष्णद्वैपायनोऽब्रवीत् ।&#x9;031a&lt;br&gt;&#xA;यतो धर्मस्ततः कृष्णो यतः कृष्णस्ततो जयः ॥&#x9;031c&lt;br&gt;&#xA;&#39;एवमुक्तस्ततः कृष्णः प्रत्युवाच युधिष्ठिरम् ।&#x9;032a&lt;br&gt;&#xA;अक्षौहिण्यो दशाष्टौ च तव तेषां च भारत ।&#x9;032c&lt;br&gt;&#xA;न तुल्याश्चार्जुनस्येह बलेन कुरुनन्दन ॥&#x9;032e&lt;br&gt;&#xA;स एष सर्वाण्यस्त्राणि दिव्यानि प्राप्य शङ्करात् ।&#x9;033a&lt;br&gt;&#xA;मत्समो वा विशिष्टो वा रणे त्वमिति पाण्डवः ।&#x9;033c&lt;br&gt;&#xA;अनुज्ञातः पाण्डुसुतः पुनः प्रत्यागमन्महीम् ॥&#x9;033e&lt;br&gt;&#xA;भूतं भव्यं भविष्यच्च अनुज्ञातस्त्वया विभो ।&#x9;034a&lt;br&gt;&#xA;निमेषार्धान्नरव्याघ्रो नयेदिति मतिर्मम ॥&#x9;034c&lt;br&gt;&#xA;द्रोणं भीष्मं कृपं कर्णं द्रोणपुत्रं जयद्रथम् ।&#x9;035a&lt;br&gt;&#xA;निहन्तुं शक्नुयात्क्रुद्धो निमेषार्धाद्धनञ्जयः ॥&#x9;035c&lt;br&gt;&#xA;सदेवासुरगन्धर्वान्सयक्षोरगराक्षसान् ।&#x9;036a&lt;br&gt;&#xA;त्रीन्वा लोकान्विजेतुं स शक्तः किमिह मानुषान् ॥&#x9;036c&lt;br&gt;&#xA;विधिना विहितं चासौ मया सञ्चोदितोऽपि सन् ।&#x9;037a&lt;br&gt;&#xA;न चकार मतिं हन्तुं ततस्ते बलवत्तराः ॥&#x9;037c&lt;br&gt;&#xA;अत्र गीता मया सुष्ठु गिरः सत्या महीपते ।&#x9;038a&lt;br&gt;&#xA;दर्शितं मयि सर्वं च तेनासौ जितवान्रिपून् ॥&#x9;038c&lt;br&gt;&#xA;अर्जुनोऽपि महाबाहुर्मया तुल्यो महीपते ।&#x9;039a&lt;br&gt;&#xA;स महेश्वरलब्धास्त्रः किं न कुर्याद्विभुः प्रभो ॥&#39;&#x9;039c&lt;br&gt;&#xA;इत्येवमुक्ते ते वीराः शिबिरं तव भारत ।&#x9;040a&lt;br&gt;&#xA;प्रविश्य प्रत्यपद्यन्त कोशरत्नर्धिसञ्चयान् ॥&#x9;040c&lt;br&gt;&#xA;रजतं जातरूपं च मणीनथ च मौक्तिकान् ।&#x9;041a&lt;br&gt;&#xA;भूषणान्यथ मुख्यानि कम्बलान्यजिनानि च ॥&#x9;041c&lt;br&gt;&#xA;&#39;गजानश्वान्रथांश्चैव महान्ति शयनानि च&#39; ।&#x9;042a&lt;br&gt;&#xA;दासीदासमसङ्ख्येयं राज्योपकरणानि च ॥&#x9;042c&lt;br&gt;&#xA;ते प्राप्य धनमक्षय्यं त्वदीयं भरतर्षभ ।&#x9;043a&lt;br&gt;&#xA;उदक्रोशन्महाभागा नरेन्द्र विजितारयः ॥&#x9;043c&lt;br&gt;&#xA;ते तु वीराः समाश्वस्य वाहनान्यवमुच्य च ।&#x9;044a&lt;br&gt;&#xA;अतिष्ठन्त मुहुः सर्वे पाण्डवा विगतज्वराः ॥&#x9;044c&lt;br&gt;&#xA;अथाब्रवीन्महाराज वासुदेवो महायशाः ।&#x9;045a&lt;br&gt;&#xA;अस्माभिर्मङ्गलार्थाय वस्तव्यं शिबिराद्बहिः ॥&#x9;045c&lt;br&gt;&#xA;तथेत्युक्त्वा हि ते सर्वे पाण्डवाः सात्यकिस्तथा ।&#x9;046a&lt;br&gt;&#xA;वासुदेवेन सहिता मङ्गलार्थं बहिर्ययुः ॥&#x9;046c&lt;br&gt;&#xA;ते समासाद्य सरितं पुण्यामोघवतीं नृप ।&#x9;047a&lt;br&gt;&#xA;न्यवसन्नथ तां रात्रिं पाण्डवा हतशत्रवः ॥&#x9;047c&lt;br&gt;&#xA;युधिष्ठिरस्ततो राजा प्राप्तकालमचिन्तयत् ॥&#x9;048ac&lt;br&gt;&#xA;तत्र ते गमनं प्राप्तं रोचते तव माधव ।&#x9;049a&lt;br&gt;&#xA;गान्धार्याः क्रोधदीप्तायाः प्रशमार्थमरिन्दम ॥&#x9;049c&lt;br&gt;&#xA;हेतुकारणयुक्तैश्च वाक्यैः कालसमीरितैः ।&#x9;050a&lt;br&gt;&#xA;क्षिप्रमेव महाभाग गान्धारीं प्रशमिष्यसि ।&#x9;050c&lt;br&gt;&#xA;पितामहश्च भगवान्व्यासस्तत्र भविष्यति ॥&#x9;050e&lt;br&gt;&#xA;ततः सम्प्रेषयामासुर्यादवं नागसाह्वयम् ॥&#x9;051ac&lt;br&gt;&#xA;स च प्रायाज्जवेनाशु वासुदेवः प्रतापवान् ।&#x9;052a&lt;br&gt;&#xA;दारुकं रथमारोप्य येन राजाऽम्बिकासुतः ॥&#x9;052c&lt;br&gt;&#xA;तमूचुः सम्प्रयास्यन्तं शैब्यसुग्रीववाहनम् ।&#x9;053a&lt;br&gt;&#xA;प्रत्याश्वासय गान्धारीं हतपुत्रां यशस्विनीम् ॥&#x9;053c&lt;br&gt;&#xA;स प्रायात्पाण्डवैरुक्तस्तत्पुरं सात्वतां वरः ।&#x9;054a&lt;br&gt;&#xA;आससाद ततः क्षिप्रं गान्धारीं निहतात्मजाम् ॥ ॥&#x9;054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/09/064/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/09/064/</guid>
      <description>&lt;p&gt;अध्यायः 064&lt;/p&gt;&#xA;&lt;p&gt;जनमेजयेन गान्धार्याश्वासनकारणप्रश्ने वैशम्पायनेन तत्कथनम् ॥ 1 ॥ कृष्णेन गान्धारीधृतराष्ट्रौ समाश्वास्य पुनः पाण्डवसमीपागमनम् ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;किमर्थं द्विजशार्दूल धर्मराजो युधिष्ठिरः ।&#x9;001a&lt;br&gt;&#xA;गान्धार्याः प्रेषयामास वासुदेवं परन्तपम् ॥&#x9;001c&lt;br&gt;&#xA;यदा पूर्वं गतः कृष्णः शमार्थं कौरवान्प्रति ।&#x9;002a&lt;br&gt;&#xA;न च तं लब्धवान्कामं ततो युद्धमभूदिदम् ॥&#x9;002c&lt;br&gt;&#xA;निहतेषु तु योधेषु हते दुर्योधने तदा ।&#x9;003a&lt;br&gt;&#xA;पृथिव्यां पाण्डवेयस्य निःसपत्ने कृते युधि ॥&#x9;003c&lt;br&gt;&#xA;विद्रुते शिबिरे शून्ये प्राप्ते यशसि चोत्तमे ।&#x9;004a&lt;br&gt;&#xA;किं तु तत्कारणं ब्रह्मन्येन कृष्णो गतः पुनः ॥&#x9;004c&lt;br&gt;&#xA;न चैतत्कारणं ब्रह्मन्नल्पं विप्रतिभाति मे ।&#x9;005a&lt;br&gt;&#xA;यत्रागमदमेयात्मा स्वयमेव जनार्दनः ॥&#x9;005c&lt;br&gt;&#xA;तत्त्वतो वै समाचक्ष्व सर्वमध्वर्युसत्तम ।&#x9;006a&lt;br&gt;&#xA;यच्चात्र कारणं ब्रह्मन्कार्यस्यास्य विनिश्चये ॥&#x9;006c&lt;br&gt;&#xA;वैशम्पायन उवाच ।&#x9;007&lt;br&gt;&#xA;त्वद्युक्तोऽयमनुप्रश्नो यन्मां पृच्छसि पार्थिव ।&#x9;007a&lt;br&gt;&#xA;तत्तेऽहं सम्प्रवक्ष्यामि यथावद्भरतर्षभ ॥&#x9;007c&lt;br&gt;&#xA;हतं दुर्योधनं दृष्ट्वा भीमसेनेन संयुगे ।&#x9;008a&lt;br&gt;&#xA;व्युत्क्रम्य समयं राजन्धार्तराष्ट्रं महाबलम् ॥&#x9;008c&lt;br&gt;&#xA;अन्यायेन हतं दृष्ट्वा गदायुद्धेन भारत ।&#x9;009a&lt;br&gt;&#xA;युधिष्ठिरं महाराज महद्भयमथाविशत् ॥&#x9;009c&lt;br&gt;&#xA;सोऽचिन्तयन्महाभागां गान्धारीं तपसान्विताम् ।&#x9;010a&lt;br&gt;&#xA;घोरेण तपसा युक्तां त्रैलोक्यमपि सा दहेत् ॥&#x9;010c&lt;br&gt;&#xA;तस्य चिन्तयमानस्य बुद्धिः समभवत्तदा ।&#x9;011a&lt;br&gt;&#xA;गान्धार्याः क्रोधदीप्तायाः पूर्वं प्रशमनं भवेत् ॥&#x9;011c&lt;br&gt;&#xA;सा हि पुत्रवधं श्रुत्वा कृतमस्माभिरीदृशम् ।&#x9;012a&lt;br&gt;&#xA;मानसेनाग्निना क्रुद्धा भस्मसान्नः करिष्यति ॥&#x9;012c&lt;br&gt;&#xA;कथं दुःखमिदं तीव्रं गान्धारी सम्प्रशक्ष्यति ।&#x9;013a&lt;br&gt;&#xA;श्रुत्वा विनिहतं पुत्रं छलेनाजिह्मयोधिनम् ॥&#x9;013c&lt;br&gt;&#xA;एवं विचिन्त्य बहुधा भयशोकसमन्वितः ।&#x9;014a&lt;br&gt;&#xA;वासुदेवमिदं वाक्यं धर्मराजोऽभ्यभाषत ॥&#x9;014c&lt;br&gt;&#xA;तव प्रसादाद्गोविन्द राज्यं निहतकण्टकम् ।&#x9;015a&lt;br&gt;&#xA;अप्राप्यं मनसाऽपीदं प्राप्तमस्माभिरच्युत ॥&#x9;015c&lt;br&gt;&#xA;प्रत्यक्षं मे महाबाहो सङ्ग्रामे रोमहर्षणे ।&#x9;016a&lt;br&gt;&#xA;विमर्दः सुमहान्प्राप्तस्त्वया यादवनन्दन ॥&#x9;016c&lt;br&gt;&#xA;त्वया देवासुरे युद्धे वधार्थममरद्विषाम् ।&#x9;017a&lt;br&gt;&#xA;यथा साह्यं पुरा दत्तं हताश्च विबुधद्विषः ॥&#x9;017c&lt;br&gt;&#xA;साह्यं तथा महाबाहो दत्तमस्माकमच्युत ।&#x9;018a&lt;br&gt;&#xA;सारथ्येन च वार्ष्णेय भवता हि धृता वयम् ॥&#x9;018c&lt;br&gt;&#xA;यदि न त्वं भवेन्नाथः फल्गुनस्य महारणे ।&#x9;019a&lt;br&gt;&#xA;कथं शक्यो रणे जेतुं भवेदेष बलार्णवः ॥&#x9;019c&lt;br&gt;&#xA;गदाप्रहारा विपुलाः परिघैश्चापि ताडनम् ।&#x9;020a&lt;br&gt;&#xA;शक्तिभिर्भिण्डिपालैश्च तोमरैः सपरश्वथैः ॥&#x9;020c&lt;br&gt;&#xA;अस्मत्कृते त्वया कृष्ण वाचः सुपरुषाः श्रुताः ।&#x9;021a&lt;br&gt;&#xA;शस्त्राणां च निपाता वै वज्रस्पर्शोपमा रणे ॥&#x9;021c&lt;br&gt;&#xA;ते च ते सफला जाता हते दुर्योधनेऽच्युत ।&#x9;022a&lt;br&gt;&#xA;तत्सर्वं न यथा नश्येत्पुनः कृष्ण तथा कुरु ॥&#x9;022c&lt;br&gt;&#xA;सन्देहडोलां प्राप्तं नश्चेतः कृष्ण जये सति ।&#x9;023a&lt;br&gt;&#xA;गान्धार्या हि महाबाहो क्रोधं शमय माधव ॥&#x9;023c&lt;br&gt;&#xA;सा हि नित्यं महाभागा तपसोग्रेण कर्शिता ।&#x9;024a&lt;br&gt;&#xA;पुत्रपौत्रवधं श्रुत्वा ध्रुवं नः सम्प्रधक्ष्यति ।&#x9;024c&lt;br&gt;&#xA;तस्याः प्रसादनं वीर प्राप्तकालं मतं मम ॥&#x9;024e&lt;br&gt;&#xA;कश्च तां क्रोधसन्दीप्तां पुत्रव्यसनकर्शिताम् ।&#x9;025a&lt;br&gt;&#xA;वीक्षितुं पुरुषः शक्तस्त्वामृते पुरुषोत्तम ॥&#x9;025c&lt;br&gt;&#xA;तत्र मे गमनं प्राप्तं रोचते तव माधव ।&#x9;026a&lt;br&gt;&#xA;गान्धार्याः क्रोधदीप्तायाः प्रशमार्थमरिन्दम ॥&#x9;026c&lt;br&gt;&#xA;त्वं हि कर्ता विकर्ता च लोकानां प्रभवाव्ययः ।&#x9;027a&lt;br&gt;&#xA;हेतुकारणसंयुक्तैर्वाक्यैः कालसमीरितैः ॥&#x9;027c&lt;br&gt;&#xA;क्षिप्रमेव महाबाहो गान्धारीं शमयिष्यसि ।&#x9;028a&lt;br&gt;&#xA;पितामहश्च भगवान्कृष्णस्तत्र भविष्यति ॥&#x9;028c&lt;br&gt;&#xA;सर्वथा ते महाबाहो गान्धार्याः क्रोधनाशनम् ।&#x9;029a&lt;br&gt;&#xA;कर्तव्यं सात्वतां श्रेष्ठ पाण्डवानां हितार्थिना ॥&#x9;029c&lt;br&gt;&#xA;धर्मराजस्य वचनं श्रुत्वा यदुकुलोद्वहः ।&#x9;030a&lt;br&gt;&#xA;आमन्त्र्य दारुकं प्राह रथः सञ्जो विधीयताम् ॥&#x9;030c&lt;br&gt;&#xA;केशवस्य वचः श्रुत्वा त्वरमाणोऽथ दारुकः ।&#x9;031a&lt;br&gt;&#xA;न्यवेदयद्रथं सज्जं केशवाय महात्मने ॥&#x9;031c&lt;br&gt;&#xA;तं रथं यादवश्रेष्ठः समारुह्य परन्तपः ।&#x9;032a&lt;br&gt;&#xA;जगाम हास्तिनपुरं त्वरितः केशवो विभुः ॥&#x9;032c&lt;br&gt;&#xA;ततः प्रायान्महाराज माधवो भगवान्रथी ।&#x9;033a&lt;br&gt;&#xA;नागसाह्वयमासाद्य प्रविवेश च वीर्यवान् ॥&#x9;033c&lt;br&gt;&#xA;प्रविश्य नगरं वीरो रथघोषेण नादयन् ।&#x9;034a&lt;br&gt;&#xA;विदितो धृतराष्ट्रस्य सोऽवतीर्य रथोत्तमात् ।&#x9;034c&lt;br&gt;&#xA;अभ्यगच्छददीनात्मा धृतराष्ट्रनिवेशनम् ॥&#x9;034e&lt;br&gt;&#xA;पूर्वं चाभिगतं तत्र सोऽपश्यदृषिसत्तमम् ॥&#x9;035ac&lt;br&gt;&#xA;पादौ प्रपीड्य कृष्णस्य राज्ञश्चापि जनार्दनः ।&#x9;036a&lt;br&gt;&#xA;अभ्यवादयदव्यग्रो गान्धारीं चापि केशवः ॥&#x9;036c&lt;br&gt;&#xA;ततस्तु यादवश्रेष्ठो धृतराष्ट्रमधोक्षजः ।&#x9;037a&lt;br&gt;&#xA;पाणिमालम्ब्य राजेन्द्र सुस्वरं प्ररुरोद ह ॥&#x9;037c&lt;br&gt;&#xA;स मुहूर्तादिवोत्सृज्य बाष्पं शोकसमुद्भवम् ।&#x9;038a&lt;br&gt;&#xA;प्रक्षाल्य वारिणा नेत्रे ह्याचम्य च यथाविधि ।&#x9;038c&lt;br&gt;&#xA;उवाच प्रश्रितं वाक्यं धृतराष्ट्रमरिन्दमः ॥&#x9;038e&lt;br&gt;&#xA;न तेऽस्त्यविदितं किञ्चिद्भूतं भव्यं च भारत ।&#x9;039a&lt;br&gt;&#xA;कालस्य च यथावृत्तं तत्ते सुविदितं प्रभो ॥&#x9;039c&lt;br&gt;&#xA;यदिदं पाण्डवैः सर्वैस्तव चित्तानुरोधिभिः ।&#x9;040a&lt;br&gt;&#xA;कथं कुलक्षयो न स्यात्तथा क्षत्रस्य भारत ॥&#x9;040c&lt;br&gt;&#xA;भ्रातृभिः समयं कृत्वा क्षान्तवान्धर्मवत्सलः ।&#x9;041a&lt;br&gt;&#xA;द्यूतच्छलजितैः शुद्धैर्वनवासो ह्युपागतः ॥&#x9;041c&lt;br&gt;&#xA;अज्ञातवासचर्या च नानावेषसमावृतैः ।&#x9;042a&lt;br&gt;&#xA;अन्ये च बहवः क्लेशास्त्वशक्तैरिव सर्वदा ॥&#x9;042c&lt;br&gt;&#xA;मया च स्वयमागम्य युद्धकाल उपस्थिते ।&#x9;043a&lt;br&gt;&#xA;सर्वलोकस्य सान्निध्येग्रामांस्त्वं पञ्चयाचितः ॥&#x9;043c&lt;br&gt;&#xA;त्वया कालोपसृष्टेन लोभतो नापवर्जिताः ।&#x9;044a&lt;br&gt;&#xA;तवापराधान्नृपते सर्वं क्षत्रं क्षयं गतम् ॥&#x9;044c&lt;br&gt;&#xA;भीष्मेण सोमदत्तेन बाह्लीकेन कृपेण च ।&#x9;045a&lt;br&gt;&#xA;द्रोणेन च सपुत्रेण विदुरेण च धीमता ।&#x9;045c&lt;br&gt;&#xA;याचितस्त्वं शमं नित्यं न च तत्कृतवानसि ॥&#x9;045e&lt;br&gt;&#xA;कालोपहतचित्ता हि सर्वे मुह्यन्ति भारत ।&#x9;046a&lt;br&gt;&#xA;यथा मूढो भवान्पूर्वमस्मिन्नर्थे समुद्यते ॥&#x9;046c&lt;br&gt;&#xA;किमन्यत्कालयोगाद्धि द्विष्टमेव परायणम् ।&#x9;047a&lt;br&gt;&#xA;मा च दोषान्महाप्राज्ञ पाण्डवेषु निवेशय ॥&#x9;047c&lt;br&gt;&#xA;अल्पोप्यतिक्रमो नास्ति पाण्डवानां महात्मनाम् ।&#x9;048a&lt;br&gt;&#xA;धर्मतो न्यायतश्चैव स्नेहतश्च परन्तप ॥&#x9;048c&lt;br&gt;&#xA;एतत्सर्वं तु विज्ञाय ह्यात्मदोषकृतं फलम् ।&#x9;049a&lt;br&gt;&#xA;तन्मन्युं पाण्डुपुत्रेषु न भवान्कर्तुमर्हति ॥&#x9;049c&lt;br&gt;&#xA;कुलं वंशश्च पिण्डाश्च यच्च पुत्रकृत फलम् ।&#x9;050a&lt;br&gt;&#xA;गान्धार्यास्तव वै नाथ पाण्डवेषु प्रतिष्ठितम् ॥&#x9;050c&lt;br&gt;&#xA;त्वं चैव कुरुशार्दूल गान्धारी च यशस्विनी ।&#x9;051a&lt;br&gt;&#xA;मा शुचो नरशार्दूल पाण्डवान्प्रतिकिल्बिम् ॥&#x9;051c&lt;br&gt;&#xA;एतत्सर्वमनुध्याय आत्मनश्च व्यतिक्रमम् ।&#x9;052a&lt;br&gt;&#xA;शिवेन पाण्डवान्ध्याहि नमस्ते भरतर्षभ ॥&#x9;052c&lt;br&gt;&#xA;जानासि च महाबाहो धर्मराजस्य या त्वयि ।&#x9;053a&lt;br&gt;&#xA;भक्तिर्भरतशार्दूल स्नेहश्चापि स्वभावतः ॥&#x9;053c&lt;br&gt;&#xA;एतच्च कदनं कृत्वा शत्रूणामपकारिणाम् ।&#x9;054a&lt;br&gt;&#xA;दह्यते स दिवारात्रौ न च शर्माधिगच्छति ॥&#x9;054c&lt;br&gt;&#xA;त्वां चैव नरशार्दूल गान्धारीं च यशस्विनीम् ।&#x9;055a&lt;br&gt;&#xA;स शोचन्नरशार्दूलः शान्तिं नैवाधिगच्छति ॥&#x9;055c&lt;br&gt;&#xA;ह्रिया च परयाऽविष्टो भवन्तं नाधिगच्छति ।&#x9;056a&lt;br&gt;&#xA;पुत्रशोकाभिसन्तप्तं बुद्धिव्याकुलितेन्द्रियम् ॥&#x9;056c&lt;br&gt;&#xA;एवमुक्त्वा महाराज धृतराष्ट्रं यदूत्तमः ।&#x9;057a&lt;br&gt;&#xA;उवाच परमं वाक्यं गान्धारीं शोककर्शिताम् ॥&#x9;057c&lt;br&gt;&#xA;सौबलेयि निबोध त्वं यत्त्वां वक्ष्यामि सुव्रते ।&#x9;058a&lt;br&gt;&#xA;त्वत्समा नास्ति लोकेऽस्मिन्नद्य सीमन्तिनी शुभे ॥&#x9;058c&lt;br&gt;&#xA;जानासि च यथा राज्ञि सभायां मम सन्निधौ ।&#x9;059a&lt;br&gt;&#xA;धर्मार्थसहितं वाक्यमुभयोः पक्षयोर्हितम् ॥&#x9;059c&lt;br&gt;&#xA;उक्तवत्यसि कल्याणि न च ते तनयैः कृतम् ।&#x9;060a&lt;br&gt;&#xA;दुर्योधनस्त्वया चोक्तो जयार्थी परुषं वचः ॥&#x9;060c&lt;br&gt;&#xA;शृणु मूढ वचो मह्यं यतो धर्मस्ततो जयः ।&#x9;061a&lt;br&gt;&#xA;तदिदं समनुप्राप्तं तव वाक्यं नृपात्मजे ॥&#x9;061c&lt;br&gt;&#xA;एवं विदित्वा कल्याणि मा स्म शोके मनः कृथाः ।&#x9;062a&lt;br&gt;&#xA;पाण्डवानां विनाशाय मा ते बुद्धिः कदाचन ॥&#x9;062c&lt;br&gt;&#xA;शक्ता चासि महाभागे पृथिवीं सचराचराम् ।&#x9;063a&lt;br&gt;&#xA;चक्षुषा क्रोधदीप्तेन निर्दग्धुं तपसो बलात् ॥&#x9;063c&lt;br&gt;&#xA;वासुदेववचः श्रुत्वा गान्धारी वाक्यमब्रवीत् ।&#x9;064a&lt;br&gt;&#xA;एवमेतन्महाबाहो यथा वदसि केशव ॥&#x9;064c&lt;br&gt;&#xA;आधिभिर्दह्यमानाया मतिः सञ्चलिता मम ।&#x9;065a&lt;br&gt;&#xA;सा मे व्यवस्थिता श्रुत्वा तव वाक्यं जनार्दन ॥&#x9;065c&lt;br&gt;&#xA;राज्ञस्त्वन्धस्य वृद्धस्य हतपुत्रस्य केशव ।&#x9;066a&lt;br&gt;&#xA;त्वं गतिः सहितैर्वीरैः पाण्डवैर्दिपदां वर ॥&#x9;066c&lt;br&gt;&#xA;एतावदुक्त्वा वचनं मुखं प्रच्छाद्य वाससा ।&#x9;067a&lt;br&gt;&#xA;पुत्रशोकाभिसन्तप्ता गान्धारी प्ररुरोद ह ॥&#x9;067c&lt;br&gt;&#xA;तत एनां महाबाहुः केशवः शोककर्शिताम् ।&#x9;068a&lt;br&gt;&#xA;हेतुकारणसंयुक्तैर्वाक्यैराश्वासयत्प्रभुः ॥&#x9;068c&lt;br&gt;&#xA;समाश्वास्य च गान्धारीं धृतराष्ट्रं च माधवः ।&#x9;069a&lt;br&gt;&#xA;द्रौणिसङ्कल्पितं भावमन्वबुध्यत केशवः ॥&#x9;069c&lt;br&gt;&#xA;ततस्त्वरित उत्थाय पादौ मूर्ध्ना प्रणम्य च ।&#x9;070a&lt;br&gt;&#xA;द्वैपायनस्य राजेन्द्र ततः कौरवमब्रवीत् ॥&#x9;070c&lt;br&gt;&#xA;आपृच्छे त्वां कुरुश्रेष्ठ मा च शोके मनः कृथाः ।&#x9;071a&lt;br&gt;&#xA;द्रौणेः पापोस्त्यभिप्रायस्तेनास्मि सहसोत्थितः ॥&#x9;071c&lt;br&gt;&#xA;पाण्डवानां वधे रात्रौ बुद्धिस्तेन प्रदर्शिता ॥&#x9;072ac&lt;br&gt;&#xA;एतच्छ्रुत्वा तु वचनं गान्धार्या सहितोऽब्रवीत् ।&#x9;073a&lt;br&gt;&#xA;धृतराष्ट्रो महाबाहुः केशवं केशिसूदनम् ॥&#x9;073c&lt;br&gt;&#xA;शीघ्रं गच्छ महाबाहो पाण्डवान्परिपालय ।&#x9;074a&lt;br&gt;&#xA;भूयस्त्वया समेष्यामि क्षिप्रमेव जनार्दन ॥&#x9;074c&lt;br&gt;&#xA;प्रायात्ततस्तु त्वरितो दारुकेण सहाच्युतः ॥&#x9;075ac&lt;br&gt;&#xA;वासुदेवे गते राजन्धृतराष्ट्रं जनेश्वरम् ।&#x9;076a&lt;br&gt;&#xA;आश्वासयदमेयात्मा व्यासो लोकनमस्कृतः ॥&#x9;076c&lt;br&gt;&#xA;वासुदेवोऽपि धर्मात्मा कृतकृत्यो जगाम ह ।&#x9;077a&lt;br&gt;&#xA;शिबिरं हास्तिनपुराद्दिदृक्षुः पाण्डवान्नृप ॥&#x9;077c&lt;br&gt;&#xA;आगम्य शिबिरं रात्रौ सोऽभ्यगच्छत पाण्डवान् ।&#x9;078a&lt;br&gt;&#xA;तच्च तेभ्यः समाख्याय सहितस्तैः समाहितः ॥ ॥&#x9;078c&lt;/p&gt;</description>
    </item>
  </channel>
</rss>
