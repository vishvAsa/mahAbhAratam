<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/16/</link>
    <description>Recent content in &#43;१६ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/16/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/001/</guid>
      <description>&lt;p&gt;अध्यायः 001&lt;/p&gt;&#xA;&lt;p&gt;प्रजापालनेन निजनगरे भ्रातृभिः सह सुखनिवासिना युधिष्ठिरेण कदाचनाशुभसूचकोत्पातदर्शनम् ॥ 1 ॥ ततः कालन्तरे सबलकृष्णानां सर्वयादवानां परस्परं मौसलप्रहारेण निश्शेषनिधनश्रवणम् ॥ 2 ॥&lt;/p&gt;&#xA;&lt;p&gt;श्रीवेदव्यासाय नमः ।&#x9;000&lt;br&gt;&#xA;नारायणं नमस्कृत्य नरं चैव नरोत्तमम् ।&#x9;000a&lt;br&gt;&#xA;देवीं सरस्वतीं व्यासं ततो जयमुदीरयेत् ॥&#x9;000c&lt;br&gt;&#xA;वैशम्पायन उवाच ।&#x9;001&lt;br&gt;&#xA;षट्त्रिंशे त्वथ सम्प्राप्ते वर्षे कौरवन्दनः ।&#x9;001a&lt;br&gt;&#xA;ददर्श विपरीतानि निमित्तानि युधिष्टिरः ॥&#x9;001c&lt;br&gt;&#xA;ववुर्वाताश्च निर्घाता रूक्षाः शर्करवर्षिणः ।&#x9;002a&lt;br&gt;&#xA;अपसव्यानि शकुना मण्डलानि प्रचक्रिरे ॥&#x9;002c&lt;br&gt;&#xA;प्रत्यगूहुर्महानद्यो दिशो नीहारसंवृताः ।&#x9;003a&lt;br&gt;&#xA;उल्काश्चाङ्गारवर्षिण्यः प्रापतन्गगनाद्भुवि ॥&#x9;003c&lt;br&gt;&#xA;आदित्यो रजसा राजन्समवच्छन्नमण्डलः ।&#x9;004a&lt;br&gt;&#xA;विरश्मिरुदये नित्यं कबन्धैः समलङ्कृतः ॥&#x9;004c&lt;br&gt;&#xA;परिवेषाश्च दृश्यन्ते दारुणाश्चन्द्रसूर्ययोः ।&#x9;005a&lt;br&gt;&#xA;त्रिवर्णाः श्यामरुक्षान्तास्तथा भस्मारुणप्रभाः ॥&#x9;005c&lt;br&gt;&#xA;एते चान्ये च बहव उत्पाता भयशंसिनः ।&#x9;006a&lt;br&gt;&#xA;दृश्यन्ते जगतो नाथ दिवमारोढुमिच्छति ॥&#x9;006c&lt;br&gt;&#xA;&#39;यस्य प्रसादाद्धर्मोऽयं कृते यद्वत्कलावपि ।&#x9;007a&lt;br&gt;&#xA;पाण्डवाश्च महाभाग युक्तास्तु यशसाऽनघ ॥&#39;&#x9;007c&lt;br&gt;&#xA;कस्य चित्त्वथ कालस्य कुरुराजो विशङ्कितः ।&#x9;008a&lt;br&gt;&#xA;शुश्राव वृष्णिचक्रस्य मुसलोत्सादनं कृतम् ॥&#x9;008c&lt;br&gt;&#xA;विमुक्तं वासुदेवं च श्रुत्वा रामं च पाण्डवः ।&#x9;009a&lt;br&gt;&#xA;समानीयाब्रवीद्भ्रातृन्कि करिष्याम इत्युत ॥&#x9;009c&lt;br&gt;&#xA;परस्परं समासाद्य ब्रह्मदण्डबलात्कृतान् ।&#x9;010a&lt;br&gt;&#xA;वृष्णीन्विनष्टांस्ते श्रुत्वा व्यथिताः पाण्डवा भृशम् ॥&#x9;010c&lt;br&gt;&#xA;निधनं वासुदेवस्य समुद्रस्येव शोषणम् ।&#x9;011a&lt;br&gt;&#xA;वीरा न श्रद्दधुस्तस्य विनाशं शार्ङ्गधन्वनः ॥&#x9;011c&lt;br&gt;&#xA;मौसलं ते समाश्रित्य दुःखशोकसमन्विताः ।&#x9;012a&lt;br&gt;&#xA;विष्ण्णा हतसङ्कल्पाः पाण्डवाः समुपाविशन् ॥ ॥&#x9;012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;वैशम्पायनेन जनमेजयम्पति यादवानां मौसलेन निधनप्रकारकथनारम्भः ॥ 1 ॥ कदाचन विश्वामित्राकदिमहर्षिषु द्वारकः मागतेषु कैश्चन यादवैः साम्बस्य स्त्रीवेषपरिकल्पनेन मुनीन्प्रति गर्भिणीयं किंरूपमपत्यं प्रसविष्यतीति प्रश्नः ॥ 2 ॥ ततो रुष्टैर्महर्षिभिः स्वकुलविनाशकमायसं मुसलं प्रसविष्यतीति शापदानम् ॥ 3 ॥ ततः परेथुः सांवेन मुसले प्रसूते भीतैस्तै राजाज्ञया तस्य चूर्णकरणेन समुद्र प्रक्षेपणम् ॥ 4 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;कथं विनष्टा भगवन्नन्धका वृष्णिभिः सह ।&#x9;001a&lt;br&gt;&#xA;पश्यतो वासुदेवस्य भोजाश्चैव महारथाः ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;षट्त्रिंशेऽथ ततो वर्षे वृष्णीनामनयो महान् ।&#x9;002a&lt;br&gt;&#xA;अन्योन्यं मुसलैस्ते तु निजघ्नुः कालचोदिताः ॥&#x9;002c&lt;br&gt;&#xA;जनमेजय उवाच ।&#x9;003&lt;br&gt;&#xA;केनानुशप्तास्ते वीराः क्षयं वृष्ण्यन्धका गताः ।&#x9;003a&lt;br&gt;&#xA;भोजाश्च द्विजवर्य त्वं विस्तरेण वदस्व मे ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;विश्वामित्रं च कण्वं च नारदं च तपोधनम् ।&#x9;004a&lt;br&gt;&#xA;सारणप्रमुखा वीरा ददृशुर्द्वारकां गतान् ॥&#x9;004c&lt;br&gt;&#xA;ते वै साम्बं पुरस्कृत्य भूषयित्वा स्त्रियं यथा ।&#x9;005a&lt;br&gt;&#xA;अब्रुवन्नुपसङ्गम्य दैवदण्डनिपीडिताः ॥&#x9;005c&lt;br&gt;&#xA;इयं स्त्री पुत्रकामस्य बभ्रोरमिततेजसः ।&#x9;006a&lt;br&gt;&#xA;ऋषयः साधु जानीत किमियं जनयिष्यति ॥&#x9;006c&lt;br&gt;&#xA;इत्युक्तास्ते तदा राजन्विप्रलम्भप्रधर्षिताः ।&#x9;007a&lt;br&gt;&#xA;प्रत्यब्रुवंस्तान्मुनयो यत्तच्छृणु नराधिप ॥&#x9;007c&lt;br&gt;&#xA;वृष्ण्यन्धकविनाशाय मुसलं घोरमायसम् ।&#x9;008a&lt;br&gt;&#xA;वासुदेवस्य दायादः साम्बोऽयं जनयिष्यति ॥&#x9;008c&lt;br&gt;&#xA;येन यूयं सुदुर्वृत्ता नृशंसा जातमन्यवः ।&#x9;009a&lt;br&gt;&#xA;उच्छेत्तारः कुलं कृत्स्नमृते रामजनार्दनौ ॥&#x9;009c&lt;br&gt;&#xA;समुद्रं यास्यति श्रीमांस्त्यक्त्वा देहं हलायुधः ।&#x9;010a&lt;br&gt;&#xA;जरः कृष्णं महात्मानं शयानं भुवि भेत्स्यति ॥&#x9;010c&lt;br&gt;&#xA;इत्यब्रुवंस्ततो राजन्प्रलब्धास्तैर्दुरात्मभिः ।&#x9;011a&lt;br&gt;&#xA;मुनयः क्रोधरक्ताक्षाः समीक्ष्याथ परस्परम् ।&#x9;011c&lt;br&gt;&#xA;तथोक्त्वा मुनयस्ते तु यथागतमथो ययुः ॥&#x9;011e&lt;br&gt;&#xA;अथाब्रवीत्तदा वृष्णीञ्श्रुत्वैतन्मधुसूदनः ।&#x9;012a&lt;br&gt;&#xA;अन्तज्ञो मतिमांस्तस्य भवितव्यं तथेति तान् ॥&#x9;012c&lt;br&gt;&#xA;एवमुक्त्वा हृषीकेशः प्रविवेश पुरं तदा ।&#x9;013a&lt;br&gt;&#xA;कृतान्तमन्यथा नैच्छत्कर्तुं स जगतः प्रभुः ॥&#x9;013c&lt;br&gt;&#xA;श्वोभूतेऽथ ततः साम्बो मुसलं तदसूत वै ।&#x9;014a&lt;br&gt;&#xA;येन वृष्ण्यन्धककुले पुरुषा भस्मसात्कृताः ॥&#x9;014c&lt;br&gt;&#xA;वृष्ण्यन्धकविनाशाय किङ्करप्रतिमं महत् ।&#x9;015a&lt;br&gt;&#xA;असूत शापजं घोरं तच्च राज्ञे न्यवेदयन् ॥&#x9;015c&lt;br&gt;&#xA;विषण्णरूपस्तद्राजा सूक्ष्मं चूर्णमकारयत् ।&#x9;016a&lt;br&gt;&#xA;तच्चूर्णं सागरे चापि प्राक्षिपन्पुरुषा नृप ॥&#x9;016c&lt;br&gt;&#xA;अघोषयंश्च नगरे वचनादाहुकस्य ते ।&#x9;017a&lt;br&gt;&#xA;जनार्दनस्य रामस्य बभ्रोश्चैव महात्मनः ॥&#x9;017c&lt;br&gt;&#xA;अद्यप्रभृति सर्वेषु वृष्ण्यन्धककुलेष्विह ।&#x9;018a&lt;br&gt;&#xA;सुरासवो न कर्तव्यः सर्वैर्नगरवासिभिः ॥&#x9;018c&lt;br&gt;&#xA;यश्च नो विदितं कुर्यात्पेयं कश्चिन्नरः क्वचित् ।&#x9;019a&lt;br&gt;&#xA;जीवन्स शूलमारोहेत्स्वयं कृत्वा सबान्धवः ॥&#x9;019c&lt;br&gt;&#xA;ततो राजभयात्सर्वे नियमं चक्रिरे तदा ।&#x9;020a&lt;br&gt;&#xA;नराः शासनमाज्ञाय तस्य राज्ञो महात्मनः ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;द्वारकायां नानोत्पातप्रादुर्भावः ॥ 1 ॥ तत्तद्दर्शनात्कृष्णेन गान्धारीशापदानानुस्मरणेन तस्य सत्यताचिकीर्षया भटैः सर्ववृष्ण्यादीनां तीर्थयात्रोद्घोषणम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवं प्रयतमानानां वृष्णीनामन्धकैः सह ।&#x9;001a&lt;br&gt;&#xA;कालो गृहाणि सर्वेषां परिचक्राम नित्यशः ॥&#x9;001c&lt;br&gt;&#xA;करालो विकटो मुण्डः पुरुषः कृष्णपिङ्गलः ।&#x9;002a&lt;br&gt;&#xA;गृहाण्यावेक्ष्य वृष्णीनां नादृश्यत पुनः क्वचित् ॥&#x9;002c&lt;br&gt;&#xA;तमघ्नन्त महेष्वासाः शरैः शतसहस्रशः ।&#x9;003a&lt;br&gt;&#xA;न चाशक्यत वेद्धुं स सर्वभूतात्ययस्तदा ॥&#x9;003c&lt;br&gt;&#xA;उत्पेदिरे महावाता दारुणाश्च दिनेदिने ।&#x9;004a&lt;br&gt;&#xA;वृष्ण्यन्धकविनाशाय बहवो रोमहर्षणाः ॥&#x9;004c&lt;br&gt;&#xA;विवृद्धमूषिका रथ्या विभिन्नमणिकास्तथा ।&#x9;005a&lt;br&gt;&#xA;केशा नखाश्च सुप्तानामद्यन्ते मूषिकैर्निशि ॥&#x9;005c&lt;br&gt;&#xA;चीचीकूचीति वाशन्ति शारिका वृष्णिवेश्मसु ।&#x9;006a&lt;br&gt;&#xA;नोपशाम्यति शब्दस्य सदिवारात्रमेव हि ॥&#x9;006c&lt;br&gt;&#xA;अन्वकुर्वन्नुलूकानां सारसा विरुतं तथा ।&#x9;007a&lt;br&gt;&#xA;अजाः शिवानां विरुतमन्वकुर्वत भारत ॥&#x9;007c&lt;br&gt;&#xA;पाण्डुरा रक्तपादाश्च विहगाः कालचोदिताः ।&#x9;008a&lt;br&gt;&#xA;वृष्ण्यन्धकानां गेहेषु कपोता व्यचरंस्तदा ॥&#x9;008c&lt;br&gt;&#xA;व्यजायन्त खरा गोषु करभाश्वतरीषु च ।&#x9;009a&lt;br&gt;&#xA;शुनीष्वपि बिडालाश्च मूषिका नकुलीषु च ॥&#x9;009c&lt;br&gt;&#xA;नापत्रपन्त पापानि कुर्वन्तो वृष्णयस्तदा ।&#x9;010a&lt;br&gt;&#xA;प्रार्दयन्ब्राह्मणांश्चापि पितॄन्देवांस्तथैव च ॥&#x9;010c&lt;br&gt;&#xA;गुरूंश्चाप्यवमन्यन्ते न तु रामजनार्दनौ ।&#x9;011a&lt;br&gt;&#xA;पत्न्यः पतीनुच्चरन्ति पत्नीश्च पतयस्तथा ॥&#x9;011c&lt;br&gt;&#xA;विभावसुः प्रज्वलितो वामं विपरिवर्तते ।&#x9;012a&lt;br&gt;&#xA;नीललोहितमञ्जिष्ठा विसृजन्नर्चिषः पृथक् ॥&#x9;012c&lt;br&gt;&#xA;उदयास्तमये नित्यं पुर्यां तस्यां दिवाकरः ।&#x9;013a&lt;br&gt;&#xA;व्यदृश्यतासकृत्पुम्भिः कबन्धैः परिवारितः ॥&#x9;013c&lt;br&gt;&#xA;महानसेषु सिद्धेषु संस्कृतेऽतीवि भारत ।&#x9;014a&lt;br&gt;&#xA;आहार्यमाणे कृमयो व्यदृश्यन्त सहस्रशः ॥&#x9;014c&lt;br&gt;&#xA;पुण्याहे वाच्यमाने तु जपत्सु च महात्मसु ।&#x9;015a&lt;br&gt;&#xA;अभिधावन्तः श्रूयन्ते न चादृश्यत कश्चन ॥&#x9;015c&lt;br&gt;&#xA;परस्परं च नक्षत्रं हन्यमानं पुनःपुनः ॥&#x9;016a&lt;br&gt;&#xA;ग्रहैरपश्यन्सर्वे ते नात्मनस्तु कथञ्चन ॥&#x9;016c&lt;br&gt;&#xA;नदन्तं पाञ्चिजन्यं च वृष्णन्धकनिवेशने ।&#x9;017a&lt;br&gt;&#xA;समन्तात्पर्यवाशन्त रासभा दारुणस्वराः ॥&#x9;017c&lt;br&gt;&#xA;एवं पश्यन्हृषीकेशः सम्प्राप्तं कालपर्ययम् ।&#x9;018a&lt;br&gt;&#xA;त्रयोदश्याममावास्यां तान्दृष्ट्वा प्राब्रवीदिदम् ॥&#x9;018c&lt;br&gt;&#xA;चतुर्दशी पञ्चदशी कृतेयं राहुणा पुनः ।&#x9;019a&lt;br&gt;&#xA;प्राप्ते वै भारते युद्धे प्राप्ता चाद्य क्षयाय नः ॥&#x9;019c&lt;br&gt;&#xA;विमृशन्नेव कालं तं परिचिन्त्य जनार्दनः ।&#x9;020a&lt;br&gt;&#xA;मेने प्राप्तं स षट्त्रिंशं वर्षं वै केशिसूदनः ॥&#x9;020c&lt;br&gt;&#xA;पुत्रशोकाभिसन्तप्ता गान्धारी हतबान्धवा ।&#x9;021a&lt;br&gt;&#xA;यदनुव्याजहारार्ता तदिदं समुपागमत् ॥&#x9;021c&lt;br&gt;&#xA;इदं च तदनुप्राप्तमब्रवीद्यद्युधिष्ठिरः ।&#x9;022a&lt;br&gt;&#xA;पुरा व्यूढेष्वनीकेषु दृष्ट्वोत्पातान्सुदारुणान् ॥&#x9;022c&lt;br&gt;&#xA;इत्युक्त्वा वासुदेवस्तु चिकीर्षुः सत्यमेव तत् ।&#x9;023a&lt;br&gt;&#xA;आज्ञापयामास तदा तीर्थयात्रामरिन्दमः ॥&#x9;023c&lt;br&gt;&#xA;अघोषयन्त पुरुषास्तत्र केशवशासनात् ।&#x9;024a&lt;br&gt;&#xA;तीर्थयात्रा समुद्रे वः कार्येति पुरुषर्षभाः ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/004/</guid>
      <description>&lt;p&gt;अध्यायः 004&lt;/p&gt;&#xA;&lt;p&gt;द्वारकायां वृष्ण्यन्धकादिभिरनर्थसूचकदुस्स्वप्नानुभवः ॥ 1 ॥ ततः कृष्णाज्ञया सस्त्रीबालवृद्धैः प्रभासक्षेत्रगमनम् ॥ 2 ॥ तत्र नृत्तगानादिमहोत्सवानुभवपूर्वकं मद्यादिपानम् ॥ 3 ॥ तत्र सभायां सात्यकिना स्यमन्तकमणिहरणादिमर्मोद्घाटनपूर्वकं कृतवर्मगर्हणम् ॥ 4 ॥ मणिवृत्तान्तश्रवणखिन्नसत्यभामामनःप्रसादनाय सात्यकिना खड्गेन कृतवर्मणः शिरश्छेदनम् ॥ 5 ॥ ततः कृतवर्मसात्यकिपक्षीयैर्मौसलतृणैः परस्परप्रहारेण परस्परमारणम् ॥ 6 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;काली स्त्री पाण्डुरैर्दन्तैः प्रविश्य हसती निशि ।&#x9;001a&lt;br&gt;&#xA;स्त्रियः स्वप्नेषु मुष्णन्ती द्वारकां परिधावति ॥&#x9;001c&lt;br&gt;&#xA;अग्निहोत्रनिकेतेषु वास्तुमध्येषु वेश्मसु ।&#x9;002a&lt;br&gt;&#xA;वृष्ण्यन्धकानखादन्त स्वप्ने गृध्रा भयानकाः ॥&#x9;002c&lt;br&gt;&#xA;अलङ्काराश्च च्छत्रं च ध्वजाश्च कवचानि च ।&#x9;003a&lt;br&gt;&#xA;ह्रियमाणान्यदृश्यन्त रक्षोभिः सुभयानकैः ॥&#x9;003c&lt;br&gt;&#xA;तच्चाग्निदत्तं कृष्णस्य वज्रनाभमयोमयम् ।&#x9;004a&lt;br&gt;&#xA;दिवमाचक्रमे चक्रं वृष्णीनां पश्यतां तदा ॥&#x9;004c&lt;br&gt;&#xA;युक्तं रथं दिव्यमादित्यवर्णं हयाऽहरन्पश्यतो दारुकस्य ।&#x9;005a&lt;br&gt;&#xA;ते सागरस्योपरिष्टादगच्छन्मनोजवाश्चतुरो वाजिमुख्याः ॥&#x9;005c&lt;br&gt;&#xA;तालः सुपर्णश्च महाध्वजौ तौ सुपूजितौ रामजनार्धनाभ्याम् ।&#x9;006a&lt;br&gt;&#xA;उच्चैर्जह्रुरप्सरसश्च दिव्या देवा ऊचुर्गम्यतां तीर्थयात्राः ॥&#x9;006c&lt;br&gt;&#xA;&#39;भगवद्दर्शनस्पर्शस्नेहैर्विततभोगिनः ।&#x9;007a&lt;br&gt;&#xA;दिवः प्रवेशानार्थं ते विमानैर्दिवमाययुः ॥&#39;&#x9;007c&lt;br&gt;&#xA;ततो जिगमिषन्तस्ते वृष्ण्यन्धकमहारथाः ।&#x9;008a&lt;br&gt;&#xA;सान्तःपुरास्तदा तीर्थयात्रामैच्छन्नरर्षभाः ॥&#x9;008c&lt;br&gt;&#xA;ततो मनोहरा हृष्टाः पेयं मांसं मधूनि च ।&#x9;009a&lt;br&gt;&#xA;बहु नानाविधं चक्रुस्त्वरिताः कालचोदिताः ॥&#x9;009c&lt;br&gt;&#xA;ततः सीधुषु सक्ताश्च निर्ययुर्नगराद्बहिः ।&#x9;010a&lt;br&gt;&#xA;यानैरश्वैर्गजैश्चैव श्रीमन्तस्तिग्मतेजसः ॥&#x9;010c&lt;br&gt;&#xA;ततः प्रभासे न्यवसन्यथोद्दिष्टं यथागृहम् ।&#x9;011a&lt;br&gt;&#xA;प्रभूतभक्ष्यपेयास्ते सदारा यादवास्तदा ॥&#x9;011c&lt;br&gt;&#xA;निविष्टांस्तान्निशाम्याथ समुद्रान्ते स योगवित् ।&#x9;012a&lt;br&gt;&#xA;जगामामन्त्र्य तान्वीरानुद्धवोऽर्थविशारदः ॥&#x9;012c&lt;br&gt;&#xA;तं प्रस्थितं महात्मानमभिवाद्य कृताञ्जलिम् ।&#x9;013a&lt;br&gt;&#xA;जानन्विनाशं वृष्णीनां नैच्छद्वारयितुं हरिः ॥&#x9;013c&lt;br&gt;&#xA;ततः कालपरीतास्ते वृष्ण्यन्धकमहारथाः ।&#x9;014a&lt;br&gt;&#xA;अपश्यन्नुद्धवं यान्तं तेजसाऽऽवृत्य रोदसी ॥&#x9;014c&lt;br&gt;&#xA;ब्राह्मणार्थेषु यत्सिद्धमन्नं तेषां महात्मनाम् ।&#x9;015a&lt;br&gt;&#xA;तद्वानरेभ्यः प्रददुः सुरागन्धसमन्वितम् ॥&#x9;015c&lt;br&gt;&#xA;ततस्तूर्यशताकीर्णं नटनर्तकसङ्कुलम् ।&#x9;016a&lt;br&gt;&#xA;अवर्तत महापानं प्रभासे तिग्मतेजसाम् ॥&#x9;016c&lt;br&gt;&#xA;कृष्णस्य सन्निधौ रामः सहितः कृतवर्मणा ।&#x9;017a&lt;br&gt;&#xA;अपिबद्युयुधानश्च गदो बभ्रुस्तथैव च ॥&#x9;017c&lt;br&gt;&#xA;ततः परिषदो मध्ये युयुधानो मदोत्कटः ।&#x9;018a&lt;br&gt;&#xA;अब्रवीत्कृतवर्माणमवहास्यावमत्य च ॥&#x9;018c&lt;br&gt;&#xA;कः क्षत्रियो हन्यमानः सुप्तान्हन्यान्मृतानिव ।&#x9;019a&lt;br&gt;&#xA;तन्न मृष्यन्ति हार्दिक्य यादवा यत्त्वया कृतम् ॥&#x9;019c&lt;br&gt;&#xA;इत्युक्ते युयुधानेन पूजयामास तद्वचः ।&#x9;020a&lt;br&gt;&#xA;प्रद्युम्नो रथिनांश्रेष्ठो हार्दिक्यमवमत्य व ॥&#x9;020c&lt;br&gt;&#xA;ततः परमसङ्क्रुद्धः कृतवर्मा तमब्रवीत् ।&#x9;021a&lt;br&gt;&#xA;निर्दिशन्निव सावज्ञं तदा सव्येन पाणिना ॥&#x9;021c&lt;br&gt;&#xA;भूरिश्रवाश्छिन्नबाहुर्युर्द्धे प्रायगतस्त्वया ।&#x9;022a&lt;br&gt;&#xA;वधेन सुनृशंसेन कथं वीरेण पातितः ॥&#x9;022c&lt;br&gt;&#xA;इति तस्य वचः श्रुत्वा केशवः परवीरहा ।&#x9;023a&lt;br&gt;&#xA;तिर्यक्सरोषया दृष्ट्या वीक्षाञ्चक्रे स मन्युमान् ॥&#x9;023c&lt;br&gt;&#xA;मणिः स्यमन्तकश्चैव यः स सत्राजितोऽभवत् ।&#x9;024a&lt;br&gt;&#xA;तां कथां श्रावयामास सात्यकिर्मधुसूदनम् ॥&#x9;024c&lt;br&gt;&#xA;तच्छ्रुत्वा केशवस्याङ्कमगमद्रुदती तदा ।&#x9;025a&lt;br&gt;&#xA;सत्यभामा प्रकुपिता कोपयन्ती जनार्दनम् ॥&#x9;025c&lt;br&gt;&#xA;तत उत्थाय सक्रोधः सात्यकिर्वाक्यमब्रवीत् ।&#x9;026ac&lt;br&gt;&#xA;पञ्चानां द्रौपदेयानां धृष्टद्युम्नशिखण्डिनोः ।&#x9;027a&lt;br&gt;&#xA;एष गच्छामि पदवीं सत्येन च तथा शपे ॥&#x9;027c&lt;br&gt;&#xA;सौप्तिके ये च निहताः सुप्ता येन दुरात्मना ।&#x9;028a&lt;br&gt;&#xA;द्रोणपुत्रसहायेन पापेन कृतवर्मणा ॥&#x9;028c&lt;br&gt;&#xA;समाप्तमायुरस्याद्य यशश्चैव सुमध्यमे ।&#x9;029a&lt;br&gt;&#xA;इत्येवमुक्त्वा खड्गेन केशवस्य समीपतः ।&#x9;029c&lt;br&gt;&#xA;अभिद्रुत्य शिरः क्रुद्धश्चिच्छेद कृतवर्मणः ॥&#x9;029e&lt;br&gt;&#xA;तथाऽन्यानपि निघ्नन्तं युयुधानं समन्ततः ।&#x9;030a&lt;br&gt;&#xA;अभ्यधावद्धृषीकेशो विनिवारयितुं तदा ॥&#x9;030c&lt;br&gt;&#xA;एकीभूतास्ततः सर्वे कालपर्यायचोदिताः ।&#x9;031a&lt;br&gt;&#xA;भोजान्धका महाराज शैनेयं पर्यवारयन् ॥&#x9;031c&lt;br&gt;&#xA;तान्दृष्ट्वा पततस्तूर्णमभिक्रुद्धाञ्जनार्दनः ।&#x9;032a&lt;br&gt;&#xA;न चुक्रोध महातेजा जानन्कालस्य पर्ययम् ॥&#x9;032c&lt;br&gt;&#xA;ते तु पानमदाविष्टाश्चोदिताः कालधर्मणा ।&#x9;033a&lt;br&gt;&#xA;युयुधानमथाभ्यघ्नन्नुच्छिष्टैर्भाजनैस्तदा ॥&#x9;033c&lt;br&gt;&#xA;हन्यमाने तु शैनेये क्रुद्धो रुक्मिणिनन्दनः ।&#x9;034a&lt;br&gt;&#xA;तदनन्तरमागच्छन्मोचयिष्यञ्शिनेः सुतम् ॥&#x9;034c&lt;br&gt;&#xA;स भोजैः सह संयुक्तः सात्यकिश्चान्धकैः सह ।&#x9;035a&lt;br&gt;&#xA;व्यायच्छमानौ तौ वीरौ बाहुद्रविणशालिनौ ।&#x9;035c&lt;br&gt;&#xA;बहुत्वान्निहतौ तत्र उभौ कुष्णस्य पश्यतः ॥&#x9;035e&lt;br&gt;&#xA;हतं दृष्ट्वा च शैनेयं पुत्रं च यदुनन्दनः ।&#x9;036a&lt;br&gt;&#xA;एरकाणां ततो मुष्टिं कोपाज्जग्राह केशवः ॥&#x9;036c&lt;br&gt;&#xA;तदभून्मुसलं घोरं वज्रकल्पमयोमयम् ।&#x9;037a&lt;br&gt;&#xA;जघान कुष्णस्तांस्तेनि येये प्रमुखतोऽभवन् ॥&#x9;037c&lt;br&gt;&#xA;ततोऽन्धकाश्च भोजाश्च शैनेया वृष्णयस्तथा ।&#x9;038a&lt;br&gt;&#xA;जघ्नुरन्योन्यमाक्रन्दे मुसलैः कालचोदिताः ॥&#x9;038c&lt;br&gt;&#xA;यस्तेषामेरकां कश्चिज्जग्राह कुपितो नृपः ।&#x9;039a&lt;br&gt;&#xA;वज्रभूतेव सा राजन्नदृश्यत तदा विभो ॥&#x9;039c&lt;br&gt;&#xA;तृणं च मुसलीभूतमपि तत्र व्यदृश्यत ।&#x9;040a&lt;br&gt;&#xA;ब्रह्मदण्डकृतं सर्वमिति तद्विद्धि पार्थिव ॥&#x9;040c&lt;br&gt;&#xA;आविध्याविध्य ते राजन्प्रहरन्ति स्म तैस्तृणैः ।&#x9;041a&lt;br&gt;&#xA;तद्वज्रभूतं मुसलं व्यदृश्यत तदा दृढम् ॥&#x9;041c&lt;br&gt;&#xA;अवधीत्पितरं पुत्रः पिता पुत्रं च भारत ।&#x9;042a&lt;br&gt;&#xA;मत्ताः परिपतन्ति स्म योधयन्तः परस्परम् ॥&#x9;042c&lt;br&gt;&#xA;पतङ्गा इव चाग्नौ ते निपेतुः कुकुरान्धकाः ।&#x9;043a&lt;br&gt;&#xA;नासीत्पलायने बुद्धिर्वधअयमानस्य कस्यचित् ॥&#x9;043c&lt;br&gt;&#xA;तत्रापश्यन्महाबाहुर्जानन्कालस्य पर्ययम् ।&#x9;044a&lt;br&gt;&#xA;मुसलं समवष्टभ्य तस्थौ स मधुसूदनः ॥&#x9;044c&lt;br&gt;&#xA;साम्बं च निहतं दृष्ट्वा चारुदेष्णं च माधवः ।&#x9;045a&lt;br&gt;&#xA;प्रद्युम्नं चानिरुद्धं च ततश्चुक्रोध भारत ॥&#x9;045c&lt;br&gt;&#xA;गदं वीक्ष्य शयानं च भृशं कोपसमन्वितः ।&#x9;046a&lt;br&gt;&#xA;स निःशेषं तदा चक्रे शार्ङ्गचक्रगदाधरः ॥&#x9;046c&lt;br&gt;&#xA;तं निघ्नन्तं महातेजा बभ्रुः परपुरञ्जयः ।&#x9;047a&lt;br&gt;&#xA;दारुकश्चैव दाशार्हमूचतुर्यन्निबोध तत् ॥&#x9;047c&lt;br&gt;&#xA;भगवन्निहताः सर्वे त्वया भूयिष्ठशो नराः ।&#x9;048a&lt;br&gt;&#xA;रामस्य पदमन्विच्छ तत्र गच्छाम यत्र सः ॥ ॥&#x9;048c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/005/</guid>
      <description>&lt;p&gt;अध्यायः 005&lt;/p&gt;&#xA;&lt;p&gt;सर्वयादवेषु निहतेषु बभ्रुदारुकाभ्यां सह बलभद्रमन्वेषमाणेन कृष्णेन वने वृक्षाश्रितस्य तस्य दर्शनम् ॥ 1 ॥ ततः कृष्णेन पाण्डवान्प्रति दारुकप्रेषणम् ॥ 2 ॥ बलभद्रेण योगात्सर्पशरीरस्वीकारेण समुद्रप्रवेशः ॥ 3 ॥ कृष्णेन शरीरत्यागाय योगेन शयनम् ॥ 4 ॥ व्याधेन मृगबुद्ध्या कृष्णस्य पादतले सायकेन गाढवेधनम् ॥ 5 ॥ कृष्णेन पश्चात्समीपमेत्य पश्चात्तापेन प्रणमतो व्याधस्य देवैः स्वर्गप्रापणम् ॥ 6 ॥ ततः शरीरत्यागपूर्वकं दिवं गतेन कृष्णेन देवैः पुष्पवर्षणपूर्वकं स्तुत्या प्रत्युद्गम्यमानेन सता निजपरधामप्रवेशः ॥ 7 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततो ययुर्दारुकः केशवश्च बभ्रुश्च रामस्य पदं पतन्तः ।&#x9;001a&lt;br&gt;&#xA;अथापश्यन्राममनन्तवीर्यं वृक्षाश्रितं चिन्तयानं विविक्ते ।&#x9;001c&lt;br&gt;&#xA;ततः समासाद्य महानुभावः कृष्णस्तदा दारुकमन्वशासत् ।&#x9;002a&lt;br&gt;&#xA;गत्वा कुरून्सर्वमिमं महान्तं पार्थाय शंसस्व वधं यदूनाम् ॥&#x9;002c&lt;br&gt;&#xA;ततोऽर्जुनः क्षिप्रमिहोपयातु श्रुत्वा मृतान्यादवान्ब्रह्मशापात् ।&#x9;003a&lt;br&gt;&#xA;इत्येवमुक्तः स ययौ रथेन कुरूंस्तदा दारुको नष्टचेताः ॥&#x9;003c&lt;br&gt;&#xA;ततो गते दारुके केशवोऽथ दृष्ट्वाऽन्तिके बभ्रुमुवाच वाक्यम् ।&#x9;004a&lt;br&gt;&#xA;स्त्रियो भवान्रक्षितुं यातु शीघ्रं नैता हिंस्युर्दस्यवो वित्तलोभात् ॥&#x9;004c&lt;br&gt;&#xA;स प्रस्थितः केशवेनानुशिष्टो मदातुरो ज्ञातिवधार्दितश्च ।&#x9;005a&lt;br&gt;&#xA;तं वै यातं सन्निधौ केशवस्य त्वरन्तमेकं सहसैव बभ्रुम् ।&#x9;005c&lt;br&gt;&#xA;ब्रह्मानुशप्तमवधीन्महद्वै कूटे युक्तं मुसलं लुब्धकस्य ॥&#x9;005e&lt;br&gt;&#xA;ततो दृष्ट्वा निहतं बभ्रुमाह कृष्णोऽग्रजं भ्रातरमुग्रतेजाः ।&#x9;006a&lt;br&gt;&#xA;इहैव त्वं मां प्रतीक्षस्व राम यावत्स्त्रियो ज्ञातिवशाः करोमि ॥&#x9;006c&lt;br&gt;&#xA;ततः पुरीं द्वारवतीं प्रविश्य जनार्दनः पितरं प्राह वाक्यम् ।&#x9;007a&lt;br&gt;&#xA;सर्वं भवान्रक्षतु नः समग्रं धनञ्जयस्यागमनं प्रतीक्षन् ॥&#x9;007c&lt;br&gt;&#xA;रामो वनान्ते प्रतिपालयन्मामास्तेऽद्याहं तेन समागमिष्ये ।&#x9;008a&lt;br&gt;&#xA;दृष्टं मयेदं निधनं यदूनां राज्ञां च पूर्वं कुरुपुङ्गवानाम् ॥&#x9;008c&lt;br&gt;&#xA;नाहं विना यदुभिर्यादवानां पुरीमिमामशकं द्रष्टुमद्य ।&#x9;009a&lt;br&gt;&#xA;तपश्चरिष्यामि निबोध तन्मे रामेण सार्धं वनमभ्युपेत्य ॥&#x9;009c&lt;br&gt;&#xA;इतीदमुक्त्वा शिरसा च पादौ संस्पृश्य कृष्णस्त्वरितो जगाम ।&#x9;010a&lt;br&gt;&#xA;ततो महान्निनदः प्रादुरासीत्सस्त्रीकुमारस्य पुरस्य तस्य ॥&#x9;010c&lt;br&gt;&#xA;अथाब्रवीत्केशवः सन्निवर्त्य शब्दं श्रुत्वा योषितां क्रोशतीनाम् ।&#x9;011a&lt;br&gt;&#xA;पुरीमिमामेष्यति सव्यसाची स वो दुःखान्मोचयिता नराग्र्यः ॥&#x9;011c&lt;br&gt;&#xA;ततो गत्वा केशवस्तं ददर्श रामं वने स्थितमेकं विविक्ते ॥&#x9;012ac&lt;br&gt;&#xA;अथापश्यद्योगयुक्तस्य तस्य नागं मुखान्निस्सरन्तं महान्तम् ।&#x9;013a&lt;br&gt;&#xA;श्वेतं ययौ सततः प्रेक्षमाणो महार्णवो येन महानुभावः ।&#x9;013c&lt;br&gt;&#xA;सहस्रशीर्षः पर्वताभोगवर्ष्मा रक्ताननः स्वां तनुं तां विमुच्य ॥&#x9;013e&lt;br&gt;&#xA;सन्दृश्यन्तं सागरान्तं विशन्तं सम्यक्तदा सागरः प्रत्यगृह्णात् ।&#x9;014a&lt;br&gt;&#xA;नागा दिव्याः सरितश्चैव पुण्याः कर्कोटको वासुकिस्तक्षकश्च ॥&#x9;014c&lt;br&gt;&#xA;पृथुश्रवा अरुणः कुञ्जरश्च मिश्री शङ्खः कुमुदः पुण्डरीकः ।&#x9;015a&lt;br&gt;&#xA;तथा नागो धृतराष्ट्रो महात्मा ह्रादः क्राथः शितिपृष्ठो निकेतुः ॥&#x9;015c&lt;br&gt;&#xA;तथा नागौ चक्रमन्दातिषण्डौ नागश्रेष्ठो दुर्मखश्चाम्बरीषः ।&#x9;016a&lt;br&gt;&#xA;स्वयं राजा वरुणश्चापि राजन्प्रत्युद्गम्य स्वागतेनाभ्यनन्दन् ।&#x9;016c&lt;br&gt;&#xA;तेऽपूजयंश्चार्घ्यपाद्यक्रियाभिः सङ्कर्षणं भूधरं शुद्धबुद्धिम् ॥&#x9;016e&lt;br&gt;&#xA;ततो गते भ्रातरि वासुदेवो जानन्सर्वा गतयो दिव्यदृष्टिः ।&#x9;017a&lt;br&gt;&#xA;वने शून्ये विचरंश्चिन्तयानो भूमौ चाथ संविवेशाग्र्यतेजाः ॥&#x9;017c&lt;br&gt;&#xA;सर्वं तेन प्राक्तदा वित्तमासीद्गान्धार्या यद्वाक्यमुक्तं स्वधर्मात् ।&#x9;018a&lt;br&gt;&#xA;दुर्वाससा पारसोच्छिष्टलिप्ते यच्चाप्युक्तं तच्च सस्मार कृष्णः ॥&#x9;018c&lt;br&gt;&#xA;&#39;कुलस्त्रीणां संवृतानां गवां च द्विजेन्द्राणां बलमादाय धर्मे ।&#x9;019a&lt;br&gt;&#xA;योनिर्देवानां वरदो ब्रह्मदेवो गोविन्दाख्यो वासुदेवोऽथ नित्यः ॥&#x9;019c&lt;br&gt;&#xA;सञ्चिन्तयन्नन्धकवृष्णिनाशं कुरुक्षयं चैव महानुभावः ।&#x9;020a&lt;br&gt;&#xA;मेने ततः सङ्क्रमणस्य कालं ततश्चकारेन्द्रियसन्निरोधम् ॥&#x9;020c&lt;br&gt;&#xA;यथा च लोकत्रयपालनार्थं दुर्वासवाक्यप्रतिपालनाय ।&#x9;021a&lt;br&gt;&#xA;देवोऽपि सन्देहविमोक्षहेतोर्निमित्तमैच्छत्सकलार्थतत्त्ववित् ॥&#x9;021c&lt;br&gt;&#xA;स सन्निरुद्धेन्द्रियवाङ्मनास्तु शिश्ये महायोगमुपेत्य कृष्णः ।&#x9;022a&lt;br&gt;&#xA;जरोथ तं देशमुपाजगाम लुब्धस्तदानीं मृगलिप्सुरुग्रः ॥&#x9;022c&lt;br&gt;&#xA;स केशवं योगयुक्तं शयानं मृगासक्तो लुब्धकः सायकेन ।&#x9;023a&lt;br&gt;&#xA;जरोऽविध्यत्पादतले त्वरावांस्तं चाभितस्तज्जिघृक्षुर्जगाम ॥&#x9;023c&lt;br&gt;&#xA;अथापश्यत्पुरुषं योगयुक्तं पीताम्बरं लुब्धकोऽनेकबाहुम् ।&#x9;024a&lt;br&gt;&#xA;मत्वाऽऽत्मानं त्वपराद्धं स तस्य पादौ जरो जगृहे शङ्कितात्मा ॥&#x9;024c&lt;br&gt;&#xA;आश्वासितः पुण्यफलेन भक्त्या तथाऽनुतापात्कर्मणो जन्मनश्च ।&#x9;025a&lt;br&gt;&#xA;दृष्ट्वा तथा देवमनन्तवीर्यं देवैस्स्वर्गं प्रापितस्त्यक्तदेहः ॥&#x9;025c&lt;br&gt;&#xA;गणैर्मुनीनां पूजितस्तत्र कृष्णो गच्छन्नूर्ध्वं व्याप्य लोकान्स लक्ष्म्या ॥&#x9;026ac&lt;br&gt;&#xA;दिवं प्राप्तं वासवोऽथाश्विनौ च रुद्रादित्या वसवश्चाथ विश्वे ।&#x9;027a&lt;br&gt;&#xA;प्रत्युद्ययुर्मुनयश्चापि सिद्धा गन्धर्वमुख्याश्च सहाप्सरोभिः ॥&#x9;027c&lt;br&gt;&#xA;ततो राजन्भगवानुग्रतेजा नारायणः प्रभवश्चाव्ययश्च ।&#x9;028a&lt;br&gt;&#xA;योगाचार्यो रोदसी व्याप्य लक्ष्म्या स्थानं प्राप स्वं महात्माऽप्रमेयम् ॥&#x9;028c&lt;br&gt;&#xA;ततो देवैर्ऋषिभिश्चापि कृष्णः समागतश्चारणैश्चैव राजन् ।&#x9;029a&lt;br&gt;&#xA;गन्धर्वाग्र्यैरप्सरोभिर्वराभिः सिद्धैः साध्यैश्चानतैः पूज्यमानः ॥&#x9;029c&lt;br&gt;&#xA;तं वै देवाः प्रत्यनन्दन्त राजन्मुनिश्रेष्ठा ऋग्भिरानर्चुरीशम् ।&#x9;030a&lt;br&gt;&#xA;तं गन्धर्वाश्चापि तस्थुः स्तुवन्तः प्रीत्य चैनं पुरुहूतोऽभ्यनन्दत् ॥&#x9;030c&lt;br&gt;&#xA;&#39;नमोनमस्ते भगवञ्शार्ङ्गधन्वन्धर्मस्थित्या प्रादुरासीर्धरायाम् ।&#x9;031a&lt;br&gt;&#xA;कंसाख्यादीन्देवशत्रूंश्च सर्वान्हत्वा भूमिः स्थापिता भारतप्ता ॥&#x9;031c&lt;br&gt;&#xA;दिव्यं स्थानमजरं चाप्रमेयं दुर्विज्ञेयं चागमैर्गम्यमग्र्यम् ।&#x9;032a&lt;br&gt;&#xA;गच्छ प्रभो रक्ष चार्तिं प्रपन्नान्कल्पेकल्पे जायमानांश्च मर्त्यान् ॥&#x9;032c&lt;br&gt;&#xA;इत्येवमुक्त्वा देवसङ्घोऽनुगम्य श्रिया युक्तं पुष्पवृष्ट्या ववर्ष ।&#x9;033a&lt;br&gt;&#xA;वाणी चासीत्संश्रिता रूपिणी सा भानोर्मध्ये प्रविश त्वं तु राजन् ॥&#x9;033c&lt;br&gt;&#xA;भुजैश्चतुर्भिः समुपेतं ममेदं रूपं विशिष्टं जीवितं संस्थितं च ।&#x9;034a&lt;br&gt;&#xA;भूमौ गतं पूजयता प्रमेयं सदा हि तस्मिन्निवसामीति देवाः ॥&#x9;034c&lt;br&gt;&#xA;देवा निवृत्तास्तत्पदं नाप्नुवन्तो बुद्ध्या देवं संस्मरन्तः प्रतीताः ।&#x9;035a&lt;br&gt;&#xA;ब्रह्माद्यास्ते तद्गुणान्कीर्तयन्तः शुभाल्ँलोकान्स्वान्प्रपेदुः सुरेन्द्राः ॥ ॥&#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;दारुकेण हास्तिनपुरमेत्य पाण्डवेषु सर्वयादवक्षयनिवेदनम् ॥ 1 ॥ अर्जुनेन द्वारकामेत्य रुक्मिण्यादिपरिसान्त्वनपूर्वकं वसुदेवगृहं प्रति गमनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;दारुकोऽपि कुरून्गत्वा दृष्ट्वा पार्थान्महारथान् ।&#x9;001a&lt;br&gt;&#xA;आचष्ट मौसले वृष्णीनन्योन्येनोपसंहृतान् ॥&#x9;001c&lt;br&gt;&#xA;श्रुत्वा विनष्टान्वार्ष्णेयान्सभोजान्धककौकुरान् ।&#x9;002a&lt;br&gt;&#xA;पाण्डवाः शोकसन्तप्ता वित्रस्तमनसोऽभवन् ॥&#x9;002c&lt;br&gt;&#xA;ततोऽर्जुनस्तानामन्त्र्य केशवस्य प्रियः सखा ।&#x9;003a&lt;br&gt;&#xA;प्रययौ मातुलं द्रष्टुं नेदमस्तीति चाब्रवीत् ॥&#x9;003c&lt;br&gt;&#xA;स वृष्णिनिलयं गत्वा दारुकेण सह प्रभो ।&#x9;004a&lt;br&gt;&#xA;ददर्श द्वारकां वीरो मृतनाथामिव स्त्रियम् ॥&#x9;004c&lt;br&gt;&#xA;याः स्म ता लोकनाथेन नाथवत्यः पुराऽभवन् ।&#x9;005a&lt;br&gt;&#xA;तास्त्वनाथास्तदा नाथं पार्थं दृष्ट्वा विचुक्रुशुः ॥&#x9;005c&lt;br&gt;&#xA;षोडश स्त्रीसहस्राणि वासुदेवपरिग्रहाः ।&#x9;006a&lt;br&gt;&#xA;तासामासीन्महान्नादो दृष्ट्वैवार्जुनमागतम् ॥&#x9;006c&lt;br&gt;&#xA;तास्तु दृष्ट्वैव कौरव्यो बाष्पेणापिहितेक्षणः ।&#x9;007a&lt;br&gt;&#xA;हीनाः कृष्णेन पुत्रैश्च नाशकत्सोऽभिवीक्षितुम् ॥&#x9;007c&lt;br&gt;&#xA;स तां वृष्ण्यन्धकजलां हयमीनां रथोडुपाम् ।&#x9;008a&lt;br&gt;&#xA;वादित्ररथघोषौघां वेश्मतीर्थमहाग्रहाम् ॥&#x9;008c&lt;br&gt;&#xA;रत्नशैवलसङ्घातां वज्रप्राकारमालिनीम् ।&#x9;009a&lt;br&gt;&#xA;रथ्यास्रोतोजलावर्तां चत्वरस्तिमितह्रदाम् ॥&#x9;009c&lt;br&gt;&#xA;रामकृष्णमहाग्राहां द्वारकां सरितं तदा ।&#x9;010a&lt;br&gt;&#xA;कालपाशग्रहां भीमां नदीं वैतरणीमिव ॥&#x9;010c&lt;br&gt;&#xA;ददर्श वासविर्धीमान्विहीनां वृष्णिपुङ्गवैः ।&#x9;011a&lt;br&gt;&#xA;गतश्रियं निरानन्दां पद्मिनीं शिशिरे यथा ।&#x9;011c&lt;br&gt;&#xA;तां दृष्ट्वा द्वारकां पार्थस्ताश्च कृष्णस्य योषितः ।&#x9;012a&lt;br&gt;&#xA;सस्वनं बाष्पमुत्सृज्य निपपात महीतले ॥&#x9;012c&lt;br&gt;&#xA;सात्राजिती ततः सत्या रुक्मिणी च विशाम्पते ।&#x9;013a&lt;br&gt;&#xA;अभिपत्य प्ररुरुदुः परिवार्य धनञ्जयम् ॥&#x9;013c&lt;br&gt;&#xA;ततस्तं काञ्चने पीठे समुत्ताप्योपवेश्य च ।&#x9;014a&lt;br&gt;&#xA;अभिनन्द्य महात्मानं परिवार्योपतस्थिरे ॥&#x9;014c&lt;br&gt;&#xA;ततः संस्तूय गोविन्दं कथयित्वा च पाण्डवः ।&#x9;015a&lt;br&gt;&#xA;आश्वास्य ताः स्त्रियश्चापि मातुलं द्रष्टुमभ्यगात् ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;वसुदेवेन स्वगृहमागतेऽर्जुने यादवक्षयनिदाननिवेदनपूर्वकं कृष्णाद्यनुस्मरणेन परिशोचनम् ॥ 1 ॥ तथा तं प्रति कृष्णवचननिवेदनेन राज्यस्त्रीधनादिसमर्पणपूर्वकं स्वेन स्वप्राणत्यजनप्रतिज्ञानम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;तं प्रविष्टं महात्मानं वीरमानकदुन्दुभिः ।&#x9;001a&lt;br&gt;&#xA;पुत्रशोकेन सन्तप्तो ददर्श कुरुपुङ्गवम् ॥&#x9;001c&lt;br&gt;&#xA;तस्याश्रुपरिपूर्णाक्षो व्यूढोरस्को महाभुजः ।&#x9;002a&lt;br&gt;&#xA;आर्तस्यार्ततरः पार्थः पादौ जग्राह भारत ॥&#x9;002c&lt;br&gt;&#xA;तस्य मूर्धानमाघ्रातुमियेषानकदुन्दुभिः ।&#x9;003a&lt;br&gt;&#xA;स्वस्रीयस्य महाबाहुर्न शशाक च शत्रुहन् ॥&#x9;003c&lt;br&gt;&#xA;समालिङ्ग्यार्जुनं वृद्धः स भुजाभ्यां महाभुजः ।&#x9;004a&lt;br&gt;&#xA;रुरोदाथ स्मरञ्शौरिं विललाप सुविह्वलः ।&#x9;004c&lt;br&gt;&#xA;भ्रातॄन्पुत्रांश्च पौत्रांश्च दौहित्रान्स सखीनपि ॥&#x9;004e&lt;br&gt;&#xA;वसुदेव उवाच ।&#x9;005&lt;br&gt;&#xA;यैर्जिता भूमिपालाश्च दैत्याश्च शतशोऽर्जुन ।&#x9;005a&lt;br&gt;&#xA;तान्सर्वान्नेह पश्यामि जीवाम्यर्जुन दुर्मरः ॥&#x9;005c&lt;br&gt;&#xA;यो तावर्जुनशिष्यौ ते प्रियौ बहुमतौ सदा ।&#x9;006a&lt;br&gt;&#xA;तयोरपनयात्पार्थ वृष्णयो निधनं गताः ॥&#x9;006c&lt;br&gt;&#xA;यौ तौ वृष्णिप्रवीराणां द्वावेवातिरथौ मतौ ।&#x9;007a&lt;br&gt;&#xA;प्रद्युम्नो युयुधानश्च कथनन्कत्थसे च यौ ॥&#x9;007c&lt;br&gt;&#xA;तौ सदा कुरुशार्दूल कृष्णस्य प्रियभाजनौ ।&#x9;008a&lt;br&gt;&#xA;तावुभौ वृष्णिनाशस्य मुखमास्तां धनञ्जय ॥&#x9;008c&lt;br&gt;&#xA;न तु गर्हामि शैनेयं हार्दिक्यं चाहमर्जुन ।&#x9;009a&lt;br&gt;&#xA;अक्रूरं रौक्मिणेयं च शापो ह्येवात्र कारणम् ॥&#x9;009c&lt;br&gt;&#xA;केशिनं यस्तु कंसं च विक्रम्य हतवान्प्रभुः ।&#x9;010a&lt;br&gt;&#xA;विदेहमकरोत्पार्थ चैद्यं च बलगर्वितम् ॥&#x9;010c&lt;br&gt;&#xA;नैषादिमेकलव्यं च चक्रे कालिङ्गमागधान् ।&#x9;011a&lt;br&gt;&#xA;गान्धारान्काशिराजं च मरुभूमौ च पार्थिवान् ॥&#x9;011c&lt;br&gt;&#xA;प्राच्यांश्च दाक्षिणात्यांश्च पार्वतीयांस्तथा नृपान् ।&#x9;012a&lt;br&gt;&#xA;सोऽभ्युपेक्षितवानेवमनयान्मधुसूदनः ॥&#x9;012c&lt;br&gt;&#xA;त्वं हि तं नारदश्चैव मुनयश्च सनातनम् ।&#x9;013a&lt;br&gt;&#xA;गोविन्दमनघं देवमभिजानीध्वमच्युतम् ॥&#x9;013c&lt;br&gt;&#xA;प्रत्यपश्यच्च स विभुर्ज्ञातिक्षयमधोक्षजः ।&#x9;014a&lt;br&gt;&#xA;समुपेक्षितवान्नित्यं स्वयं स मम पुत्रकः ॥&#x9;014c&lt;br&gt;&#xA;गान्धार्या वचनं यत्तदृषीणां च परन्तप ।&#x9;015a&lt;br&gt;&#xA;तन्नूनमन्यथा कर्तुं नैच्छत्स जगतः प्रभुः ॥&#x9;015c&lt;br&gt;&#xA;प्रत्यक्षं भवतश्चापि तव पौत्रः परन्तप ।&#x9;016a&lt;br&gt;&#xA;अश्वत्थाम्ना हतश्चापि जीवितस्तस्य तेजसा ।&#x9;016c&lt;br&gt;&#xA;इमांस्तु नैच्छत्स्वान्ज्ञातीन्रक्षितुं च सखा तव ॥&#x9;016e&lt;br&gt;&#xA;ततः पुत्रांश्च पौत्रांश्च भ्रातॄनथ सखींस्तथा ।&#x9;017a&lt;br&gt;&#xA;शयानान्निहतान्दृष्ट्वा कृष्णो मामब्रवीदिदम् ॥&#x9;017c&lt;br&gt;&#xA;सम्प्राप्तोऽद्यायमस्यान्तः कुलस्य भरतर्षभ ।&#x9;018a&lt;br&gt;&#xA;आगमिष्यति बीभत्सुरिमां द्वारवतीं पुरीम् ।&#x9;018c&lt;br&gt;&#xA;आख्येयं तस्य यद्वृत्तं वृष्णीनां वैशसं महत् ॥&#x9;018e&lt;br&gt;&#xA;स तु श्रुत्वा महातेजा यदूनां निधनं प्रभो ।&#x9;019a&lt;br&gt;&#xA;आगन्ता क्षिप्रमेवेह न मेऽत्रास्ति विचारणा ॥&#x9;019c&lt;br&gt;&#xA;योऽहं तमर्जुनं विद्धि योऽर्जुनः सोऽहमेव तु ।&#x9;020a&lt;br&gt;&#xA;यद्ब्रूयात्तत्तथा कार्यमिति बुद्ध्यस्व भारत ॥&#x9;020c&lt;br&gt;&#xA;स स्त्रीषु प्राप्तकालासु पाण्डवो बालकेषु च ।&#x9;021a&lt;br&gt;&#xA;प्रतिपत्स्यति बीभत्सुर्भवतश्चौर्ध्वदेहिकम् ॥&#x9;021c&lt;br&gt;&#xA;इमां च नगरीं सद्यः प्रतियाते धनञ्जये ।&#x9;022a&lt;br&gt;&#xA;प्राकाराट्टालकोपेतां समुद्रः प्लावयिष्यति ॥&#x9;022c&lt;br&gt;&#xA;अहं देशे तु कस्मिंश्चित्पुण्ये नियममास्थितः ।&#x9;023a&lt;br&gt;&#xA;कालं काङ्क्षे सद्य एव रामेण सहितो वने ॥&#x9;023c&lt;br&gt;&#xA;एवमुक्त्वा हृषीकेशो मामचिन्त्यपराक्रमः ।&#x9;024a&lt;br&gt;&#xA;हित्वा मां बालकैः सार्धं दिशं कामप्यगात्प्रभुः ॥&#x9;024c&lt;br&gt;&#xA;सोऽहं तौ च महात्मानौ चिन्तयन्रामकेशवौ ।&#x9;025a&lt;br&gt;&#xA;घोरं ज्ञातिवधं चैव न भुञ्जे शोककर्शितः ॥&#x9;025c&lt;br&gt;&#xA;न मोक्ष्ये न च जीविष्ये दिष्ट्या प्राप्तोऽसि पाण्डव ।&#x9;026a&lt;br&gt;&#xA;यदुक्तं पार्थ कृष्णेन तत्सर्वमखिलं कुरु ॥&#x9;026c&lt;br&gt;&#xA;एतत्ते पार्थ राज्यं च स्त्रियो रत्नानि चैव हि ।&#x9;027a&lt;br&gt;&#xA;इष्टान्प्राणानहं हीमांस्त्यक्ष्यामि रिपुसूदन ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;अर्जुनेन वसुदेवसमाश्वासनपूर्वकं सकलपौरान्प्रति नातिचिरादेव द्वारकायाः समुद्रेण समाप्लावननिवेदनपूर्वकं सर्वेषामिन्द्रप्रस्थं प्रति प्रयाणसन्नाहसञ्चोदना ॥ 1 ॥ तथा परेद्युर्योगेन शरीरं त्यक्तवतो वसुदेवस्य पत्नीभिः सह संस्करणपूर्वकं रामकृष्णशरीरयोर्दाहनम् ॥ 2 ॥ ततो वज्रार्जुनपुरस्कारेण सकलपौरजने पुरःपुरः प्रयाते समुद्रेण पश्चाद्भागे पौरजनमुक्ततत्तद्भागस्य स्वजलेन समाक्रमणम् ॥ 3 ॥ अर्जुनेन मध्येमार्गं चोरापहृतावशिष्टयादवकलत्रादिभिः सह स्वदेशमेत्य युधिष्ठिराज्ञया वज्रस्येन्द्रप्रस्थराज्येऽभिषेचनम् । तथा सात्यकिसुतादीनां तत्रतत्र राज्येऽभिषेचनम् ॥ 3 ॥ रुक्मिण्यादिभिः काभिश्चिदग्निप्रवेशनम् । सत्यभामादिभिः काभिश्चन तपसे वनगमनम् ॥ 4 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमुक्तः स बीभत्सुर्मातुलेन परन्तप ।&#x9;001a&lt;br&gt;&#xA;दुर्मना दीनवदनो वसुदेवमुवाच ह ॥&#x9;001c&lt;br&gt;&#xA;नाहं वृष्णिप्रवीरेण बन्धुभिश्चैव मातुल ।&#x9;002a&lt;br&gt;&#xA;विहीनां पृथिवीं द्रष्टुं शक्तश्चिरमिह प्रभो ॥&#x9;002c&lt;br&gt;&#xA;राजा च भीमसेनश्च सहदेवश्च पाण्डवः ।&#x9;003a&lt;br&gt;&#xA;नकुलो याज्ञसेनी च षडेकमनसो वयम् ॥&#x9;003c&lt;br&gt;&#xA;राज्ञः सङ्क्रमणे चापि कामोऽयं नित्यमेव हि ।&#x9;004a&lt;br&gt;&#xA;तमिमं विद्धि सम्प्राप्तं कालं कालविदांवर ॥&#x9;004c&lt;br&gt;&#xA;सर्वथा वृष्णिदारांस्तु बालं वृद्धं तथैव च ।&#x9;005a&lt;br&gt;&#xA;नयिष्ये परिगृह्याहमिन्द्रप्रस्थमरिन्दम ॥&#x9;005c&lt;br&gt;&#xA;इत्युक्त्वा दारुकमिदं वाक्यमाह धनञ्जयः ।&#x9;006a&lt;br&gt;&#xA;अमात्यान्वृष्णिवीराणां द्रष्टुमिच्छामि माचिरम् ॥&#x9;006c&lt;br&gt;&#xA;इत्येवमुक्त्वा वचनं सुधर्मां यादवीं सभाम् ।&#x9;007a&lt;br&gt;&#xA;प्रविवेशार्जुनः शूरः शोचमानो महाभुजः ॥&#x9;007c&lt;br&gt;&#xA;तमासनगतं तत्र सर्वाः प्रकृतयस्तथा ।&#x9;008a&lt;br&gt;&#xA;ब्राह्मणा नागरास्तत्र परिवार्योपतस्थिरे ॥&#x9;008c&lt;br&gt;&#xA;तान्दीनमनसः सर्वान्विमूढान्गतचेतसः ।&#x9;009a&lt;br&gt;&#xA;उवाचेदं वचः काले पार्थो दीनतरस्तथा ॥&#x9;009c&lt;br&gt;&#xA;शक्रप्रस्थमहं नेष्ये वृष्ण्यन्धकजनं स्वयम् ।&#x9;010a&lt;br&gt;&#xA;इदं तु नगरं सर्वं समुद्रः प्लावयिष्यति ॥&#x9;010c&lt;br&gt;&#xA;सज्जीकुरुत यानानि रत्नानि विविधानि च ।&#x9;011a&lt;br&gt;&#xA;वज्रोऽयं भवतां राजा शक्रप्रस्थे भविष्यति ॥&#x9;011c&lt;br&gt;&#xA;सप्तमे दिवसे चैव रवौ विमल उद्गते ।&#x9;012a&lt;br&gt;&#xA;बहिर्वत्स्यामहे सर्वे सज्जीभावत माचिरम् ॥&#x9;012c&lt;br&gt;&#xA;इत्युक्तास्तेन ते सर्वे पार्थेनाक्लिष्टकर्मणा ।&#x9;013a&lt;br&gt;&#xA;सज्जमाशु ततश्चक्रुः स्वसिद्ध्यर्थं समुत्सुकाः ॥&#x9;013c&lt;br&gt;&#xA;तां रात्रिमवसत्पार्थः केशवस्य निवेशने ।&#x9;014a&lt;br&gt;&#xA;महता शोकमोहेन सहसाऽभिपरिप्लुतः ॥&#x9;014c&lt;br&gt;&#xA;श्वोभूतेऽथ ततः शौरिर्वसुदेवः प्रतापवान् ।&#x9;015a&lt;br&gt;&#xA;युक्त्वाऽऽत्मानं महातेजा जगाम गतिमुत्तमाम् ॥&#x9;015c&lt;br&gt;&#xA;ततः शब्दो महानासीद्वसुदेवनिवेशने ।&#x9;016a&lt;br&gt;&#xA;दारुणः क्रोशतीनां च रुदतीनां च योषिताम् ॥&#x9;016c&lt;br&gt;&#xA;प्रकीर्णमूर्धजाः सर्वा विमुक्ताभरणस्रजः ।&#x9;017a&lt;br&gt;&#xA;उरांसि पाणिभिर्घ्नन्त्यो व्यलपन्करुणं स्त्रियः ।&#x9;017c&lt;br&gt;&#xA;तं देवकी च भद्रा च रोहिणी मदिरा तथा ।&#x9;018a&lt;br&gt;&#xA;अन्वारोढुं व्यवसिता भर्तारं योषितां वराः ॥&#x9;018c&lt;br&gt;&#xA;ततः शौरिं नृयुक्तेन बहुमूल्येन भारत ।&#x9;019a&lt;br&gt;&#xA;यानेन महता पार्थो बहिर्निष्क्रामयत्तदा ॥&#x9;019c&lt;br&gt;&#xA;तमन्वयुस्तत्रतत्र दुःखशोकसमन्विताः ।&#x9;020a&lt;br&gt;&#xA;द्वारकावासिनः सर्वे पौरजानपदा हिताः ॥&#x9;020c&lt;br&gt;&#xA;तस्याश्वमेधिकं छत्रं दीप्यमानाश्च पावकाः ।&#x9;021a&lt;br&gt;&#xA;पुरस्तात्तस्य यानस्य याजकाश्च ततो ययुः ॥&#x9;021c&lt;br&gt;&#xA;अनुजग्मुश्च तं वीरं देव्यस्ता वै स्वलङ्कृताः ॥&#x9;022a&lt;br&gt;&#xA;स्त्रीसहस्रैः परिवृता वधूभिश्च सहस्रशः ॥&#x9;022c&lt;br&gt;&#xA;यस्तु देशः प्रियस्तस्य जीवतोऽभून्महात्मनः ।&#x9;023a&lt;br&gt;&#xA;तत्रैनमुपसङ्कल्प्य पितृमेधं प्रचक्रिरे ॥&#x9;023c&lt;br&gt;&#xA;तं चिताग्निगतं वीरं शूरपुत्रं वराङ्गनाः ।&#x9;024a&lt;br&gt;&#xA;ततोऽन्वारुरुहुः पत्न्यश्चतस्रः पतिलोकगाः ॥&#x9;024c&lt;br&gt;&#xA;तं वै चतसृभिः स्त्रीभिरन्वितं पाण्डुनन्दनः ।&#x9;025a&lt;br&gt;&#xA;अदाहयच्चन्दनैश्च गन्धैरुच्चावचैरपि ॥&#x9;025c&lt;br&gt;&#xA;ततः प्रादुरभूच्छब्दः समिद्धस्य विभावसोः ।&#x9;026a&lt;br&gt;&#xA;सामगानां च निर्घोषो नराणां रुदतामपि ॥&#x9;026c&lt;br&gt;&#xA;ततो वज्रप्रधानास्ते वृष्ण्यन्धककुमारकाः ।&#x9;027a&lt;br&gt;&#xA;सर्वे चैवोदकं चक्रुः स्त्रियश्चैव महात्मनः ।&#x9;027c&lt;br&gt;&#xA;अलुप्तधर्मस्तं धर्मं कारयित्वा स फल्गुनः ।&#x9;028a&lt;br&gt;&#xA;जगाम वृष्णयो यत्र विनष्टा भरतर्षभ ॥&#x9;028c&lt;br&gt;&#xA;स तान्दृष्ट्वा निपतितान्कदने भृशदुःखितः ।&#x9;029a&lt;br&gt;&#xA;बभूवातीव कौरव्यः प्राप्तकालं चकार ह ॥&#x9;029c&lt;br&gt;&#xA;यथाप्रधानतश्चैव चक्रे सर्वास्तथा क्रियाः ।&#x9;030a&lt;br&gt;&#xA;ये हता ब्रह्मशापेन मुसलैरेरकोद्भवैः ॥&#x9;030c&lt;br&gt;&#xA;&#39;ततो भगवतो देहं दृष्ट्वा शिष्यः प्रलप्य च ।&#x9;031a&lt;br&gt;&#xA;स्मृत्वा तद्वचनं सर्वं मोहशोकोपबृंहितः ॥&#39;&#x9;031c&lt;br&gt;&#xA;ततः शरीरे रामस्य वासुदेवस्य चोभयोः ।&#x9;032a&lt;br&gt;&#xA;अन्वीक्ष्य दाहयामास पुरुषैराप्तकारिभिः ॥&#x9;032c&lt;br&gt;&#xA;स तेषां विधिवत्कृत्वा प्रेतकार्याणि पाण्डवः ।&#x9;033a&lt;br&gt;&#xA;सप्तमे दिवसे प्रायाद्रथमारुह्य सत्वरः ॥&#x9;033c&lt;br&gt;&#xA;अश्वयुक्तै रथैश्चापि गोखरोष्ट्रयुतैरपि ।&#x9;034a&lt;br&gt;&#xA;स्त्रियस्ता वृष्णिवीराणां रुदन्त्यः शोककर्शिताः ॥&#x9;034c&lt;br&gt;&#xA;अनुजग्मुर्महात्मानं पाण्डुपुत्रं धनञ्जयम् ।&#x9;035a&lt;br&gt;&#xA;भृत्याश्चान्धकवृष्णीनां सादिनो रथिनश्च ये ॥&#x9;035c&lt;br&gt;&#xA;वीरहीना वृद्धबालाः पौरजानपदास्तथा ।&#x9;036a&lt;br&gt;&#xA;ययुस्ते परिवार्याथ कलत्रं पार्थशासनात् ॥&#x9;036c&lt;br&gt;&#xA;कुञ्जरैश्च गजारोहा ययुः शैलनिभैस्तथा ।&#x9;037a&lt;br&gt;&#xA;सपादरक्षैः संयुक्ताः सोत्तरायुधिका ययुः ॥&#x9;037c&lt;br&gt;&#xA;पुत्राश्चान्धकवृष्णीनां सर्वे पार्थमनुव्रताः ।&#x9;038a&lt;br&gt;&#xA;ब्राह्मणाः क्षत्रिया वैश्याः शूद्राश्चैव महाधनाः ॥&#x9;038c&lt;br&gt;&#xA;दश षट् च सहस्राणि वासुदेवावरोधनम् ।&#x9;039a&lt;br&gt;&#xA;पुरस्कृत्य ययुर्वज्रं पौत्रं कृष्णस्य धीमतः ॥&#x9;039c&lt;br&gt;&#xA;बहूनि च सहस्राणि प्रयुतान्यर्बुदानि च ।&#x9;040a&lt;br&gt;&#xA;भोजवृष्ण्यन्धकस्त्रीणां हतनाथानि निर्ययुः ॥&#x9;040c&lt;br&gt;&#xA;तत्सागरसमप्रख्यं वृष्णिचक्रं महर्द्धिमत् ।&#x9;041a&lt;br&gt;&#xA;उवाह रथिनांश्रेष्ठः पार्थः परपुरञ्जयः ॥&#x9;041c&lt;br&gt;&#xA;निर्याते तु जने तस्मिन्सागरो मकरालयः ।&#x9;042a&lt;br&gt;&#xA;द्वारकां रत्नसम्पूर्णां जलेनाप्लावयत्तदा ॥&#x9;042c&lt;br&gt;&#xA;यद्यद्धि पुरुषव्याघ्रो भूमेस्तस्या व्यमुञ्चत ।&#x9;043a&lt;br&gt;&#xA;तत्तत्सम्प्लावयामास सलिलेन स सागरः ॥&#x9;043c&lt;br&gt;&#xA;तदद्भुतमभिप्रेक्ष्य द्वारकावासिनो जनाः ।&#x9;044a&lt;br&gt;&#xA;तूर्णात्तूर्णतरं जग्मुरहो दैवमिति ब्रुवन् ॥&#x9;044c&lt;br&gt;&#xA;काननेषु च रम्येषु पर्वतेषु नदीषु च ।&#x9;045a&lt;br&gt;&#xA;निवसन्नानयामास वृष्णिदारान्धनञ्जयः ॥&#x9;045c&lt;br&gt;&#xA;स पञ्चनदमासाद्य धीमानतिसमृद्धिमत् ।&#x9;046a&lt;br&gt;&#xA;देशे गोपशुधान्याढ्ये निवासमकरोत्प्रभुः ॥&#x9;046c&lt;br&gt;&#xA;ततो लोभः समभवद्दस्यूनां निहतेश्वराः ।&#x9;047a&lt;br&gt;&#xA;दृष्ट्वा स्त्रियो नीयमानाः पार्थेनैकेन भारत ॥&#x9;047c&lt;br&gt;&#xA;ततस्ते पापकर्माणो लोभोपहतचेतसः ।&#x9;048a&lt;br&gt;&#xA;आभीरा मन्त्रयामासुः समेत्याशुभदर्शनाः ॥&#x9;048c&lt;br&gt;&#xA;अयमेकोऽर्जुनो धन्वी वृद्धबालं हतेश्वरम् ।&#x9;049a&lt;br&gt;&#xA;नयत्यस्मानतिक्रम्य योधाश्चेमे हतौजसः ॥&#x9;049c&lt;br&gt;&#xA;ततो यष्टिप्रहरणा दस्यवस्ते सहस्रशः ।&#x9;050a&lt;br&gt;&#xA;अभ्यधावन्त वृष्णीनां तं जनं लोप्त्रहारिणः ॥&#x9;050c&lt;br&gt;&#xA;महता सिंहनादेन त्रासयन्तः पृथग्जनम् ।&#x9;051a&lt;br&gt;&#xA;अभिपेतुर्धनार्थं ते कालपर्यायचोदिताः ॥&#x9;051c&lt;br&gt;&#xA;ततो निवृत्तः कौन्तेयः सहसा सपदानुगः ।&#x9;052a&lt;br&gt;&#xA;उवाच तान्महाबाहुरर्जुनः प्रहसन्निव ॥&#x9;052c&lt;br&gt;&#xA;निवर्तध्वमधर्मज्ञा यदि जीवितुमिच्छथ ।&#x9;053a&lt;br&gt;&#xA;इदानीं शरनिर्भिन्नाः शोचध्वं निहता मया ॥&#x9;053c&lt;br&gt;&#xA;तथोक्तास्तेन वीरेण कदर्थीकृत्य तद्वचः ।&#x9;054a&lt;br&gt;&#xA;अभिपेतुर्जनं मूढा वार्यमाणाः पुनःपुनः ॥&#x9;054c&lt;br&gt;&#xA;ततोऽर्जुनो धनुर्दिव्यं गाण्डीवमजरं महत् ।&#x9;055a&lt;br&gt;&#xA;आरोपयितुमारेभे यत्नादिव कथञ्चन ॥&#x9;055c&lt;br&gt;&#xA;चकार सज्यं कृच्छ्रेण सम्भ्रमे तुमुले सति ।&#x9;056a&lt;br&gt;&#xA;चिन्तयामास शस्त्राणि न च सस्मार तान्यपि ॥&#x9;056c&lt;br&gt;&#xA;वैकृतं तन्महद्दृष्ट्वा भुजवीर्यं तथा युधि ।&#x9;057a&lt;br&gt;&#xA;दिव्यानां च महास्त्राणां विनाशाद्व्रीडितोऽभवत् ॥&#x9;057c&lt;br&gt;&#xA;वृष्णियोधाश्च ते सर्वे गजाश्वरथयोधिनः ।&#x9;058a&lt;br&gt;&#xA;न शेकुरावर्तयितुं ह्रियमाणं स्वकं धनम् ॥&#x9;058c&lt;br&gt;&#xA;कलत्रस्य बहुत्वाद्धि सम्पतत्सु ततस्ततः ।&#x9;059a&lt;br&gt;&#xA;प्रयत्नमकरोत्पार्थो जनस्य परिरक्षणे ॥&#x9;059c&lt;br&gt;&#xA;मिषतां सर्वयोधानां ततस्ताः प्रमदोत्तमाः ।&#x9;060a&lt;br&gt;&#xA;समन्ततोऽवकृष्यन्त कामाच्चान्याः प्रवव्रजुः ॥&#x9;060c&lt;br&gt;&#xA;ततो गाण्डीवनिर्मुक्तैः शरैः पार्थो धनञ्जयः ।&#x9;061a&lt;br&gt;&#xA;जघान दस्यून्सोद्वेगो वृष्णिभृत्यैः सहस्रशः ॥&#x9;061c&lt;br&gt;&#xA;क्षणेन तस्य ते राजन्क्षयं जग्मुरजिह्मगाः ।&#x9;062a&lt;br&gt;&#xA;अक्षया हि पुरा भूत्वा क्षीणाः क्षतजभोजनाः ॥&#x9;062c&lt;br&gt;&#xA;स शरक्षयमासाद्य दुःखशोकसमाहतः ।&#x9;063a&lt;br&gt;&#xA;धनुष्कोट्या तदा दस्यूनवधीत्पाकशासनिः ॥&#x9;063c&lt;br&gt;&#xA;[प्रेक्षतस्त्वेव पार्थस्य वृष्ण्यन्धकवरस्त्रियः ।&#x9;064a&lt;br&gt;&#xA;जग्मुरादाय ते म्लेच्छाः समन्ताज्जनमेजय ॥]&#x9;064c&lt;br&gt;&#xA;धनञ्जयस्तु दैवं तन्मनसाऽचिन्तयत्प्रभुः ।&#x9;065a&lt;br&gt;&#xA;दुःखसोकसमाविष्टो निःश्वासपरमोऽभवत् ॥&#x9;065c&lt;br&gt;&#xA;अस्त्राणां च प्रणाशेन बाहुवीर्यस्य च क्षयात् ।&#x9;066a&lt;br&gt;&#xA;धनुषश्चाविधेयत्वाच्छराणां सङ्क्षयेण च ॥&#x9;066c&lt;br&gt;&#xA;बभूव विमनाः पार्थो दैवमित्युनुचिन्तयन् ।&#x9;067a&lt;br&gt;&#xA;न्यवर्तत ततो राजन्नेदमस्तीति चिन्तयन् ॥&#x9;067c&lt;br&gt;&#xA;ततः शेषं समादाय कलत्रस्य महामतिः ।&#x9;068a&lt;br&gt;&#xA;हृतभूयिष्ठरत्नस्य कुरुक्षेत्रमवातरत् ॥&#x9;068c&lt;br&gt;&#xA;युधिष्ठिरस्यानुमते वंशकर्तॄन्कुमारकान् ।&#x9;069a&lt;br&gt;&#xA;न्यवेशयत कौरव्यस्तत्रतत्र धनञ्जयः ॥&#x9;069c&lt;br&gt;&#xA;हार्दिक्यतनयं पार्थो नगरे मृत्तिकावते ।&#x9;070a&lt;br&gt;&#xA;अश्वपतिं खाण्डवारण्ये राज्ये तत्र न्येवशयत् ।&#x9;070c&lt;br&gt;&#xA;भोजराजकलत्रं च हृतशेषं नरोत्तमः ॥&#x9;070e&lt;br&gt;&#xA;तथा वृद्धांश्च बालांश्च स्त्रियश्चादाय पाण्डवः ।&#x9;071a&lt;br&gt;&#xA;वीरैर्विहीनान्सर्वांस्ताञ्शक्रप्रस्थे न्यवेशयत् ॥&#x9;071c&lt;br&gt;&#xA;यौयुधानिं सरस्वत्याः पुत्रं सात्यकिनः प्रियम् ।&#x9;072a&lt;br&gt;&#xA;न्यवेशयत धर्मात्मा वृद्धबालपुरस्कृतम् ॥&#x9;072c&lt;br&gt;&#xA;इन्द्रप्रस्थे ददौ राज्यं वज्राय परवीरहा ।&#x9;073a&lt;br&gt;&#xA;वज्रेणाक्रूरदारास्तु वार्यमाणाः प्रवव्रजुः ॥&#x9;073c&lt;br&gt;&#xA;रुक्मिणी त्वथ गान्धारी शैब्या हैमवतीत्यपि ।&#x9;074a&lt;br&gt;&#xA;देवी जाम्बवती चैव विविशुर्जातवेदसम् ॥&#x9;074c&lt;br&gt;&#xA;सत्यभामा तथैवान्या देव्यः कृष्णस्य सम्मताः ।&#x9;075a&lt;br&gt;&#xA;वनं प्रविविशू राजंस्तापस्ये कृतनिश्चयाः ॥&#x9;075c&lt;br&gt;&#xA;द्वारकावासिनो ये तु पुरुषाः पार्थमभ्ययुः ।&#x9;076a&lt;br&gt;&#xA;यथार्हं संविभज्यैनान्वज्रे पर्यददज्जयः ॥&#x9;076c&lt;br&gt;&#xA;स तत्कृत्वा प्राप्तकालं बाष्णेणापिहितोऽर्जुनः ।&#x9;077a&lt;br&gt;&#xA;कृष्णद्वैपायनं व्यासं ददर्शाऽऽसीनमाश्रमे ॥ ॥&#x9;077c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/16/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/16/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;अर्जुनेन व्यासाश्रमे तद्दर्शनम् ॥ 1 ॥ तस्मिन्द्वारकावृत्तान्तनिवेदनम् ॥ 2 ॥ व्यासेनार्जुनं प्रति युधिष्ठिरादीनामपि स्वर्गगमनसूचनम् ॥ 3 ॥ ततोऽर्जुनेन हास्तिनपुरमेत्य युधिष्ठिरे द्वारकावृत्तान्तादिनिवेदनम् ॥ 4 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;प्रविश्य त्वर्जुनो राजन्नाश्रमं सत्यवादिनः ।&#x9;001a&lt;br&gt;&#xA;ददर्शासीनमेकान्तो मुनिं सत्यवतीसुतम् ॥&#x9;001c&lt;br&gt;&#xA;स तमासाद्य धर्मज्ञमुपतस्थे महाव्रतम् ।&#x9;002a&lt;br&gt;&#xA;अर्जुनोऽस्मीति नामास्तै निवेद्याभ्यवदत्ततः ॥&#x9;002c&lt;br&gt;&#xA;स्वागतं तेऽस्त्विति प्राह मुनिः सत्यवतीसुतः ।&#x9;003a&lt;br&gt;&#xA;आस्यतामिति होवाच प्रसन्नात्मा महामुनिः ॥&#x9;003c&lt;br&gt;&#xA;तमप्रतीतमनसं निःश्वसन्तं पुनःपुनः ।&#x9;004a&lt;br&gt;&#xA;निर्विण्णमनसं दृष्ट्वा पार्थं व्यासोऽब्रवीदिदम् ॥&#x9;004c&lt;br&gt;&#xA;नखकेशदशाकुम्भवारिणा किं समुक्षितः ।&#x9;005a&lt;br&gt;&#xA;आवीरजानुगमनं ब्राह्मणो वा हतस्त्वया ॥&#x9;005c&lt;br&gt;&#xA;युद्धे पराजितो वाऽसि गतश्रीरिव लक्ष्यसे ।&#x9;006a&lt;br&gt;&#xA;न त्वां प्रभिन्नं जानामि किमिदं भरतर्षभ ।&#x9;006c&lt;br&gt;&#xA;श्रोतव्यं चेन्मया पार्थ क्षिप्रमाख्यातुमर्हसि ॥&#x9;006e&lt;br&gt;&#xA;अर्जुन उवाच ।&#x9;007&lt;br&gt;&#xA;यः स मेघवपुः श्रीमान्बृहत्पङ्कजलोचनः ।&#x9;007a&lt;br&gt;&#xA;स कृष्णः सह रामेण त्यक्त्वा देहं दिवं गतः ॥&#x9;007c&lt;br&gt;&#xA;&#39;तदनुस्मृत्य सम्मोहं तदा शोकं महामते ।&#x9;008a&lt;br&gt;&#xA;प्रयामि सर्वदा मह्यं मुमूर्षा चोपजायते ॥&#x9;008c&lt;br&gt;&#xA;तद्वाक्यस्पर्शनालोकसुखं चामृतसन्निभम् ।&#x9;009a&lt;br&gt;&#xA;संस्मृत्य देवदेवस्य प्रमुह्यत्यमृतात्मनः ॥&#39;&#x9;009c&lt;br&gt;&#xA;मौसले वृष्णिवीराणां विनाशो ब्रह्मशापजः ।&#x9;010a&lt;br&gt;&#xA;बभूव वीरान्तकरः प्रभासे रोमहर्षणः ॥&#x9;010c&lt;br&gt;&#xA;एते शूरा महात्मानः सिंहदर्पा महाबलाः ।&#x9;011a&lt;br&gt;&#xA;भोजवृष्ण्यन्धका ब्रह्मन्नन्योन्यं तैर्हतं युधि ॥&#x9;011c&lt;br&gt;&#xA;गदापरिघशक्तीनां सहाः परिघबाहवः ।&#x9;012a&lt;br&gt;&#xA;त एरकाभिर्निहताः पश्य कालस्य पर्ययम् ॥&#x9;012c&lt;br&gt;&#xA;हतं पञ्चशतं तेषां सहस्रं बाहुशालिनाम् ।&#x9;013a&lt;br&gt;&#xA;निधनं समनुप्राप्तं समासाद्येतरेतरम् ॥&#x9;013c&lt;br&gt;&#xA;पुनःपुनर्न मृष्यामि विनाशममितौजसाम् ।&#x9;014a&lt;br&gt;&#xA;चिन्तयानो यदूनां च कृष्णस्य च यशस्विनः ॥&#x9;014c&lt;br&gt;&#xA;शोषणं सागरस्येव मन्दरस्येव चालनम् ।&#x9;015a&lt;br&gt;&#xA;नभसः पतनं चैव शैत्यमग्नेस्तथैव च ॥&#x9;015c&lt;br&gt;&#xA;अश्रद्धेयमहं मन्ये विनाशं शार्ङ्गधन्वनः ।&#x9;016a&lt;br&gt;&#xA;न चेह स्थातुमिच्छामि लोके कृष्णविनाकृतः ॥&#x9;016c&lt;br&gt;&#xA;इतः कष्टतरं चान्यच्छृणु तद्वै तपोधन ।&#x9;017a&lt;br&gt;&#xA;मनो मे दीर्यते येन चिन्तयानस्य वै मुहुः ॥&#x9;017c&lt;br&gt;&#xA;पश्यतो वृष्णिदाराश्च मम ब्रह्मन्सहस्रशः ।&#x9;018a&lt;br&gt;&#xA;आभीरैरभिभूयाजौ हृताः पञ्चनदालयैः ॥&#x9;018c&lt;br&gt;&#xA;धनुरादाय तत्राहं नाशकं तस्य पूरणे ।&#x9;019a&lt;br&gt;&#xA;यथापुरा च मे वीर्यं भुजयोर्न तथाऽभवत् ॥&#x9;019c&lt;br&gt;&#xA;अस्त्राणि मे प्रनष्टानि विविधानि महामुने ।&#x9;020a&lt;br&gt;&#xA;शराश्च क्षयमापन्नाः क्षणेनैव समन्ततः ॥&#x9;020c&lt;br&gt;&#xA;पुरुषश्चाप्रमेयात्मा शङ्खचक्रगदाधरः ।&#x9;021a&lt;br&gt;&#xA;चतुर्भुजः पीतवासाः श्यामः पद्मदलेक्षणः ॥&#x9;021c&lt;br&gt;&#xA;यश्च याति पुरस्तान्मे रथस्य सुमहाद्युतिः ।&#x9;022a&lt;br&gt;&#xA;प्रदहन्रिपुसैन्यानि न पश्याम्यहमद्य तम् ॥&#x9;022c&lt;br&gt;&#xA;येन पूर्वं प्रदग्धानि शत्रुसैन्यानि तेजसा ।&#x9;023a&lt;br&gt;&#xA;शरैर्गाण्डीवनिर्मुक्तैरहं पश्चादशातयम् ॥&#x9;023c&lt;br&gt;&#xA;तमपश्यन्विषीदामि घूर्णामीव च सत्तम ।&#x9;024a&lt;br&gt;&#xA;परिनिर्विण्णचेताश्च शान्तिं नोपलभेऽपि च ॥&#x9;024c&lt;br&gt;&#xA;&#39;देवकीनन्दनं देवं वासुदेवमजं प्रभुम् ।&#39;&#x9;025a&lt;br&gt;&#xA;विना जनार्दनं वीरं नाहं जीवितुमुत्सहे ॥&#x9;025c&lt;br&gt;&#xA;श्रुत्वैव हि गतं विष्णुं ममापि मुमुहुर्दिशः ।&#x9;026a&lt;br&gt;&#xA;प्रनष्टज्ञातिवीर्यस्य शून्यस्य परिधावतः ॥&#x9;026c&lt;br&gt;&#xA;उपदेष्टुं मम श्रेयो भवानर्हति सत्तम ॥&#x9;027ac&lt;br&gt;&#xA;व्यास उवाच ।&#x9;028&lt;br&gt;&#xA;&#39;देवांशा देवभूतेन सम्भूतास्ते गतास्सह ।&#x9;028a&lt;br&gt;&#xA;धर्मव्यवस्थारक्षार्थं देवेन समुपेक्षिताः&#39; ॥&#x9;028c&lt;br&gt;&#xA;ब्रह्मशापविनिर्दग्धा वृष्ण्यन्धकसमहारथाः ।&#x9;029a&lt;br&gt;&#xA;विनष्टाः कुरुशार्दूल न ताञ्शोचितुमर्हसि ॥&#x9;029c&lt;br&gt;&#xA;भवितव्यं तथा तच्च दिष्टमेतन्महात्मनाम् ।&#x9;030a&lt;br&gt;&#xA;उपेक्षितं च कृष्णेन शक्तेनापि व्यपोहितुम् ॥&#x9;030c&lt;br&gt;&#xA;त्रैलोक्यमपि गोविन्दः कृत्स्नं स्थावरजङ्गमम् ।&#x9;031a&lt;br&gt;&#xA;प्रसहेदन्यथा कर्तुं कुतः शापं महात्मनाम् ॥&#x9;031c&lt;br&gt;&#xA;&#39;स्त्रियश्च ताः पुरा शप्ताः प्रभासे कुपितेन वै ।&#x9;032a&lt;br&gt;&#xA;अष्टावक्रेण मुनिना तदर्थं त्वद्बलक्षयम् ॥&#39;&#x9;032c&lt;br&gt;&#xA;रथस्य पुरतो याति यः स चक्रगदाधरः ।&#x9;033a&lt;br&gt;&#xA;तव स्नेहात्पुराणर्षिर्वासुदेवश्चतुर्भुजः ॥&#x9;033c&lt;br&gt;&#xA;कृत्वा भारावतरणं पृथिव्याः पृथुलोचनः ।&#x9;034a&lt;br&gt;&#xA;मोक्षयित्वा तनुं प्राप्तः कृष्णः स्वस्थानमुत्तमम् ॥&#x9;034c&lt;br&gt;&#xA;त्वयाऽपीह महत्कर्म देवानां पुरुषर्षभ ।&#x9;035a&lt;br&gt;&#xA;कृतं भीमसहायेन यमाभ्यां च महाभुज ॥&#x9;035c&lt;br&gt;&#xA;कृतकृत्यांश्च वो मन्ये संसिद्धान्कुरुपुङ्गव ।&#x9;036a&lt;br&gt;&#xA;गमनं प्राप्तकालं व इदं श्रेयस्करं विभो ॥&#x9;036c&lt;br&gt;&#xA;बलं बुद्धिश्च तेजश्च प्रतिपत्तिश्च भारत ।&#x9;037a&lt;br&gt;&#xA;भवन्ति भवकालेषु विपद्यन्ते विपर्यये ॥&#x9;037c&lt;br&gt;&#xA;कालमूलमिदं सर्वं जगद्बीजं धनञ्जय ।&#x9;038a&lt;br&gt;&#xA;काल एव समादत्ते पुनरेव यदृच्छया ॥&#x9;038c&lt;br&gt;&#xA;स एव बलवान्भूत्वा पुनर्भवति दुर्बलः ।&#x9;039a&lt;br&gt;&#xA;स एवेशश्च भूत्वेह परैराज्ञाप्यते पुनः ॥&#x9;039c&lt;br&gt;&#xA;कृतकृत्यानि चास्त्राणि गतान्यद्य यथागतम् ।&#x9;040a&lt;br&gt;&#xA;पुनरेष्यन्ति ते हस्तं यदा कालो भविष्यति ॥&#x9;040c&lt;br&gt;&#xA;कालो गन्तुं गतिं मुख्यां भवतामपि भारत ।&#x9;041a&lt;br&gt;&#xA;एतच्छ्रेयो हि वो मन्ये परमं भरतर्षभ ॥&#x9;041c&lt;br&gt;&#xA;वैशम्पायन उवाच ।&#x9;042&lt;br&gt;&#xA;एतद्वचनमाज्ञाय व्यासस्यामिततेजसः ।&#x9;042a&lt;br&gt;&#xA;अनुज्ञातो ययौ पार्थो नगरं नागसाह्वयम् ॥&#x9;042c&lt;br&gt;&#xA;प्रविश्य च पुरीं वीरः समासाद्य युधिष्ठिरम् ।&#x9;043a&lt;br&gt;&#xA;आचष्ट तद्यथावृत्तं वृष्ण्यन्धककुलं प्रति ॥ ॥&#x9;043c&lt;/p&gt;</description>
    </item>
  </channel>
</rss>
