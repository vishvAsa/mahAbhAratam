<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/17/</link>
    <description>Recent content in &#43;१७ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/17/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/17/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/17/001/</guid>
      <description>&lt;p&gt;अध्यायः 001&lt;/p&gt;&#xA;&lt;p&gt;भ्रातृभिर्द्रौपद्या च सह स्वर्गे जिगमिषुणा युधिष्ठिरेण युयुत्सौ राज्यभारनिवेशनपूर्वकं परिक्षितो राज्येऽभिषेचनम् ॥ 1 ॥ तथा कृच्छ्रात्पौरानुमतिसम्पादनेन वल्कलधारणादिपूर्वकं शुना सह गृहात्प्रस्थानम् ॥ 2 ॥ अर्जुनेन मध्येमार्गमग्निवचसा सनिषङ्गस्य गाण्डीवस्य वरुणोद्देशेन समुद्रे प्रक्षेपणम् ॥ 3 ॥&lt;/p&gt;&#xA;&lt;p&gt;श्रीवेदव्यासाय नमः ।&#x9;000&lt;br&gt;&#xA;नारायणं नमस्कृत्य नरं चैव नरोत्तमम् ।&#x9;000a&lt;br&gt;&#xA;देवीं सरस्वतीं व्यासं ततो जयमुदीरयेत् ॥&#x9;000c&lt;br&gt;&#xA;जनमेजय उवाच ।&#x9;001&lt;br&gt;&#xA;एवं वृष्ण्यन्धककुले श्रुत्वा मौसलमाहवम् ।&#x9;001a&lt;br&gt;&#xA;पाण्डवाः किमकुर्वन्त तथा कृष्णे दिवं गते ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;श्रुत्वैवं कौरवो राजा वृष्णीनां कदनं महत् ।&#x9;002a&lt;br&gt;&#xA;प्रस्थाने मतिमाधाय वाक्यमर्जुनमब्रवीत् ॥&#x9;002c&lt;br&gt;&#xA;कालः पचति भूतानि सर्वाण्येव महामते ।&#x9;003a&lt;br&gt;&#xA;कालपाशमहं मन्ये त्वमपि द्रष्टुमर्हसि ॥&#x9;003c&lt;br&gt;&#xA;इत्युक्तः स तु कौन्तेयः कालः काल इति ब्रुवन् ।&#x9;004a&lt;br&gt;&#xA;अन्वपद्यत तद्वाक्यं भ्रातुर्ज्येष्ठस्य धीमतः ॥&#x9;004c&lt;br&gt;&#xA;अर्जुनस्य मतं ज्ञात्वा भीमसेनो यमौ तथा ।&#x9;005a&lt;br&gt;&#xA;अन्वपद्यन्त तद्वाक्यं यदुक्तं सव्यसाचिना ॥&#x9;005c&lt;br&gt;&#xA;ततो युयुत्सुमानाय्य प्रव्रजन्धर्मकाम्यया ।&#x9;006a&lt;br&gt;&#xA;राज्यं परिददौ सर्वं वैश्यापुत्रे युधिष्ठिरः ॥&#x9;006c&lt;br&gt;&#xA;अभिषिच्य स्वराज्ये च राजानं च परिक्षितम् ।&#x9;007a&lt;br&gt;&#xA;दुःखार्तश्चाब्रवीद्राजा सुभद्रां पाण्डवाग्रजः ॥&#x9;007c&lt;br&gt;&#xA;एष पुत्रस्य पुत्रस्ते कुरुराजो भविष्यति ।&#x9;008a&lt;br&gt;&#xA;यदूनां परिशेषश्च वज्रो राजा कृतश्च ह ॥&#x9;008c&lt;br&gt;&#xA;परिक्षिद्धास्तिनपुरे शक्रप्रस्थे च यादवः ।&#x9;009a&lt;br&gt;&#xA;वज्रो राजा त्वया रक्ष्यो मा चाधर्मे मनः कृथाः ॥&#x9;009c&lt;br&gt;&#xA;इत्युक्त्वा धर्मराजः स वासुदेवस्य धीमतः ।&#x9;010a&lt;br&gt;&#xA;मातुलस्य च वृद्धस्य रामादीनां तथैव च ॥&#x9;010c&lt;br&gt;&#xA;भ्रातृभिः सह धर्मात्मा कृत्वोदकमतन्द्रितः ।&#x9;011a&lt;br&gt;&#xA;श्राद्धान्युद्दिश्य सर्वेषां चकार विदिवत्तदा ॥&#x9;011c&lt;br&gt;&#xA;द्वैपायनं नारदं च मार्कण्डेयं तपोधनम् ।&#x9;012a&lt;br&gt;&#xA;भारद्वाजं याज्ञवल्क्यं हरिमुद्दिश्य यत्नवान् ।&#x9;012c&lt;br&gt;&#xA;अभोजयत्स्वादु भोज्यं कीर्तयित्वा च शार्ङ्गिणं ॥&#x9;012e&lt;br&gt;&#xA;ददौ रत्नानि वासांसि ग्रामानश्वान्रथांस्तथा ।&#x9;013a&lt;br&gt;&#xA;स्त्रियश्च द्विजमुख्येभ्यस्तदा शतसहस्रशः ॥&#x9;013c&lt;br&gt;&#xA;कृपमभ्यर्च्य च गुरुमथ पौरपुरस्कृतम् ।&#x9;014a&lt;br&gt;&#xA;&#39;आहूय भरतश्रेष्ठ सन्निवेश्यासने तदा ।&#39;&#x9;014c&lt;br&gt;&#xA;शिष्यं परिक्षितं तस्मै तदौ भरतसत्तमः ॥&#x9;014e&lt;br&gt;&#xA;ततस्तु प्रकृतीः सर्वाः समानाय्य युधिष्ठिरः ।&#x9;015a&lt;br&gt;&#xA;सर्वमाचष्ट राजर्षिश्चिकीर्षितमथात्मनः ॥&#x9;015c&lt;br&gt;&#xA;ते श्रुत्वैव वचस्तस्य पौरजानपदा जनाः ।&#x9;016a&lt;br&gt;&#xA;भृशमुद्विग्नमनसो नाभ्यनन्दन्त तद्वचः ॥&#x9;016c&lt;br&gt;&#xA;नैवं कर्तव्यमिति ते तदोचुस्तं जनाधिपम् ।&#x9;017a&lt;br&gt;&#xA;न च राजा तथाऽकार्षीत्कालपर्यायधर्मवित् ॥&#x9;017c&lt;br&gt;&#xA;ततोऽनुमान्य धर्मात्मा पौरजानपदं जनम् ।&#x9;018a&lt;br&gt;&#xA;गमनाय मतिं चक्रे कृष्णस्य गमनादपि ॥&#x9;018c&lt;br&gt;&#xA;&#39;वर्तमाने विवादे तु वास्तुविक्रयिणं प्रति ।&#x9;019a&lt;br&gt;&#xA;धनेच्छा युगपत्प्राप्ता क्षेत्रतस्वामिभूभृताम् ॥&#x9;019c&lt;br&gt;&#xA;प्राप्तं कलियुगं ज्ञात्वा सहदेवो हसन्निव ।&#x9;020a&lt;br&gt;&#xA;राज्ञस्तु कथयामास धर्मो नष्टस्तु सङ्करः ॥&#x9;020c&lt;br&gt;&#xA;श्रुत्वा तु दुर्मना राजा पर्याप्तं जीवनं मम ।&#39;&#x9;021a&lt;br&gt;&#xA;इति स्म राजा कौरव्यो धर्मपुत्रो युधिष्ठिरः ।&#x9;021c&lt;br&gt;&#xA;उत्सृज्याभरणान्यङ्गाज्जगृहे वल्कलान्युत ॥&#x9;021e&lt;br&gt;&#xA;भीमार्जुनयमाश्चैव द्रौपदी च यशस्विनी ।&#x9;022a&lt;br&gt;&#xA;तथैव जगृहुः सर्वे वल्कलानि नराधिप ॥&#x9;022c&lt;br&gt;&#xA;विधिवत्कारयित्वेष्टिं नैष्ठिकीं भरतर्षभ ।&#x9;023a&lt;br&gt;&#xA;समुत्सृज्याप्सु सर्वेऽग्नीन्प्रतस्थुर्नरपुङ्गवाः ॥&#x9;023c&lt;br&gt;&#xA;ततः प्ररुरुदुः सर्वाः स्त्रियो दृष्ट्वा नरोत्तमान् ।&#x9;024a&lt;br&gt;&#xA;प्रस्थितान्द्रौपदीषष्ठान्पुरा द्यूतजितान्यथा ॥&#x9;024c&lt;br&gt;&#xA;हर्षोऽभवच्च सर्वेषां भ्रातॄणां गमनं प्रति ।&#x9;025a&lt;br&gt;&#xA;युधिष्ठिरमतं ज्ञात्वा वृष्णिक्षयमवेक्ष्य च ।&#x9;025c&lt;br&gt;&#xA;भ्रातरः पञ्च कृष्णा च षष्ठी श्वा चैव सप्तमः ।&#x9;026a&lt;br&gt;&#xA;आत्मना सप्तमो राजा निर्ययौ गजसाह्वयात् ।&#x9;026c&lt;br&gt;&#xA;पौरैरनुगतो दूरं सर्वैरन्तःपुरैस्तथा ॥&#x9;026e&lt;br&gt;&#xA;न चैनमशकत्कश्चिन्निवर्तस्वेति भाषितुम् ।&#x9;027a&lt;br&gt;&#xA;न्यवर्तन्त ततः सर्वे नरा नगरवासिनः ॥&#x9;027c&lt;br&gt;&#xA;कृपप्रभृतयश्चैव युयुत्सुं पर्यवारयन् ।&#x9;028a&lt;br&gt;&#xA;विवेश गङ्गां कौरव्य उलूपी भुजगात्मजा ॥&#x9;028c&lt;br&gt;&#xA;चित्राङ्गदा ययौ चापि मणलूरपुरं प्रति ।&#x9;029a&lt;br&gt;&#xA;शिष्टाः परिक्षितं त्वन्या मातरः पर्यवारयन् ॥&#x9;029c&lt;br&gt;&#xA;पाण्डवाश्च महात्मानो द्रौपदी च यशस्विनी ।&#x9;030a&lt;br&gt;&#xA;कृतोपवासाः कौरव्य प्रययुः प्राङ्मुखास्ततः ॥&#x9;030c&lt;br&gt;&#xA;योगयुक्ता महात्मानस्त्यागधर्ममुपेयुषः ।&#x9;031a&lt;br&gt;&#xA;अभिजग्मुर्बहून्देशान्सरितः सागरांस्तथा ॥&#x9;031c&lt;br&gt;&#xA;युधिष्ठिरो ययावग्रे भीमस्तु तदनन्तरम् ।&#x9;032a&lt;br&gt;&#xA;अर्जुनस्तस्य चान्वेव यमौ चापि यथाक्रमम् ॥&#x9;032c&lt;br&gt;&#xA;पृष्ठतस्तु वरारोहा श्यामा पद्मदलेक्षणा ।&#x9;033a&lt;br&gt;&#xA;द्रौपदी योषितांश्रेष्ठा ययौ भरतसत्तम ।&#x9;033c&lt;br&gt;&#xA;श्वा चैवानुययावेकः प्रस्थितान्पाण्डवान्वनम् ।&#x9;034a&lt;br&gt;&#xA;क्रमेण ते ययुर्वीरा लौहित्यं सलिलार्णवम् ॥&#x9;034c&lt;br&gt;&#xA;गाण्डीवं तु धनुर्दिव्यं न मुमोच धनञ्जयः ।&#x9;035a&lt;br&gt;&#xA;रत्नलोभान्महाराज ते चाक्षय्ये महेषुधी ॥&#x9;035c&lt;br&gt;&#xA;अग्निं ते ददृशुस्तत्र स्थितं शैलमिवाग्रतः ।&#x9;036a&lt;br&gt;&#xA;मार्गमावृत्य तिष्ठन्तं साक्षात्पुरुषविग्रहम् ॥&#x9;036c&lt;br&gt;&#xA;ततो देवः स सप्तार्चिः पाण्डवानिदमब्रवीत् ।&#x9;037a&lt;br&gt;&#xA;भोभो पाण्डुसुता वीराः पावकं मां निबोधत ॥&#x9;037c&lt;br&gt;&#xA;युधिष्ठिर महाबाहो भीमसेन परन्तप ।&#x9;038a&lt;br&gt;&#xA;अर्जुनाश्विसुतौ वीरौ निबोधत वचो मम ॥&#x9;038c&lt;br&gt;&#xA;अहमग्निः कुरुश्रेष्ठा मया दग्धं च खाण्डवम् ।&#x9;039a&lt;br&gt;&#xA;अर्जुनस्य प्रभावेन तथा नारायणस्य च ॥&#x9;039c&lt;br&gt;&#xA;अयं वः फल्गुनो भ्राता गाण्डीवं परमायुधम् ।&#x9;040a&lt;br&gt;&#xA;परित्यज्य वने यातु नानेनार्थोऽस्ति कश्चन ॥&#x9;040c&lt;br&gt;&#xA;चक्ररत्नं तु यत्कृष्णे स्थितमासीन्महात्मनि ।&#x9;041a&lt;br&gt;&#xA;गतं तच्च पुनर्हस्ते कालेनैष्यति तस्य ह ॥&#x9;041c&lt;br&gt;&#xA;वरुणादाहृतं पूर्वं मयैतत्पार्थकारणात् ।&#x9;042a&lt;br&gt;&#xA;गाण्डीवं धनुषां श्रेष्ठं वरुणायैव दीयताम् ॥&#x9;042c&lt;br&gt;&#xA;ततस्ते भ्रातरः सर्वे धनञ्जयमचोदयन् ।&#x9;043a&lt;br&gt;&#xA;स जले प्राक्षिपच्चैतत्तथाऽक्षय्ये महेषुधी ॥&#x9;043c&lt;br&gt;&#xA;ततोऽग्निर्भरतश्रेष्ठ तत्रैवान्तरधीयत ।&#x9;044a&lt;br&gt;&#xA;ययुश्च पाण्डवा वीरास्ततस्ते दक्षिणामुखाः ॥&#x9;044c&lt;br&gt;&#xA;ततस्ते तूत्तरेणैव तीरेण लवणाम्भसः ।&#x9;045a&lt;br&gt;&#xA;जग्मुर्भरतशार्दूल दिशं दक्षिणपश्चिमाम् ॥&#x9;045c&lt;br&gt;&#xA;ततः पुनः समावृत्ताः पश्चिमां दिशमेव ते ।&#x9;046a&lt;br&gt;&#xA;ददृशुर्द्वारकां चापि सागरेण परिप्लुताम् ॥&#x9;046c&lt;br&gt;&#xA;उदीचीं पुनरावृत्त्य ययुर्भरतसत्तमाः ।&#x9;047a&lt;br&gt;&#xA;प्रादक्षिण्यं चिकीर्षन्तः पृथिव्या योगधर्मिणः ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/17/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/17/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;मेरुगिरिं प्रति गच्छन्तं युधिष्ठिरं ज्यैष्ठ्यक्रमादनुगच्छत्सु दौपद्यादिषु योगभ्रंशात्क्रमेण भूमौ निपतत्सु भीमप्रश्नात्तं प्रति युधिष्ठिरेण तेषां पतने हेतुकथनम् ॥ 1 ॥ तथा ततः शुना केवलमनुगम्यमानेन सता पुरोगमनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततस्ते नियतात्मान उदीचीं दिशमास्थिताः ।&#x9;001a&lt;br&gt;&#xA;ददृशुर्योगयुक्ताश्च हिमवन्तं महागिरिम् ॥&#x9;001c&lt;br&gt;&#xA;तं चाप्यतिक्रमन्तस्ते ददृशुर्वालुकार्णवम् ।&#x9;002a&lt;br&gt;&#xA;अवैक्षन्त महाशैलं मेरुं शिखरिणां वरम् ॥&#x9;002c&lt;br&gt;&#xA;तेषां तु गच्छतां शीघ्रं सर्वेषां योगधार्मिणाम् ।&#x9;003a&lt;br&gt;&#xA;याज्ञसेनी भ्रष्टयोगा निपपात महीतले ॥&#x9;003c&lt;br&gt;&#xA;तां तु प्रपतितां दृष्ट्वा भीमसेनो महाबलः ।&#x9;004a&lt;br&gt;&#xA;उवाच धर्मराजानं याज्ञसेनीमवेक्ष्य ह ॥&#x9;004c&lt;br&gt;&#xA;नाधर्मश्चरितः कश्चिद्राजपुत्र्या परन्तप ।&#x9;005a&lt;br&gt;&#xA;कारणं किन्नु तद्ब्रूहि यत्कृष्णा पतिता भुवि ॥&#x9;005c&lt;br&gt;&#xA;युधिष्ठिर उवाच ।&#x9;006&lt;br&gt;&#xA;पक्षपातो महानस्या विशेषेण धनञ्जये ।&#x9;006a&lt;br&gt;&#xA;तस्यैतत्फलमद्यैषा भुङ्क्ते पुरुषसत्तम ॥&#x9;006c&lt;br&gt;&#xA;वैशम्पायन उवाच ।&#x9;007&lt;br&gt;&#xA;एवमुक्त्वाऽनवेक्ष्यैनां ययौ भरतसत्तमः ।&#x9;007a&lt;br&gt;&#xA;समाधाय मनो धीमान्धर्मात्मा पुरुषर्षभः ॥&#x9;007c&lt;br&gt;&#xA;सहदेवस्ततो विद्वान्निपपात महीतले ।&#x9;008a&lt;br&gt;&#xA;तं चापि पतितं दृष्ट्वा भीमो राजानमब्रवीत् ॥&#x9;008c&lt;br&gt;&#xA;योऽयमस्मासु सर्वेषु शुश्रूषुरनहङ्कृतः ।&#x9;009a&lt;br&gt;&#xA;सोऽयं माद्रवतीपुत्रः कस्मान्निपतितो भुवि ॥&#x9;009c&lt;br&gt;&#xA;युधिष्ठिर उवाच ।&#x9;010&lt;br&gt;&#xA;आत्मनः सदृशं प्राज्ञं नैषोऽमन्यत कञ्चन ।&#x9;010a&lt;br&gt;&#xA;तेन दोषेण पतितो विद्वानेष नृपात्मजः ॥&#x9;010c&lt;br&gt;&#xA;वैशम्पायन उवाच ।&#x9;011&lt;br&gt;&#xA;इत्युक्त्वा तं समुत्सृज्य सहदेवं ययौ तदा ।&#x9;011a&lt;br&gt;&#xA;भ्रातृभिः सह कौन्तेयः शुना चैव युधिष्ठिरः ॥&#x9;011c&lt;br&gt;&#xA;कृष्णां निपतितां दृष्ट्वा सहदेवं च पाण्डवम् ।&#x9;012a&lt;br&gt;&#xA;आर्तो बन्धुप्रियः शूरो नकुलो निपपात ह ॥&#x9;012c&lt;br&gt;&#xA;तस्मिन्निपतिते वीरे नकुले चारुदर्शने ।&#x9;013a&lt;br&gt;&#xA;पुनरेव तदा भीमो राजानमिदमब्रवीत् ॥&#x9;013c&lt;br&gt;&#xA;योऽयमक्षतधर्मात्मा भ्राता वचनकारकः ।&#x9;014a&lt;br&gt;&#xA;रूपेणाप्रतिमो लोके नकुलः पतितो भुवि ॥&#x9;014c&lt;br&gt;&#xA;इत्युक्तो भीमसेनेन प्रत्युवाच युधिष्ठिरः ।&#x9;015a&lt;br&gt;&#xA;नकुलं प्रति धर्मात्मा सर्वबुद्धिमतांवरः ॥&#x9;015c&lt;br&gt;&#xA;रूपेण मत्समो नास्ति कश्चिदित्यस्य दर्शनम् ।&#x9;016a&lt;br&gt;&#xA;अधिकश्चाहमेवैक इत्यस्य मनसि स्थितम् ॥&#x9;016c&lt;br&gt;&#xA;नकुलः पतितस्तस्मादागच्छ त्वं वृकोदर ।&#x9;017a&lt;br&gt;&#xA;यस्य यद्विहितं वीर सोऽवश्यं तदुपाश्नुते ॥&#x9;017c&lt;br&gt;&#xA;तांस्तु प्रपतितान्दृष्ट्वा पाण्डवः श्वेतवाहनः ।&#x9;018a&lt;br&gt;&#xA;पपात शोकसन्तप्तस्ततोनु परवीरहा ॥&#x9;018c&lt;br&gt;&#xA;तस्मिंस्तु पुरुषव्याघ्रे पतिते शक्रतेजसि ।&#x9;019a&lt;br&gt;&#xA;म्रियमाणे दुराधर्षे भीमो राजानमब्रवीत् ॥&#x9;019c&lt;br&gt;&#xA;अनृतं न स्मराम्यस्य स्वैरेष्वपि महात्मनः ।&#x9;020a&lt;br&gt;&#xA;अथ कस्य विकारोऽयं येनायं पतितो भुवि ॥&#x9;020c&lt;br&gt;&#xA;युधिष्ठिर उवाच ।&#x9;021&lt;br&gt;&#xA;एकोऽहं निर्दहेयं वै शत्रूनित्यर्जुनोऽब्रवीत् ।&#x9;021a&lt;br&gt;&#xA;न च तत्कृतवानेष शूरमानी ततोऽपतत् ॥&#x9;021c&lt;br&gt;&#xA;अवमेने धनुर्ग्राहानेष सर्वांश्च फल्गुनः ।&#x9;022a&lt;br&gt;&#xA;तथा चैतन्न तु तथा कर्तव्यं भूतिमिच्छता ॥&#x9;022c&lt;br&gt;&#xA;वैशम्पायन उवाच ।&#x9;023&lt;br&gt;&#xA;इत्युक्त्वा प्रस्थितो राजा भीमोऽथ निपपात ह ।&#x9;023a&lt;br&gt;&#xA;पतितश्चाब्रवीद्भीमो धर्मराजं युधिष्ठिरम् ॥&#x9;023c&lt;br&gt;&#xA;भोभो राजन्नवेक्षस्व पतितोऽहं प्रियस्तव ।&#x9;024a&lt;br&gt;&#xA;किन्निमित्तं च पतनं ब्रूहि मे यदि वेत्थ ह ॥&#x9;024c&lt;br&gt;&#xA;युधिष्ठिर उवाच ।&#x9;025&lt;br&gt;&#xA;अतिभुक्तं च भवता प्राणेन च विकत्थसे ।&#x9;025a&lt;br&gt;&#xA;अनवेक्ष्य परं पार्थ तेनासि पतितः क्षितौ ॥&#x9;025c&lt;br&gt;&#xA;इत्युक्त्वा तं महाबाहुर्जगामानवलोकयन् ।&#x9;026a&lt;br&gt;&#xA;श्वाऽप्येकोऽनुययौ यस्ते बहुशः कीर्तितो मया ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/17/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/17/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;शुना सह गच्छन्तं युधिष्ठिरं प्रति इन्द्रेण स्वर्गगमनाय निजरथारोहणचोदना ॥ 1 ॥ युधिष्ठिरे शुना विना रथारोहणमरोचयमाने यमेन निजस्वरूपप्रकाशनेन तत्प्रशंसनम् ॥ 2 ॥ ततो यमेन्द्रादिभी रथेन स्वर्गं प्रापितेन युधिष्ठिरेण तत्र भीमाद्यदर्शनादिन्द्रं प्रति भ्रात्रादीन्विना स्वस्य स्वर्गेऽप्यनभिरुचिकथनपूर्वकं तत्समीपगमनेच्छानिवेदनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततः सन्नादयञ्शक्रो दिवं भूमिं च सर्वशः ।&#x9;001a&lt;br&gt;&#xA;रथेनोपययौ पार्थमारोहेत्यब्रवीच्च तम् ॥&#x9;001c&lt;br&gt;&#xA;स्वभ्रातॄन्पतितान्दृष्ट्वा धर्मराजो युधिष्ठिरः ।&#x9;002a&lt;br&gt;&#xA;अब्रवीच्छोकसन्तप्तः सहस्राक्षमिदं वचः ॥&#x9;002c&lt;br&gt;&#xA;भ्रातरः पतिता मेऽत्र गच्छेयुस्ते मया सह ।&#x9;003a&lt;br&gt;&#xA;न विना भ्रातृभिः स्वर्गमिच्छे गन्तुं सुरेश्वर ॥&#x9;003c&lt;br&gt;&#xA;सुकुमारी सुखार्हा च राजपुत्री पुरन्दर ।&#x9;004a&lt;br&gt;&#xA;साऽस्माभिः सह गच्छेत तद्भवाननुमन्यताम् ॥&#x9;004c&lt;br&gt;&#xA;शक्र उवाच ।&#x9;005&lt;br&gt;&#xA;भ्रातॄन्द्रक्ष्यसि स्वर्गे त्वमग्रतस्त्रिदिवं गतान् ।&#x9;005a&lt;br&gt;&#xA;कृष्णया सहितान्सर्वान्मा शुचो भरतर्षभ ॥&#x9;005c&lt;br&gt;&#xA;निक्षिप्य मानुषं देहं गतास्ते भरतर्षभ ।&#x9;006a&lt;br&gt;&#xA;अनेन त्वं शरीरेण स्वर्गं गन्ता न संशयः ॥&#x9;006c&lt;br&gt;&#xA;युधिष्ठिर उवाच ।&#x9;007&lt;br&gt;&#xA;अयं श्वा भूतभव्येश भक्तो मां नित्यमेव ह ।&#x9;007a&lt;br&gt;&#xA;स गच्छेत मया सार्धमानृशंस्या हि मे मतिः ॥&#x9;007c&lt;br&gt;&#xA;शक्र उवाच ।&#x9;008&lt;br&gt;&#xA;अमर्त्यत्वं मत्समत्वं च राजञ्श्रियं कृत्स्नां महतीं चैव सिद्धिम् ।&#x9;008a&lt;br&gt;&#xA;सम्प्राप्तोऽद्य स्वर्गसुखानि च त्वं त्यज श्वानं नात्र नृशंसमस्ति ॥&#x9;008c&lt;br&gt;&#xA;युधिष्ठिर उवाच ।&#x9;009&lt;br&gt;&#xA;अनार्यमार्येण सहस्रनेत्र शक्यं कर्तुं दुष्करमेतदार्य ।&#x9;009a&lt;br&gt;&#xA;मा मे श्रिया सङ्गमनं तयाऽस्तु यस्याः कृते भक्तजनं त्यजेयम् ॥&#x9;009c&lt;br&gt;&#xA;इन्द्र उवाच ।&#x9;010&lt;br&gt;&#xA;स्वर्गे लोके श्ववतां नास्ति धिष्ण्यमिष्टापूर्तं क्रोधवशा हरन्ति ।&#x9;010a&lt;br&gt;&#xA;ततो विचार्य क्रियतां धर्मराज त्यज श्वानं नात्र नृशंसमस्ति ।&#x9;010c&lt;br&gt;&#xA;युधिष्ठिर उवाच ।&#x9;011&lt;br&gt;&#xA;भक्तत्यागं प्राहुरत्यन्तपापं तुल्यं लोके ब्रह्मवध्याकृतेन ।&#x9;011a&lt;br&gt;&#xA;तस्मान्नाहं जातु कथञ्चनाद्य त्यक्ष्याम्येनं स्वसुखार्थी महेन्द्रः ॥&#x9;011c&lt;br&gt;&#xA;भीतं भक्तं नान्यदस्तीति चार्तं प्राप्तं क्षीणं रक्षणे प्राणलिप्सुम् ।&#x9;012a&lt;br&gt;&#xA;प्राणत्यागादप्यहं नैव मोक्तुं यतेयं वै नित्यमेतद्व्रतं मे ॥&#x9;012c&lt;br&gt;&#xA;इन्द्र उवाच ।&#x9;013&lt;br&gt;&#xA;शुना दृष्टं क्रोधवशा हरन्ति यद्दत्तमिष्टं विवृतमथो हुतं च ।&#x9;013a&lt;br&gt;&#xA;तस्माच्छुनस्त्यागमिमं कुरुष्व शुनस्त्यागात्प्राप्स्यसे देवलोकम् ॥&#x9;013c&lt;br&gt;&#xA;त्यक्त्वा भ्रातॄन्दयितां चापि कृष्णां प्राप्तो लोकः कर्मणा स्वेन वीर ।&#x9;014a&lt;br&gt;&#xA;श्वानं चैनं न त्यजसे कथं नु त्यागं कृत्स्नं चास्थितो मुह्यसेऽद्य ॥&#x9;014c&lt;br&gt;&#xA;युधिष्ठिर उवाच ।&#x9;015&lt;br&gt;&#xA;न विद्यते सन्धिरथापि विग्रहो मृतैर्मर्त्यैरिति लोकेषु निष्ठा ।&#x9;015a&lt;br&gt;&#xA;न ते मया जीवयितुं हि शक्यास्ततस्त्यागस्तेषु कृतो न जीवताम् ॥&#x9;015c&lt;br&gt;&#xA;प्रतिप्रदानं शरणागतस्य स्त्रिया वधो ब्राह्मणस्वापहारः ।&#x9;016a&lt;br&gt;&#xA;मित्रद्रोहस्तानि चत्वारि शक्रभक्तत्यागश्चैव समो मतो मे ॥&#x9;016c&lt;br&gt;&#xA;वैशम्पायन उवाच ।&#x9;017&lt;br&gt;&#xA;तद्धर्मराजस्य वचो निशम्य धर्मस्वरूपी भगवानुवाच ।&#x9;017a&lt;br&gt;&#xA;युधिष्ठिरं प्रीतियुक्तो नरेन्द्रं श्लक्ष्णैर्वाक्यैः संस्तवसम्प्रयुक्तैः ॥&#x9;017c&lt;br&gt;&#xA;अभिजातोऽसि राजेन्द्र पितुर्वृत्तेन मेधया ।&#x9;018a&lt;br&gt;&#xA;अनुक्रोशेन चानेन सर्वभूतेषु भारत ॥&#x9;018c&lt;br&gt;&#xA;पुरा द्वैतवने चासि मया पुत्र परीक्षितः ।&#x9;019a&lt;br&gt;&#xA;पानीयार्थे पराक्रान्ता यत्र ते भ्रातरो हताः ॥&#x9;019c&lt;br&gt;&#xA;भीमार्जुनौ परित्यज्य यत्र त्वं भ्रातरावुभौ ।&#x9;020a&lt;br&gt;&#xA;मात्रोः साम्यमभीप्सन्वै नकुलं जीवमिच्छसि ॥&#x9;020c&lt;br&gt;&#xA;अयं श्वा भक्त इत्येवं त्यक्तो देवरथस्त्वया ।&#x9;021a&lt;br&gt;&#xA;तस्मात्स्वर्गे न ते तुल्यः कश्चिदस्ति नराधिपः ॥&#x9;021c&lt;br&gt;&#xA;अतस्तवाक्षया लोकाः स्वशरीरेण भारत ।&#x9;022a&lt;br&gt;&#xA;प्राप्तोऽसि भरतश्रेष्ठ दिव्यां गतिमनुत्तमाम् ॥&#x9;022c&lt;br&gt;&#xA;वैशम्पायन उवाच ।&#x9;023&lt;br&gt;&#xA;ततो धर्मश्च शक्रश्च मरुतश्चाश्विनावपि ।&#x9;023a&lt;br&gt;&#xA;देवा देवर्षयश्चैव रथमारोप्य पाण्डवम् ॥&#x9;023c&lt;br&gt;&#xA;प्रययुः स्वैर्विमानैस्ते सिद्धाः कामविहारिणः ।&#x9;024a&lt;br&gt;&#xA;सर्वे विरजसः पुण्याः पुण्यवाग्बुद्धिकर्मिणः ॥&#x9;024c&lt;br&gt;&#xA;स तं रथं समास्थाय राजा कुरुकुलोद्वहः ।&#x9;025a&lt;br&gt;&#xA;ऊर्ध्वमाचक्रमे शीघ्रं तेजसाऽऽवृत्य रोदसी ॥&#x9;025c&lt;br&gt;&#xA;ततो देवनिकाय्यस्थो नारदः सर्वलोकवित् ।&#x9;026a&lt;br&gt;&#xA;उवाचोच्चैस्तदा वाक्यं बृहद्वादी बृहत्तपाः ॥&#x9;026c&lt;br&gt;&#xA;येऽपि राजर्षयः पूर्वे ते चापि समुपस्थिताः ।&#x9;027a&lt;br&gt;&#xA;कीर्तिं प्रच्छाद्य तेषां वै कुरुराजोऽधितिष्ठति ॥&#x9;027c&lt;br&gt;&#xA;लोकानावृत्य यशसा तेजसा वृत्तसम्पदा ।&#x9;028a&lt;br&gt;&#xA;स्वशरीरेण सम्प्राप्तं नान्यं शुश्रुम पाण्डवात् ॥&#x9;028c&lt;br&gt;&#xA;तेजांसि यानि दृष्टानि भूमिष्ठेन त्वया विभो ।&#x9;029a&lt;br&gt;&#xA;वेश्मानि भुवि देवानां पश्यामूनि सहस्रशः ॥&#x9;029c&lt;br&gt;&#xA;नारदस्य वचः श्रुत्वा राजा वचनमब्रवीत् ।&#x9;030a&lt;br&gt;&#xA;भ्रातॄनपश्यन्धर्मात्मा स्वपक्षांश्चैव पार्थिवान् ॥&#x9;030c&lt;br&gt;&#xA;शुभं वा यदि वा पापं भ्रातॄणां स्थानमद्य मे ।&#x9;031a&lt;br&gt;&#xA;तदेव प्राप्तुमिच्छामि लोकानन्यान्न कामये ॥&#x9;031c&lt;br&gt;&#xA;राज्ञस्तु वचनं श्रुत्वा देवराजः पुरन्दरः ।&#x9;032a&lt;br&gt;&#xA;आनृशंस्यसमायुक्तं प्रत्युवाच युधिष्ठिरम् ॥&#x9;032c&lt;br&gt;&#xA;स्थानेऽस्मिन्वस राजेन्द्र कर्मभिर्निर्जिते शुभैः ।&#x9;033a&lt;br&gt;&#xA;किं त्वं मानुष्यकं स्नेहमद्यापि परिकर्षसि ॥&#x9;033c&lt;br&gt;&#xA;सिद्धिं प्राप्तोऽसि परमां यथा नान्यः पुमान्क्वचित् ।&#x9;034a&lt;br&gt;&#xA;नैव ते भ्रातरः स्थानं सम्प्राप्ताः कुरुनन्दन ॥&#x9;034c&lt;br&gt;&#xA;अद्यापि मानुषो भावः स्पृशते त्वां नराधिप ।&#x9;035a&lt;br&gt;&#xA;स्वर्गोऽयं पश्य देवर्षीन्सिद्धांश्च त्रिदिवालयान् ॥&#x9;035c&lt;br&gt;&#xA;युधिष्ठिरस्तु देवेन्द्रमेवंवादिनमीश्वरम् ।&#x9;036a&lt;br&gt;&#xA;पुनरेवाब्रवीद्धीमानिदं वचनमर्थवत् ॥&#x9;036c&lt;br&gt;&#xA;तैर्विना नोत्सहे वस्तुमिह दैत्यनिबर्हण ।&#x9;037a&lt;br&gt;&#xA;गन्तुमिच्छामि तत्राहं यत्र मे भ्रातरो गताः ॥&#x9;037c&lt;br&gt;&#xA;यत्र सा बृहती श्यामा बुद्धिसत्त्वगुणान्विता ।&#x9;038a&lt;br&gt;&#xA;द्रौपदी योषितांश्रेष्ठा यत्र चैव सुता मम ॥ ॥&#x9;038c&lt;/p&gt;</description>
    </item>
  </channel>
</rss>
