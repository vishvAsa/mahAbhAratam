<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/04/</link>
    <description>Recent content in &#43;०४ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/04/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/001/</guid>
      <description>&lt;p&gt;विराटपर्व&#xA;अध्यायः 001&#xA;युधिष्ठिरेण ब्राह्मणाय मृगापहृतारणिभाण्डप्रत्यर्पणम् ॥ 1 ॥ धौम्येन ब्राह्मणमध्ये दुर्योधनापनयादिकथनेन शोचतो युधिष्ठिरस्य दुःखानुभवविषये देवादिनिदर्शनप्रदर्शनेन परिसान्त्वनम् ॥ 2 ॥ पाण्डवैः स्वसहचरब्राह्मणाभ्यनुज्ञानसम्पादनेन तद्विसर्जनपूर्वकं धौम्येनसह मन्त्राय क्वचिदुपवेशनम् ॥ 3 ॥&lt;/p&gt;&#xA;&lt;p&gt;॥ श्रीवेदव्यासाय नमः ॥&#xA;001a नारायणं नमस्कृत्य नरं चैव नरोत्तमम् ।&#xA;001c देवीं सरस्वतीं व्यासं ततो जयमुदीरयेत् ॥&#xA;001 ॥ जनमेजय उवाच ।&#xA;001a कथं विराटनगरे मम पूर्वपितामहाः ।&#xA;001c अज्ञातवासमुपिता दुर्योधनभयार्दिताः ॥&#xA;002a पतिव्रता महाभागा सततं सुखभागिनी ।&#xA;002c द्रौपदी सा कथं ब्रह्मन्नज्ञाता दुःखिताऽवसत् ॥&#xA;003a ते च ब्राह्मणमुख्याश्च सूतपौरोगवैः सह ।&#xA;003c अज्ञातवासमुषिताः कथं च परिचारकाः ॥&#xA;004 वैशम्पायन उवाच ।&#xA;004a यथा विराटनगरे तव पूर्वपितामहाः ।&#xA;004c अज्ञातवासमुषितास्तावद्वक्ष्यामि तच्छृणु ॥&#xA;005a तथा स तान्वराल्ँलब्ध्वा धर्मराजो युधिष्ठिरः ।&#xA;005c गत्वाऽऽश्रमं ब्राह्मणेभ्य आचख्यौ वृत्तमात्मनः ॥&#xA;006a कथयित्वा च तत्सर्वं ब्राह्मणेभ्यो युधिष्ठिरः ।&#xA;006c अरणीसहितं भाण्डं ब्राह्मणाय न्यवेदयत् ॥&#xA;007a ततो युधिष्ठिरो राजा कुन्तीपुत्रो दृढव्रतः ।&#xA;007c समाहूयानुजान्सर्वानिति होवाच भारत ॥&#xA;008a द्वादशेमानि वर्षाणि राष्ट्राद्विप्रोषिता वयम् ।&#xA;008c छद्मना हृतराज्याश्च निस्वाश्च बहुशः कृताः ॥&#xA;009a उषिताश्च वने वासं यथा द्वादश वत्सरान् ।&#xA;009c अज्ञातचर्यां वत्स्यामश्छन्ना वर्षं त्रयोदशम् ॥&#xA;010 वैशम्पायन उवाच ।&#xA;010a  धर्मेण तेऽभ्यनुज्ञाताः पाण्डवाः सत्यविक्रमाः ।&#xA;010c  अज्ञातवासं वत्स्यन्तश्छन्ना वर्षं त्रयोदशम् ॥&#xA;011a उपोपविश्य विद्वांसः स्नातकाः संशितव्रताः ।&#xA;011c ये तत्र ब्राह्मणा आसन्वनवाससहायिनः ।&#xA;011e ये च भक्ता वसन्ति स्म वनवासे तपस्विनः ॥&#xA;012a तानब्रुवन्महात्मानो हृष्टाः प्राञ्जलयः स्थिताः ।&#xA;012c अभ्यनुज्ञापयिष्यन्तस्तान्प्रवासे धृतव्रताः ॥&#xA;013a विदितं भवतां सर्वं धार्तराष्ट्रैर्यथा वयम् ।&#xA;013c छद्मना हृतराज्याश्च निस्वाश्च बहुशः कृताः ॥&#xA;014a उषिताश्च वने वासं यथा द्वादशवत्सरान् ।&#xA;014c भवद्भिरेव सहिता वन्याहारा द्विजोत्तमाः ॥&#xA;015a अज्ञातवाससमयं शेषं वर्षं त्रयोदशम् ।&#xA;015c तद्वत्स्यामो वयं छन्नास्तदनुज्ञातुमर्हथ ॥&#xA;016a सुयोधनश्च दुष्टात्मा कर्णश्च सहसौबलः ।&#xA;016c  जानन्तो विषमं कुर्युरस्मास्वत्यन्तवैरिणः ॥&#xA;017a  युक्तचाराश्च यत्ताश्च दाये स्वस्य जनस्य च ।&#xA;017c  दुरात्मनां हि कस्तेषां विश्वासं गन्तुमर्हति ॥&#xA;018a अपि नस्तद्भवेद्भूयो यद्वयं ब्राह्मणैः सह ।&#xA;018c समस्तेषु च राष्ट्रेषु स्वराज्यस्था भवेम हि ॥&#xA;019a  इत्युक्त्वा दुःखशोकार्तः शुचिर्धर्मसुतस्तदा ।&#xA;019c  सम्मूर्च्छितोऽभवद्राजा साश्रुकण्ठो युधिष्ठिरः ॥&#xA;020a तमथाश्वासयन्सर्वे ब्राह्मणा भ्रातृभिः सह ॥&#xA;021a प्रबुध्य दुःखमोहार्तो धौम्यं धर्मभृतांवरम् ।&#xA;021c प्रावैक्षत तदा राजा साश्रुकण्ठो युधिष्ठिरः ॥&#xA;022a अथ धौम्योऽब्रवीद्वाक्यं महार्थं नृपतिं तदा ।&#xA;022c आश्वासयंस्तं स नृपं भ्रातॄंश्च ब्राह्मणैः सह ॥&#xA;023a राजन्विद्वान्भवान्दान्तः सत्यसन्धो जितेन्द्रियः ।&#xA;023c नैवंविधाः प्रमुह्यन्ति धीराः कस्याञ्चिदापदि ॥&#xA;024a देवैरप्यापदः प्राप्ताश्छन्नैश्च बहुभिस्तदा ।&#xA;024c तत्रतत्र सपत्नानां निग्रहार्थं महात्मभिः ॥&#xA;025a दितिपुत्रैर्हृते राज्ये देवराजः सुदुःखितः ।&#xA;025c  ब्रह्माणं तोषयिष्यंश्च ब्रह्मरूपं विधाय च ॥&#xA;026a इन्द्रेण निषधं प्राप्य गिरिप्रस्थाह्वये पुरे ।&#xA;026c छन्नेनोष्य कृतं कर्म द्विषतां बलनिग्रहे ॥&#xA;027a प्रसादाद्ब्रह्मणो राजन्दितेः पुत्रान्महाबलान् ।&#xA;027c निर्जित्य तरसा शत्रून्पुनर्लोकाञ्जुगोप च ॥&#xA;028a विष्णुनाऽश्मगिरिं प्राप्य तदा दित्यां निवत्स्यता ।&#xA;028c गर्भे वधार्थं दैत्यानामज्ञातेनोषितं चिरम् ॥&#xA;029a प्रोष्य वामनरूपेण च्छन्नेन ब्रह्मचारिणा ।&#xA;029c बलेर्यथा हृतं राज्यं विक्रमैस्तच्च ते श्रुतम् ॥&#xA;030a और्वेण वसता छन्नमूरौ ब्रह्मर्षिणा तदा ।&#xA;030c यत्कृतं तात लोकेषु तच्च सर्वं श्रुतं त्वया ॥&#xA;031a प्रच्छन्नेनापि सर्वत्र हरिणा वृत्रनिग्रहे ।&#xA;031c वज्रं प्रविश्य शक्रस्य यत्कृतं तच्च ते श्रुतम् ॥&#xA;032a हुताशनेन यच्चापः प्रविश्य च्छन्नमूषितम् ।&#xA;032c विबुधानां हि यत्कर्म कृतं तच्चापि ते श्रुतम् ॥&#xA;033a यथा विवस्वता तात छन्नेनोत्तमतेजसा ।&#xA;033c निर्दग्धाः शत्रवः सर्वे वसता गवि वर्षशः ॥&#xA;034a विष्णुना वसता चात्र गृहे दशरथस्य वै ।&#xA;034c  दशग्रीवो हतश्छन्नं संयुगे भीमकर्मणा ॥&#xA;035a एवमेते महात्मानः प्रच्छन्नास्तत्रतत्र हि ।&#xA;035c अजयञ्छात्रवान्मुख्यांस्तथा त्वमपि जेष्यसि ॥&#xA;036 वैशम्पायन उवाच ।&#xA;036a इति धौम्येन धर्मज्ञो वाक्यैः स परिहर्षितः ।&#xA;036c शान्तबुद्धिः पुनर्भूत्वा व्यष्टम्भत युधिष्ठिरः ॥&#xA;037a अथाब्रवीन्महाबाहुर्भीमसेनो महाबलः ।&#xA;037c राजानं बलिनां श्रेष्ठो गिरा सम्परिहर्षयन् ॥&#xA;038a अवेक्षय महाराज तव गाण्डीवधन्वना ।&#xA;038c धर्मार्थपरया बुद्ध्या न किञ्चित्साहसं कृतम् ॥&#xA;039a सहदेवो मया नित्यं नकुलश्च निवारितौ ।&#xA;039c शक्तौ विध्वंसने तेषां शत्रुघ्नौ भीमविक्रमौ ॥&#xA;040a न वयं वर्त्म हास्यामो यस्मिन्योक्ष्यति नो भवान् ।&#xA;040c  तद्विधत्तां भवान्सर्वं क्षिप्रं जेष्यामहे परान् ॥&#xA;041a इत्युक्तो भीमसेनेन धर्मराजो युधिष्ठिरः ।&#xA;041c  सुखोपविष्टो विद्वद्भिस्तापसैः संशितव्रतैः ॥&#xA;042a ये तद्भक्त्याऽभवंस्तस्मिन्वनवासे तपस्विनः ।&#xA;042c तानब्रवीन्महाप्राज्ञः शिष्टान्राजा कृताञ्जलिः ।&#xA;042e अभ्यनुज्ञापयिष्यन्वै तस्मिन्वासे धृतव्रतः ॥&#xA;043a विदितं भवतां सर्वे र्धार्तराष्ट्रैर्यथा वयम् ।&#xA;043c सम्मन्त्राहृतराज्याश्च निस्स्वाश्च बहुशः कृताः ।&#xA;043e उषिताः स्मो वने कृच्छ्रं तथा वर्षाणि द्वादश ॥&#xA;044a अज्ञातचर्यासमयं शेषं वर्षं त्रयोदशम् ।&#xA;044c तद्वत्स्यामः क्वचिच्छन्नास्तदनुज्ञातुमर्हथ ॥&#xA;045a इत्युक्ता धर्मराजेन ब्राह्मणाः परमाशिषः ।&#xA;045c प्रयुज्यापृच्छ्य भरतान्यथास्वं प्रययुर्गृहान् ॥&#xA;046a सर्वे वेदविदो मुख्या यतयो मुनयस्तदा ।&#xA;046c आशीरुक्त्वा यथान्यायं पुनर्दर्शनकाङ्क्षिणः ॥&#xA;047a ते तु भृत्याश्च दूताश्च शिल्पिनः परिचारकाः ।&#xA;047c अनुज्ञाप्य यथान्यायं पुनर्दर्शनकाङ्क्षिणः ॥&#xA;048a सह धौम्येन विद्वांसस्तथा ते पञ्च पाण्डवाः ।&#xA;048c  उत्थाय प्रययुर्वीराः कृष्णामादाय भारत ॥&#xA;049a क्रोशमात्रमतिक्रम्य तस्माद्वासान्निमित्ततः ।&#xA;049c श्वोभूते मनुजव्याघ्राश्छन्नवासार्थमुद्यताः ॥&#xA;050a पृथक् शास्त्रविदः सर्वे सर्वे मन्त्रविशारदाः ।&#xA;050c सन्धिविग्रहतत्वज्ञा मन्त्राय समुपाविशन् ॥ ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/002/</guid>
      <description>&lt;p&gt;अध्यायः 002&#xA;युधिष्ठिरेण भ्रातृभिः सह मन्त्रणेन विराटनगरे निवासनिर्धारणम् ॥ 1 ॥ तथा स्वस्य यतिवेषपरिग्रहेण विराटसभास्तारीभवनकथनम् ॥ 2 ॥&lt;/p&gt;&#xA;&lt;p&gt;001 वैशम्पायन उवाच ।&#xA;001a निवृत्तवनवासास्ते सत्यसन्धा मनस्विनः ।&#xA;001c अकुर्वत पुनर्मन्त्रं सह धौम्येन पाण्डवाः ॥&#xA;002a अथाब्रवीद्धर्मराजः कुन्तीपुत्रो युधिष्ठिरः ।&#xA;002c भ्रातॄन्कृष्णां च सम्प्रेक्ष्य धौम्यं च कुरुनन्दनः ॥&#xA;003a द्वादशेमानि वर्षाणि राज्याद्विप्रोषिता वयम् ।&#xA;003c त्रयोदशोऽयं सम्प्राप्तः कृच्छ्रात्परमदुर्वसः ।&#xA;003e स साधु कौन्तेय इतो वासमर्जुन रोचय ॥&#xA;004a त्रयोदशमिदं प्राप्तं क्वनु वत्स्यामहेऽर्जुन ।&#xA;004c अबुद्धा धार्तराष्ट्रैश्च समग्राः सह कृष्णया ॥&#xA;005 अर्जुन उवाच ।&#xA;005a तस्यैव वरदानेन धर्मस्य मनुजाधिप ।&#xA;005c अज्ञाता विचरिष्यामो नराणां भरतर्षभ ॥&#xA;006a यानि राष्ट्राणि वासाय कीर्तयिष्यामि कानिचित् ।&#xA;006c रमणीयानि गुप्तानि तेषां किञ्चित्तु रोचय ॥&#xA;007a रम्या जनपदाः सन्ति बहवस्त्वभितः कुरून् ।&#xA;007c पाञ्चालाश्चैव मत्स्याश्च साल्ववैदेहबाह्लिकाः ।&#xA;007e दशार्णाः शूरसेनाश्च कलिङ्गा मागधा अपि ॥&#xA;008a विराटनगरं चापि श्रूयते शत्रुसूदन ।&#xA;008c रमणीयं जनाकीर्णं सुभिक्षं स्फीतमेव च ॥&#xA;009a नानाराष्ट्राणि चान्यानि श्रूयन्ते सुबहूनि च ।&#xA;009c यत्र ते रोचते राजंस्तत्र गच्छामहे वयम् ॥&#xA;010a कतमस्मिञ्जनपदे महाराज निवत्स्यसि ।&#xA;010c मा विषादे मनः कार्यं राज्यभ्रंश इति क्वचित् ॥&#xA;011 युधिष्ठिर उवाच ।&#xA;011a एवमेतन्महाबाहो यथा स भगवान्प्रभुः ।&#xA;011c अब्रवीत्सर्वभूतेशस्तथैतन्न तदन्यथा ॥&#xA;012a अवश्यं त्वेव वासार्थं रमणीयं शिवं सुखम् ।&#xA;012c सम्मन्त्र्य सहितैः सर्वैर्द्रव्यमकुतोऽभयम् ॥&#xA;013a मात्स्यो विराटो बलवानभिरक्तोथ पाण्डवान् ।&#xA;013c धर्मशीलो वदान्यश्च वृद्धः सत्स्वपि सम्मतः ॥&#xA;014a गुणवाल्ँलोकविख्यातो दृढभक्तिर्जितेन्द्रियः ।&#xA;014c तत्र मे रोचते पार्थ मत्स्यराजान्तिकेऽनघ ॥&#xA;015a विराटनगरे तात मासान्द्वादशसम्मितान् ।&#xA;015c कुर्वन्तस्तस्य कर्माणि वसामो यदि रोचते ॥&#xA;016a यानि यानि च कर्माणि तस्य शक्ष्यामहे वयम् ।&#xA;016c कर्तुं यो यत्स तत्कर्म ब्रवीतु कुरुनन्दन ॥&#xA;017 अर्जुन उवाच ॥&#xA;017a नरदेव कथं कर्म तस्य राष्ट्रे करिष्यसि ।&#xA;017c मनुजेन्द्र विराटस्य रंस्यसे केन कर्मणा ॥&#xA;018a अक्लिष्टवेषधारी च धार्मिको ह्यनसूयकः ।&#xA;018c न तवाभ्युचितं कर्म नृशंसं नापि कैतवम् ॥&#xA;019a सत्यवागसि याज्ञीको लोभक्रोधविवर्जितः ।&#xA;019c मृदुर्वदान्यो ह्रीमांश्च धार्मिकः सत्यविक्रमः ॥&#xA;020a  स राजंस्तपसा क्लिष्टः कथं तस्य करिष्यसि ।&#xA;020c  न दुःखमुचितं किञ्चिद्राजन्पापमतेर्यथा ।&#xA;020e  स इमामापदं प्राप्य कथं घोरां तरिष्यसि ॥&#xA;021 वैशम्पायन उवाच ।&#xA;021a अर्जुनेनैवमुक्तस्तु प्रत्युवाच युधिष्ठिरः ।&#xA;021c शृणु त्वं यत्करिष्यामि कर्म वै कुरुनन्दन ॥&#xA;022a विराटं समनुप्राप्य राजानं मात्स्यनन्दनम् ।&#xA;022c सभास्तारो भविष्यामि विराटस्येति मे मतिः ॥&#xA;023a कङ्को नाम ब्रुवाणोऽहं मताक्षः साधुदेविता ।&#xA;023c वैडूर्यान्काञ्चनान्दान्तान्स्फाटिकान्राजतानपि ॥&#xA;024a कृष्णाक्षाल्ँलोहिताक्षांश्च निवप्स्यामि मनोरमान् ।&#xA;024c अरिष्टान्राजगोलिङ्गान्दर्शनीयान्सुवर्चसः ॥&#xA;025a लोहिताश्चाश्मगर्भाश्च सन्ति तात धनानि मे ।&#xA;025c दर्शनीयाः सभानन्दाः कुशलैः साधुनिष्ठिताः ॥&#xA;026a अप्येतान्पाणिना स्पृष्ट्वा सम्प्रहृष्यन्ति मानवाः ॥&#xA;027a तान्विकीर्य समे देशे रमणीये विपांसुले ।&#xA;027c देविष्यामि यथाकामं स विहारो भविष्यति ॥&#xA;028a कङ्को नाम्ना परिव्राट् च विराटस्य सभासदः ।&#xA;028c ज्योतिषे शकुनज्ञाने निमित्ते चाक्षकौशले ।&#xA;028e ब्राह्मे वेदे मयाऽधीते वेदाङ्गेषु च सर्वशः ॥&#xA;029a धर्मकामार्थमोक्षेषु नीतिशास्त्रेषु पारगः ।&#xA;029c पृष्टोऽहं कथयिष्यामि राज्ञः प्रियतमं वचः ॥&#xA;030a आसं युधिष्ठिरस्याहं पुरा प्राणसमः सखा ।&#xA;030c इति वक्ष्यामि राजानं यदि मामनुयोक्ष्यते ॥&#xA;031a विराटनगरे छन्न एवं युक्तः सदा वसे ।&#xA;031c इत्येवं मे प्रतिज्ञातं विचरिष्याम्यहं यथा ॥&#xA;इति श्रीमन्महाभारते विराटपर्वणि पाण्डवप्रवेशपर्वणि द्वितीयोऽध्यायः ॥ 2 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/003/</guid>
      <description>&lt;p&gt;अध्यायः 003&#xA;भीमेन युधिष्ठिरं प्रति स्वस्य सूदवेषपरिग्रहेण विराटभवने निवासकथनम् ॥ अर्जुनेन युधिष्ठिरं प्रति स्वेन नपुंसकवेषपरिग्रहेण राजकन्यानाटनादिकथनम् ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवं निर्दिश्य चात्मानं निश्वसन्नुष्णमार्तिजम् ।&#x9;001a&lt;br&gt;&#xA;विमुञ्चन्नश्रु नेत्राभ्यां भीमसेनमुवाच ह ॥&#x9;001c&lt;br&gt;&#xA;भीमसेन कथं कर्म मात्स्यराष्ट्रे करिष्यसि ।&#x9;002a&lt;br&gt;&#xA;हत्वा क्रोधवशांस्तत्र पर्वते गन्धमादने ॥&#x9;002c&lt;br&gt;&#xA;यक्षान्क्रोधाभिताम्राक्षान्राक्षसांश्चापि पौरुषात् ।&#x9;003a&lt;br&gt;&#xA;प्रादाः पाञ्चालकन्यायै पद्मानि सुबहून्यपि ॥&#x9;003c&lt;br&gt;&#xA;बकं राक्षसराजानं भीषणं पुरुषादकम् ।&#x9;004a&lt;br&gt;&#xA;जघ्निवानसि कौन्तेय ब्राह्मणार्थमरिन्दम ।&#x9;004c&lt;br&gt;&#xA;क्षेमा चाभयसंवीता सैकचक्रा त्वया कृता ॥&#x9;004e&lt;br&gt;&#xA;हिडिम्बं च महावीर्यं किर्मीरं चैव राक्षसम् ।&#x9;005a&lt;br&gt;&#xA;त्वया हत्वा महाबाहो वनं निष्कण्टकं कृतम् ॥&#x9;005c&lt;br&gt;&#xA;आपदं चापि सम्प्राप्ता द्रौपदी चारुहासिनी ।&#x9;006a&lt;br&gt;&#xA;जटासुरवधं कृत्वा वयं च परिमोक्षिताः ॥&#x9;006c&lt;br&gt;&#xA;मत्स्यराजान्तिके तात वीर्यपूर्णोऽत्यमर्षणः ।&#x9;007a&lt;br&gt;&#xA;वृकोदर विराटस्य बलीयान्दुर्बलीयसः ।&#x9;007c&lt;br&gt;&#xA;समीपे नगरे तस्य वत्स्यसे केन कर्मणा ॥&#x9;007e&lt;br&gt;&#xA;भीम उवाच ।&#x9;008&lt;br&gt;&#xA;सूदोऽहं वललो नाम्ना सूपकारो नराधिप ।&#x9;008a&lt;br&gt;&#xA;उपस्थास्यामि राजानं विराटमिति रोचये ॥&#x9;008c&lt;br&gt;&#xA;रसान्नानाविधांश्चापि स्वादूंश्च मधुरांस्तथा ।&#x9;009a&lt;br&gt;&#xA;सूपांश्चापि करिष्यामि कुशलोस्मि महानसे ॥&#x9;009c&lt;br&gt;&#xA;कृतपूर्वाणि यान्यस्य व्यञ्जनानि सुशिक्षितैः ।&#x9;010a&lt;br&gt;&#xA;तान्यप्यभिभविष्यामि प्रीतिं सञ्जनयन्नहम् ॥&#x9;010c&lt;br&gt;&#xA;पूर्वमप्राशितांस्तेन कर्ता रसगुणान्वितान् ।&#x9;011a&lt;br&gt;&#xA;स्वादु व्यञ्जनमास्वाद्य मात्स्यः प्रीतो भविष्यति ॥&#x9;011c&lt;br&gt;&#xA;आहरिष्यामि दारूणां पाटितानां शतंशतम् ।&#x9;012a&lt;br&gt;&#xA;राजा कर्माणि मे दृष्ट्वा न मां परिभविष्यति ॥&#x9;012c&lt;br&gt;&#xA;ये च तस्य महामल्लाः समरेष्वपराजिताः ।&#x9;013a&lt;br&gt;&#xA;कृतप्रतापा बहुशो राज्ञः प्रत्यायिता बले ॥&#x9;013c&lt;br&gt;&#xA;रङ्गोपजीविनः सर्वे परेषां च भयावहाः ।&#x9;014a&lt;br&gt;&#xA;तानहं निहनिष्यामि रतिं राज्ञः प्रवर्तयन् ॥&#x9;014c&lt;br&gt;&#xA;न च तान्युध्यमानोऽहं नयिष्ये यमसादनम् ।&#x9;015a&lt;br&gt;&#xA;तथा तान्निहनिष्यामि जीविष्यन्ति यथाऽऽतुराः ॥&#x9;015c&lt;br&gt;&#xA;वृषो वा महिषो वापि नागो वा षाष्टिहायनः ।&#x9;016a&lt;br&gt;&#xA;सिंहो व्याघ्रो ग्रहीतव्यो भविष्यति न संशयः ॥&#x9;016c&lt;br&gt;&#xA;तान्सर्वान्दुर्ग्रहानन्यैराशीविषविषोपमान् ।&#x9;017a&lt;br&gt;&#xA;बलादहं ग्रहीष्यामि मत्स्यराजस्य पश्यतः ॥&#x9;017c&lt;br&gt;&#xA;आरालिका वा सूदा वा येऽस्य युक्ता महानसे ।&#x9;018a&lt;br&gt;&#xA;तानहं प्रीणयिष्यामि मनुष्यान्स्तेन कर्मणा ॥&#x9;018c&lt;br&gt;&#xA;आरालिको गोविकर्ता सूपकर्ता नियोधकः ।&#x9;019a&lt;br&gt;&#xA;आसं युधिष्ठिरस्याहमिति वक्ष्यामि मानवान् ॥&#x9;019c&lt;br&gt;&#xA;आत्मानमात्मना रक्षंश्चरिष्यामि विशाम्पते ।&#x9;020a&lt;br&gt;&#xA;इत्येवं च प्रतिज्ञातं विचरिष्याम्यहं यथा ।&#x9;020c&lt;br&gt;&#xA;विराटनगरे च्छन्नो विराटस्य समीपतः ॥&#x9;020e&lt;br&gt;&#xA;युधिष्ठिर उवाच ।&#x9;021&lt;br&gt;&#xA;अग्निर्ब्राह्मणरूपेण प्रच्छन्नोऽन्नमयाचत ।&#x9;021a&lt;br&gt;&#xA;महाशनं ब्राह्मणं मां प्रमुञ्चार्जुन खाण्डवे ॥&#x9;021c&lt;br&gt;&#xA;संशुश्रुवे च धर्मात्मा यस्तमर्थं चकार ह ।&#x9;022a&lt;br&gt;&#xA;तस्मै ब्राह्मणरूपाय हुताशाय महायशाः ।&#x9;022c&lt;br&gt;&#xA;विजित्यैकरथेनेन्द्रं हत्वा पन्नगराक्षसान् ॥&#x9;022e&lt;br&gt;&#xA;यस्तु देवान्मनुष्यांश्च सर्वानेकरथोऽजयत् ।&#x9;023a&lt;br&gt;&#xA;स भीमधन्वा श्वेताश्वः पाण्डवः किं करिष्यति ॥ 023c&#xA;आशीविषसमस्पर्शो नागानामिव वासुकिः ।&#x9;024a&lt;br&gt;&#xA;दृष्टीविष इवाहीनामग्निस्तेजस्विनामिव ॥&#x9;024c&lt;br&gt;&#xA;समुद्र इव सिन्धूनां शैलानां हिमवानिव ।&#x9;025a&lt;br&gt;&#xA;महेन्द्र इव देवानां दानवानां बलिर्यथा ॥&#x9;025c&lt;br&gt;&#xA;सुप्रतीको गजेन्द्राणां युग्यानां तुरगो यथा ।&#x9;026a&lt;br&gt;&#xA;कुबेर इव यक्षाणां मृगाणां केसरी यथा ॥&#x9;026c&lt;br&gt;&#xA;राक्षसानां दशग्रीवो दैत्यानामिव शम्बरः ।&#x9;027a&lt;br&gt;&#xA;रुद्राणामिव कापाली विष्णुर्बलवतामिव ॥&#x9;027c&lt;br&gt;&#xA;रोषामर्षसमायुक्तो भुजङ्गानां च तक्षकः ।&#x9;028a&lt;br&gt;&#xA;वायुवेगबलोद्धृतो गरुडः पततामिव ॥&#x9;028c&lt;br&gt;&#xA;तपतामिव चादित्यः प्रजानां ब्राह्मणो यथा ।&#x9;029a&lt;br&gt;&#xA;ह्रदानामिव पातालं पर्जन्यो नर्दतामिव ॥&#x9;029c&lt;br&gt;&#xA;आयुधानां वरो वज्रः ककुद्मांश्च गवां वरः ।&#x9;030a&lt;br&gt;&#xA;धृतराष्ट्रश्च नागानां हस्तिष्वैरावतो यथा ॥&#x9;030c&lt;br&gt;&#xA;पुत्रः प्रियाणामधिको भार्या च सुहृदां वरा ।&#x9;031a&lt;br&gt;&#xA;गिरीणां प्रवरो मेरुर्देवानां मधुसूदनः ।&#x9;031c&lt;br&gt;&#xA;ग्रहाणां प्रवरश्चन्द्रः सरसां मानसो यथा ॥&#x9;031e&lt;br&gt;&#xA;यथैतानि विशिष्टानि स्वस्यां जात्यां वृकोदर ।&#x9;032a&lt;br&gt;&#xA;एवं युवा गुडाकेशः श्रेष्ठः सर्वधनुष्मताम् ॥&#x9;032c&lt;br&gt;&#xA;सोयमिन्द्रादनवमो वासुदेवाच्च भारत ।&#x9;033a&lt;br&gt;&#xA;उषित्वा पञ्च वर्षाणि सहस्राक्षस्य वेश्मनि ।&#x9;033c&lt;br&gt;&#xA;ब्रह्मचारी व्रते युक्तः सर्वशस्त्रभृतांवरः ॥&#x9;033e&lt;br&gt;&#xA;अवाप चास्त्रमस्त्रज्ञः सर्वज्ञः सर्वसम्मतः ।&#x9;034a&lt;br&gt;&#xA;क्षिप्रं चाणु विचित्रं च ध्रुवं च वदतां वरः ॥&#x9;034c&lt;br&gt;&#xA;अनुज्ञातः सुरेन्द्रेण पुनः प्रत्यागतो महीम् ।&#x9;035a&lt;br&gt;&#xA;धार्तराष्ट्रविनाशाय पाण्डवानां जयाय च ॥&#x9;035c&lt;br&gt;&#xA;यं मन्ये द्वादशं रुद्रमादित्यानां त्रयोदशम् ।&#x9;036a&lt;br&gt;&#xA;वसूनां नवमं मन्ये गिरीणामष्टमः स्मृतः ॥&#x9;036c&lt;br&gt;&#xA;यस्य दीर्घौ समौ बाहू ज्याघातेन किणीकृतौ ।&#x9;037a&lt;br&gt;&#xA;दक्षिणश्चैव सव्यश्च बाहू अनडुहो यथा ॥&#x9;037c&lt;br&gt;&#xA;तलाङ्गुलित्राभ्युचितौ नागराजकरोपमौ ।&#x9;038a&lt;br&gt;&#xA;पीनौ परिघसङ्काशौ मृदुताम्रतलौ शुभौ ॥&#x9;038c&lt;br&gt;&#xA;श्यामो युवा गुडाकेशो दर्शनीयश्च पाण्डवः ।&#x9;039a&lt;br&gt;&#xA;गाण्डीवधन्वा श्वेताश्वः किरीटी वानरध्वजः ॥&#x9;039c&lt;br&gt;&#xA;किंरूपधारी किङ्कर्मा किञ्चेष्टः किम्परायणः ।&#x9;040a&lt;br&gt;&#xA;बीभत्सुर्भीमधन्वा च किं करिष्यति चार्जुनः ।&#x9;040c&lt;br&gt;&#xA;कुन्तीपुत्रो विराटस्य रमते केन कर्मणा ॥&#x9;040e&lt;br&gt;&#xA;अर्जुन उवाच ।&#x9;041&lt;br&gt;&#xA;इमौ किणीकृतौ बाहू ज्याघाततलपीडनात् ।&#x9;041a&lt;br&gt;&#xA;नित्यं कञ्चुकसञ्छन्नौ नान्यथा गोप्तुमुत्सहे ॥&#x9;041c&lt;br&gt;&#xA;किं तु कार्यवशादेतदाचरिष्यामि कुत्सितम् ॥&#x9;042a&lt;br&gt;&#xA;बाहू मे भरतश्रेष्ठ महालाञ्छनलक्षितौ ।&#x9;043a&lt;br&gt;&#xA;ज्याघातेन महान्तौ मे गूहितुं नान्यथोत्सहे ॥&#x9;043c&lt;br&gt;&#xA;उभौ कम्बू प्रतीमुच्य कुण्डले परिपातुके ।&#x9;044a&lt;br&gt;&#xA;वेणीकृतशिरा भूत्वा भविष्यामि बृहन्नला ॥&#x9;044c&lt;br&gt;&#xA;पठन्नाख्यायिकां नाम स्त्रीभावेन पुनः पुनः ।&#x9;045a&lt;br&gt;&#xA;प्रजानां समुदाचारं बहुनर्मकृतं वदन् ।&#x9;045c&lt;br&gt;&#xA;रमयिष्यामि राजानमन्यं चान्तःपुरे जनम् ॥&#x9;045e&lt;br&gt;&#xA;नृत्तं गीतं च वादित्रं दिव्यं च विविधं तथा ।&#x9;046a&lt;br&gt;&#xA;शिक्षयिष्याम्यहं राजन्विराटनगरे स्त्रियः ॥&#x9;046c&lt;br&gt;&#xA;स्त्रीभावसमुदाचारान्नृत्तगीतकथाश्रयैः ।&#x9;047a&lt;br&gt;&#xA;छादयिष्यामि राजेन्द्र माययाऽऽत्मानमात्मना ॥&#x9;047c&lt;br&gt;&#xA;युधिष्ठिरस्य गेहेऽस्मिन्द्रौपद्याः परिचारिका ।&#x9;048a&lt;br&gt;&#xA;उषिताऽस्मीति वक्ष्यामि धर्मराजस्य सम्मता ॥&#x9;048c&lt;br&gt;&#xA;उर्वश्याश्चापि शापेन प्राप्तोस्मि नृप षण्डताम् ।&#x9;049a&lt;br&gt;&#xA;शक्रप्रसादान्मुक्तोऽहं वर्षादूर्ध्वं त्रयोदशात् ।&#x9;049c&lt;br&gt;&#xA;इत्येतन्मे प्रतिज्ञातं विचरिष्याम्यहं यथा ॥&#x9;049e&lt;br&gt;&#xA;एतेन विधिना छन्नः कृतकेन यथा नलः ।&#x9;050a&lt;br&gt;&#xA;विहरिष्यामि राजेन्द्र विराटस्य पुरे सुखम् ॥&#x9;050c&lt;br&gt;&#xA;युधिष्ठिर उवाच ।&#x9;051&lt;br&gt;&#xA;वासुदेवसमो लोके यशसा विक्रमेण च ।&#x9;051a&lt;br&gt;&#xA;सोयं राज्ये विराटस्य भवने भरतर्षभः ॥&#x9;051c&lt;br&gt;&#xA;मेरुः प्रच्छादित इव वसन्वज्रेण मुष्टिना ।&#x9;052a&lt;br&gt;&#xA;आख्याता षण्डकोस्मीति प्रतिज्ञातं हि पातकं ॥ ॥&#x9;052c&lt;br&gt;&#xA;इति श्रीमन्महाभारते विराटपर्वणि पाण्डवप्रवेशपर्वणि तृतीयोऽध्यायः ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/004/</guid>
      <description>&lt;p&gt;अध्यायः 004&#xA;युधिष्ठिरम् प्रति नकुलेन विराटनगरे अश्वपालकतया स्वस्य निवासकथनम् ॥ 1 ॥ सहदेवेन गोपालकतया स्वस्य निवासकथनम् ॥ 2 ॥ द्रौपद्या सैरन्ध्रीभावेन स्वस्य निवासकथनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;इत्येवमुक्त्वा पुरुषप्रवीरस्तथार्जुनो धर्मामृतां वरिष्ठः ।&#x9;001a&lt;br&gt;&#xA;वाक्यं तथासौ विरराम भूयो नृपोऽपरम् भ्रातरमाबभाषे ॥&#x9;001c&lt;br&gt;&#xA;किङ्कर्मा किंसमाचारो नकुलोऽयम् भविष्यति ।&#x9;002a&lt;br&gt;&#xA;सुकुमारश्च शूरश्च दर्शनीयः सुखोचितः ॥&#x9;002c&lt;br&gt;&#xA;अदुःखार्हश्च बालश्च लालितश्चापि नित्यशः ।&#x9;003a&lt;br&gt;&#xA;सोयमार्तश्च शान्तश्च किन्नु रोचयतात्त्विह ॥&#x9;003c&lt;br&gt;&#xA;किं त्वं नकुल कुर्वाणस्तस्य तात चरिष्यसि ।&#x9;004a&lt;br&gt;&#xA;कर्म तत्त्वं समाचक्ष्व राज्ये तस्य महीपतेः ॥&#x9;004c&lt;br&gt;&#xA;नकुल उवाच ।&#x9;005&lt;br&gt;&#xA;अश्वाध्यक्षो भविष्यामि विराटस्येति मे मतिः ।&#x9;005a&lt;br&gt;&#xA;दामग्रन्थीति नाम्नाऽहं कर्मैतत्सुप्रियं मम ॥&#x9;005c&lt;br&gt;&#xA;दामग्नन्थी परिज्ञातः कुशलो दामकर्मणि ।&#x9;006a&lt;br&gt;&#xA;न मां परिभविष्यन्ति जना जात्विह कर्हिचित् ॥&#x9;006c&lt;br&gt;&#xA;कुशलोत्स्म्यश्वशिक्षायां तथैवाश्वचिकित्सने ।&#x9;007a&lt;br&gt;&#xA;प्रियाश्च सततं मेऽश्वाः कुरुराज यथा तव ॥&#x9;007c&lt;br&gt;&#xA;न मां परिभविष्यन्ति किशोरा वडवास्तथा ।&#x9;008a&lt;br&gt;&#xA;न दुष्टाश्च भविष्यन्ति पृष्ठे धुरि च मद्गताः ॥&#x9;008c&lt;br&gt;&#xA;द्रक्ष्यन्ति ये च मां केचिद्विराटनगरे जनाः ।&#x9;009a&lt;br&gt;&#xA;तेभ्य एवं प्रवक्ष्यामि विहरिष्याम्यहं यथा ॥&#x9;009c&lt;br&gt;&#xA;पाण्डवेन ह्यहं तात अश्वेष्वधिकृतः पुरा ।&#x9;010a&lt;br&gt;&#xA;इति तस्य पुरे छन्नश्चरिष्यामि महीपते ।&#x9;010c&lt;br&gt;&#xA;इत्येतद्वः प्रतिज्ञातं विहरिष्याम्यहं यथा ॥&#x9;010e&lt;br&gt;&#xA;वैशम्पायन उवाच ।&#x9;011&lt;br&gt;&#xA;नकुलेनैवमुक्तस्तु धर्मराजोऽब्रवीद्वचः ।&#x9;011a&lt;br&gt;&#xA;बृहस्पतिसमो बुद्ध्या नयेनोशनसा समः ॥&#x9;011c&lt;br&gt;&#xA;मन्त्रैर्नानाविधैर्नीतः पथ्येषु परिनिष्ठितः ।&#x9;012a&lt;br&gt;&#xA;सुप्रणीतः सुमार्गस्थो राजतन्त्रमवाप यः ॥&#x9;012c&lt;br&gt;&#xA;न चास्य स्खलितं किञ्चिद्ददृशुस्तद्विदो जनाः ।&#x9;013a&lt;br&gt;&#xA;सुनीतिज्ञश्च शूरश्च सर्वमन्त्रविशारदः ॥&#x9;013c&lt;br&gt;&#xA;अधिको मातुरस्माकङ् कुन्त्याः प्रियतमः सदा ।&#x9;014a&lt;br&gt;&#xA;सहदेव कथङ्कर्म तस्य राज्ञः करिष्यसि ।&#x9;014c&lt;br&gt;&#xA;किं वा त्वं तात कुर्वाणः प्रच्छन्नो विचरिष्यसि ॥&#x9;014e&lt;br&gt;&#xA;सहदेव उवाच ।&#x9;015&lt;br&gt;&#xA;गोसङ्ख्याता भविष्यामि विराटस्येति रोचये ।&#x9;015a&lt;br&gt;&#xA;प्रतिभोक्ता च दोग्धा च सङ्ख्यानकुशलो गवाम् ।&#x9;015c&lt;br&gt;&#xA;तन्त्रीपालेति मे नाम स्वयम् प्रोक्तम् भविष्यति ॥&#x9;015e&lt;br&gt;&#xA;अरोगा बहुलाः पुष्टाः क्षीरवत्यो बहुप्रजाः ।&#x9;016a&lt;br&gt;&#xA;निष्पन्नसत्त्वाः सुभृता ह्यपेतज्वरकिल्बिषाः ॥&#x9;016c&lt;br&gt;&#xA;नष्टचोरभया नित्यं व्याधिव्याघ्रविवर्जिताः ।&#x9;017a&lt;br&gt;&#xA;गावः सुसहिता राजन्निरुद्विग्ना निरामयः ॥&#x9;017c&lt;br&gt;&#xA;भविष्यन्ति मया गुप्ता विराटनगरे तदा ।&#x9;018a&lt;br&gt;&#xA;निपुणत्वञ् चरिष्यामि प्रीतिरत्र परा हि मे ॥&#x9;018c&lt;br&gt;&#xA;अहं हि भवता गोषु प्रहितः सततम् पुरा ।&#x9;019a&lt;br&gt;&#xA;तत्र मे कौशलं सर्वमनुबद्धं विशाम्पते ॥&#x9;019c&lt;br&gt;&#xA;लक्षणञ् चरितञ् चैव गवां यच्चापि मङ्गलम् ।&#x9;020a&lt;br&gt;&#xA;सत्सर्वम् मे सुविदितमन्यच्चापि विशाम्पते ॥&#x9;020c&lt;br&gt;&#xA;वृषभानपि जानामि राजन्पूजितलक्षणान् ।&#x9;021a&lt;br&gt;&#xA;येषाम् मूत्रमुपाघ्राय अपि वन्ध्या प्रसूयते ॥&#x9;021c&lt;br&gt;&#xA;सोऽहमेवञ् चरिष्यामि प्रीतिरत्र परा हि मे ।&#x9;022a&lt;br&gt;&#xA;विराटनगरे गूढो रंस्येऽहं तेन कर्मणा ॥&#x9;022c&lt;br&gt;&#xA;तोषयिष्ये च राजानम् मा भूच्चिन्ता तवानघ ।&#x9;023a&lt;br&gt;&#xA;न च मां वेत्स्यति परस्तत्ते रोचतु पार्थिव ।&#x9;023c&lt;br&gt;&#xA;इत्येतद्वः प्रतिज्ञातं विचरिष्याम्यहं यथा ॥&#x9;023e&lt;br&gt;&#xA;युधिष्ठिर उवाच ।&#x9;024&lt;br&gt;&#xA;केनात्र कर्मणा कृष्णा द्रौपदी विचरिष्यति ।&#x9;024a&lt;br&gt;&#xA;न हि किञ्चिद्विजानाति कर्म कर्तुं यथा स्त्रियः ॥&#x9;024c&lt;br&gt;&#xA;माल्यागन्धानलङ्कारान्वस्त्राणि विविधानि च ।&#x9;025a&lt;br&gt;&#xA;एतान्येवाभिजानाति यथाजाता च भामिनी ॥&#x9;025c&lt;br&gt;&#xA;पतिव्रता महाभागा कथन्नु विचरिष्यति ।&#x9;026a&lt;br&gt;&#xA;इयन्तु नः प्रिया भार्या प्राणेभ्योऽपि गरीयसी ॥&#x9;026c&lt;br&gt;&#xA;मातेव परिपाल्या च पूज्या ज्येष्ठा स्वसेव च ।&#x9;027a&lt;br&gt;&#xA;सुकुमारी सुशीला च राजपुत्री यशस्विनी ।&#x9;027c&lt;br&gt;&#xA;कथं वत्स्यति कल्याणी विराटनगरे सती ॥&#x9;027e&lt;br&gt;&#xA;द्रौपद्युवाच ।&#x9;028&lt;br&gt;&#xA;अहं वत्स्यामि राजेन्द्र निर्वृतो भव पार्थिव ।&#x9;028a&lt;br&gt;&#xA;यथा ते मत्कृते शोको न भवेन्नृपते शृणु ।&#x9;028c&lt;br&gt;&#xA;यथा तु मान्न जानन्ति यत्करिष्याम्यहम् प्रभो ॥&#x9;028e&lt;br&gt;&#xA;छन्ना वत्स्याम्यहं यन्मान्न विजानन्ति केचन ।&#x9;029a&lt;br&gt;&#xA;वृत्तन्तच्च समाख्यास्ये शर्म तेस्तु विशाम्पते ॥&#x9;029c&lt;br&gt;&#xA;सैरन्ध्रीजातिसम्पन्ना नाम्नाऽहं व्रतचारिणी ।&#x9;030a&lt;br&gt;&#xA;भविष्यामि महाराज विराटस्येति मे मतिः ॥&#x9;030c&lt;br&gt;&#xA;सैरन्ध्र्यो रक्षिताः स्त्रीणाम् भुजिष्याः सन्ति भारत ।&#x9;031a&lt;br&gt;&#xA;एकपत्न्यः स्त्रियश्चैता इति लोकस्य निश्चयः ॥&#x9;031c&lt;br&gt;&#xA;साऽहम् ब्रुवाणा सैरन्ध्री कुशला केशकर्मणि ।&#x9;032a&lt;br&gt;&#xA;प्रमदाहरिका लोके पुरुषाणाम् प्रवासिनाम् ॥&#x9;032c&lt;br&gt;&#xA;युधिष्ठिरस्य वै गेहे द्रौपद्याः परिचारिका ।&#x9;033a&lt;br&gt;&#xA;उषिताऽस्मीति वक्ष्यामि पृष्टा राज्ञा च भारत ।&#x9;033c&lt;br&gt;&#xA;आत्मगुप्ता चरिष्यामि यन्मां त्वम् परिपृच्छसि ॥&#x9;033e&lt;br&gt;&#xA;नाहं तत्र भविष्यामि दुर्भरा राजवेश्मनि ।&#x9;034a&lt;br&gt;&#xA;कृत्वा चैव सदा रक्षां व्रतेनैव नराधिप ॥&#x9;034c&lt;br&gt;&#xA;सुदेष्णां प्रत्युपस्थास्ये राजभार्यां यशस्विनीम् ।&#x9;035a&lt;br&gt;&#xA;सा रक्षिष्यति माम् प्राप्ताम् मा ते भूद्दुःखमीदृशम् ॥&#x9;035c&lt;br&gt;&#xA;अथ गुप्ता चरिष्यामि युष्माभिस्तत्र तस्थुषी ।&#x9;036a&lt;br&gt;&#xA;इत्येवं वः प्रतिज्ञातं विहरिष्याम्यहं यथा ॥&#x9;036c&lt;br&gt;&#xA;युधिष्ठिर उवाच ।&#x9;037&lt;br&gt;&#xA;यथा नो दुर्हृदः पापा भवन्ति सुखिनः पुनः ।&#x9;037a&lt;br&gt;&#xA;कुर्यास्तथा त्वङ् कल्याणि लक्षयेयुर्न ते जनाः ॥&#x9;037c&lt;br&gt;&#xA;कल्याणम् भाषसे कृष्णे यथा कौलेयकी तथा ।&#x9;038a&lt;br&gt;&#xA;न पापमभिजानासि साध्वी साधुव्रते स्थिता ॥&#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/005/</guid>
      <description>&lt;p&gt;अध्यायः 005&#xA;पाण्डवैरिन्द्रसेनादीन्प्रति द्वारकादिगमनचोदना ॥ 1 ॥ पाण्डवान्प्रति धौम्येन राजगृहवासप्रकारानुशासनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कर्माण्युक्तानि युष्माभिर्यानि तानि चरिष्यथ ।&#x9;001a&lt;br&gt;&#xA;मम चापि यथा बुद्धिरुचिता हि विनिश्चयात् ॥&#x9;001c&lt;br&gt;&#xA;पुरोहितोऽयमस्माकमग्निहोत्राणि रक्षतु ।&#x9;002a&lt;br&gt;&#xA;सूतपौरोगवैः सार्धं द्रुपदस्य निवेशने ॥&#x9;002c&lt;br&gt;&#xA;इन्द्रसेनमुखाश्चेमे रथानादाय केवलान् ।&#x9;003a&lt;br&gt;&#xA;यान्तु द्वारवतीं शीघ्रमिति मे वर्तते मतिः ॥&#x9;003c&lt;br&gt;&#xA;इमाश्च नार्यो द्रौपद्याः सर्वाश्च परिचारिका ।&#x9;004a&lt;br&gt;&#xA;पाञ्चालानेव गच्छन्तु सूतपौरोगवैः सह ॥&#x9;004c&lt;br&gt;&#xA;सर्वैरपि च वक्तव्यन् न प्राज्ञायन्त पाण्डवाः ।&#x9;005a&lt;br&gt;&#xA;अर्धरात्रे महात्मानो भिक्षादान्ब्राह्मणानपि ।&#x9;005c&lt;br&gt;&#xA;गता ह्यस्मानपाहाय सर्वे द्वैतवनादिति ॥&#x9;005e&lt;br&gt;&#xA;वैशम्पायन उवाच ।&#x9;006&lt;br&gt;&#xA;एवं तेऽन्योन्यमामन्त्र्य कर्माण्युक्त्वा पृथक्पृथक् ।&#x9;006a&lt;br&gt;&#xA;धौम्यमामन्त्रयामासुः स च तान्मन्त्रमब्रवीत् ॥&#x9;006c&lt;br&gt;&#xA;तानन्वशात्स धर्मात्मा सर्वधर्मविशेषवित् ।&#x9;007a&lt;br&gt;&#xA;धौम्यः पुरोहितो राजन्पाण्डवान्पुरुषर्षभान् ॥&#x9;007c&lt;br&gt;&#xA;धौम्य उवाच ।&#x9;008&lt;br&gt;&#xA;विदितं वै यथा सर्वं लोके वृत्तमिदन् नृप ।&#x9;008a&lt;br&gt;&#xA;विदिते चापि वक्तव्यं सुहृद्भिरनुरागतः ॥&#x9;008c&lt;br&gt;&#xA;अतोऽहमभिवक्ष्यामि हेतुमात्रन् निबोधत ।&#x9;009a&lt;br&gt;&#xA;हन्तेमां राजवसतिं राजपुत्रा ब्रवीमि वः ।&#x9;009c&lt;br&gt;&#xA;यथा राजकुलम् प्राप्य चरन्प्रोष्य न रिष्यति ॥&#x9;009e&lt;br&gt;&#xA;दुर्वासमेव कौरव्य जातेन कुरुवेश्मनि ।&#x9;010a&lt;br&gt;&#xA;अमानितेन मानार्ह गूढेन परिवत्सरम् ॥&#x9;010c&lt;br&gt;&#xA;दिष्टद्वारो लभेद्द्रष्टुं राजस्वेषु न विश्वसेत् ।&#x9;011a&lt;br&gt;&#xA;न चानुशिष्याद्राजानमपृच्छन्तं कदाचन ॥&#x9;011c&lt;br&gt;&#xA;तूष्णीं त्वेनमुपासीत काले समभिपूजयेत् ॥&#x9;012a&lt;br&gt;&#xA;असूयन्ति हि राजानो जनाननृतवादिनः ।&#x9;013a&lt;br&gt;&#xA;तथैव चावमन्यन्ते मन्त्रिणं वादिनम् मृषा ॥&#x9;013c&lt;br&gt;&#xA;विदिते चास्य कुर्वीत कार्याणि सुलघून्यपि ।&#x9;014a&lt;br&gt;&#xA;एवं विचरतो राज्ञि न क्षतिर्जायते क्वचित् ॥&#x9;014c&lt;br&gt;&#xA;पाण्डवाग्निरयं लोके सर्वशस्त्रमयो महान ।&#x9;015a&lt;br&gt;&#xA;भर्ता गोप्ता च भूतानां राजा पुरुषविग्रहः ॥&#x9;015c&lt;br&gt;&#xA;सर्वात्मना वर्तमानं यथा दोषो न संस्पृशेत् ।&#x9;016a&lt;br&gt;&#xA;राजानमुपतिष्ठन्तं तस्य वृत्तं निबोधत ॥&#x9;016c&lt;br&gt;&#xA;क्षत्रियञ् चैव सर्पञ् च ब्राह्मणञ् च बहुश्रुतम् ।&#x9;017a&lt;br&gt;&#xA;नावमन्येत मेधावी कृशानपि कदाचन ॥&#x9;017c&lt;br&gt;&#xA;एतत्रयञ् च पुरुषं निर्दहेदवमानितम् ।&#x9;018a&lt;br&gt;&#xA;राजा तस्माद्बुधैर्नित्यम् पूजनीयः प्रयत्नतः ॥&#x9;018c&lt;br&gt;&#xA;नातिवर्तेत मर्यादाम् पुरुषो राजसम्मतः ।&#x9;019a&lt;br&gt;&#xA;व्यवहारम् पुनर्लोके मर्यादाम् पण्डिता विदुः ॥&#x9;019c&lt;br&gt;&#xA;न हि पुत्रं न नप्तारं न भ्रातरमरिन्दम ।&#x9;020a&lt;br&gt;&#xA;समतिक्रान्तमर्यादं पूजयन्ति पराधिपाः ॥&#x9;020c&lt;br&gt;&#xA;गच्छन्नपि पराम् भूतिम् भूमिपालनियोजितः ।&#x9;021a&lt;br&gt;&#xA;जात्यन्ध इव मन्येत मर्यादामनुचिन्तयन् ॥&#x9;021c&lt;br&gt;&#xA;धृष्टो द्वारं सदा पश्यन्न च राजसु विश्वसेत् ।&#x9;022a&lt;br&gt;&#xA;तदेवासनमन्विच्छेद्यत्र नाभिलषेत्परः ॥&#x9;022c&lt;br&gt;&#xA;यत्रोपविष्टः सङ्कल्पं नोपहन्याद्बलीयसः ।&#x9;023a&lt;br&gt;&#xA;तदासनं राजकुले ईप्सेत पुरुषो वसन् ॥&#x9;023c&lt;br&gt;&#xA;यथैनं यत्र चासीनं शङ्कयेद्दुष्टचरिणम् ।&#x9;024a&lt;br&gt;&#xA;न तत्रोपविशेज्जातु यो राजवसतिं वसेत् ॥&#x9;024c&lt;br&gt;&#xA;स्वभूमौ काममासीत तिष्ठेद्वा राजसन्निधौ ।&#x9;025a&lt;br&gt;&#xA;न त्वेवासनमन्यस्य प्रार्थयेत कदाचन ॥&#x9;025c&lt;br&gt;&#xA;परासनगतं ह्येनम्परस्य परिचारकाः ।&#x9;026a&lt;br&gt;&#xA;परिषद्यपकर्षेयुः परिहास्येत शत्रुभिः ॥&#x9;026c&lt;br&gt;&#xA;नित्यं विप्रतिषिद्धं तत्पुरस्तादासनम् मतम् ।&#x9;027a&lt;br&gt;&#xA;अर्थार्थं हि यदा भृत्यो राजानमुपतिष्ठते ॥&#x9;027c&lt;br&gt;&#xA;दक्षिणं वाऽथ वामं वा भागमाश्रित्य पण्डितः ।&#x9;028a&lt;br&gt;&#xA;तिष्ठेद्विनीतवद्राजन्न पुरस्तान्न पृष्ठतः ।&#x9;028c&lt;br&gt;&#xA;राक्षिणामात्तशस्त्राणां पश्चात्स्थानं विधीयते ॥&#x9;028e&lt;br&gt;&#xA;मातृगोत्रे स्वगोत्रे वा नाम्ना शीलेन वा पुनः ।&#x9;029a&lt;br&gt;&#xA;सङ्ग्रहार्थम् मनुष्याणां नित्यमाभाषिता भवेत् ॥&#x9;029c&lt;br&gt;&#xA;पूज्यमानोपि यो राज्ञा नरो न प्रतिपूजयेत् ।&#x9;030a&lt;br&gt;&#xA;नैनमाराधयेज्जातु शास्ता शिष्यानिवालसान् ॥&#x9;030c&lt;br&gt;&#xA;नास्य युग्यन् न पर्यङ्कं नासनन् न रथन् तथा ।&#x9;031a&lt;br&gt;&#xA;आरोहेत्सम्मतोऽस्मीति यो राजवसतिं वसेत् ॥&#x9;031c&lt;br&gt;&#xA;यो वै गृहेभ्यः प्रवसन्क्रियमाणमनुस्मरन् ।&#x9;032a&lt;br&gt;&#xA;उत्थाने नित्यसङ्कल्पो निस्तन्द्रीः संयतात्मवान् ॥&#x9;032c&lt;br&gt;&#xA;परीतः क्षुत्पिपासाभ्यां विहाय परिदेवनम् ।&#x9;033a&lt;br&gt;&#xA;दुःखेन सुखमन्विच्छेद्यो राजवसतिं वसेत् ॥&#x9;033c&lt;br&gt;&#xA;अन्येषु प्रेष्यमाणेषु पुरस्ताद्धीर उत्पतेत् ।&#x9;034a&lt;br&gt;&#xA;करिष्याम्यहमित्येव यः स राजसु सिध्यति ॥&#x9;034c&lt;br&gt;&#xA;उष्णे वा यदि वा शीते रात्रौ वा यदि वा दिवा ।&#x9;035a&lt;br&gt;&#xA;आदिष्टो न विकल्पेत यः स राजसु सिद्ध्यति ॥&#x9;035c&lt;br&gt;&#xA;नैव प्राप्तोऽवमन्येत सदाऽमात्यो विशारदः ।&#x9;036a&lt;br&gt;&#xA;मानम् प्राप्तो न हृष्येत न व्यथेच्च विमानितः ।&#x9;036c&lt;br&gt;&#xA;ऋजुर्मृदुः सत्यवादो यः स राजसु सिद्ध्यति ॥&#x9;036e&lt;br&gt;&#xA;नैव लाभाद्धर्षमियान्न व्यथेच्च विमानितः ।&#x9;037a&lt;br&gt;&#xA;समः पूर्णतुलेव स्याद्यो राजवसतिं वसेत् ॥&#x9;037c&lt;br&gt;&#xA;अल्पेच्छो धृतिमान्राजञ्छायेवानुगतः सदा ।&#x9;038a&lt;br&gt;&#xA;दक्षः प्रदक्षिणो धीरः स राजवसतिं वसेत् ॥&#x9;038c&lt;br&gt;&#xA;इतिहासपुराणज्ञः कुशलः सत्कथासु च ।&#x9;039a&lt;br&gt;&#xA;वदान्यः सत्यवाक्वापि यो राजवसतिं वसेत् ॥&#x9;039c&lt;br&gt;&#xA;न मिथो भाषितं राज्ञो मनुष्येषु प्रकाशयेत् ।&#x9;040a&lt;br&gt;&#xA;यञ् चासूयन्ति राजानः पुरुषं नो वदेच्च तम् ॥&#x9;040c&lt;br&gt;&#xA;नैषां कर्मसु संयुक्तो धनङ् किञ्चिदुपस्पृशेत् ।&#x9;041a&lt;br&gt;&#xA;प्राप्नुयादाददानो वा बन्धं वा वधमेव वा ॥&#x9;041c&lt;br&gt;&#xA;तुल्योपस्थितयोः पश्य मम चान्यस्य चोभयोः ।&#x9;042a&lt;br&gt;&#xA;अन्यम् पुष्णाति मद्धीनमिति धीरो न मुह्यति ॥&#x9;042c&lt;br&gt;&#xA;श्रेयांसं हि परित्यज्य वैद्यं कर्मणिकर्मणि ।&#x9;043a&lt;br&gt;&#xA;पापीयांसम् प्रकुर्वीरञ्शीलमेषां तथाविधम् ॥&#x9;043c&lt;br&gt;&#xA;नैषां दारेषु कुर्वीत प्राज्ञो मैत्रीं कथञ्चन ।&#x9;044a&lt;br&gt;&#xA;रक्षणन् तु न सेवेत यो राजवसतिं वसेत् ॥&#x9;044c&lt;br&gt;&#xA;यदा ह्यभिसमीक्षेत प्रेष्यं स्त्रीभिः समागतम् ।&#x9;045a&lt;br&gt;&#xA;बुद्धिः परिभवेत्तस्य राजा शङ्केत वा पुनः ॥&#x9;045c&lt;br&gt;&#xA;शङ्कितस्य पुनः स्त्रीषु कस्य भृत्यस्य भूमिपः ।&#x9;046a&lt;br&gt;&#xA;जीवितं साधु मन्येत प्रकृतिस्थो बलात्कृतः ॥&#x9;046c&lt;br&gt;&#xA;हर्षवस्तुषु चाप्यत्र वर्तमानेषु केषु चित् ।&#x9;047a&lt;br&gt;&#xA;नातिगाढम् प्रहृष्येत तान्येवास्यानुपूजयेत् ॥ 47 ॥&#x9;047c&lt;br&gt;&#xA;हर्षाद्धि मन्दः पुरुषः स्वैरङ् कुर्वीत वैकृतम् ।&#x9;048a&lt;br&gt;&#xA;तदस्यान्तःपुरे वृत्तमीक्षाङ् कुर्वीत भूमिपः ॥&#x9;048c&lt;br&gt;&#xA;अन्तःपुरगतं ह्येनं स्त्रियः क्लीबाश्च सर्वतः ।&#x9;049a&lt;br&gt;&#xA;वर्तमानं यथावच्च कुत्सयेयुरसंशयम् ॥&#x9;049c&lt;br&gt;&#xA;तस्माद्गम्भीरमात्मानङ् कृत्वा हर्षं नियम्य च ।&#x9;050a&lt;br&gt;&#xA;नित्यमन्तःपुरे राज्ञो न वृत्तं कीर्तयेद्बहिः ॥&#x9;050c&lt;br&gt;&#xA;यथा हि सुमहामन्त्रो भिद्यमानो हरेत्सुखम् ।&#x9;051a&lt;br&gt;&#xA;एवमन्तःपुरे वृत्तं श्रूयमाणम् बहिर्भवेत् ॥&#x9;051c&lt;br&gt;&#xA;या तु वृत्तिरबाह्यानाम् बाह्यानामपि केवलम् ।&#x9;052a&lt;br&gt;&#xA;उभयेषां समस्तानां शृणु राजोपजीविनाम् ॥&#x9;052c&lt;br&gt;&#xA;न स्त्रियो जातु मन्येत बाह्ये वाभ्यन्तरेऽपि वा ।&#x9;053a&lt;br&gt;&#xA;अनुजीविनां नरेन्द्रस्तु सृजेद्धि सुमहद्भयम् ॥&#x9;053c&lt;br&gt;&#xA;मत्वाऽस्य प्रियमात्मानं राजरत्नानि राजवत् ।&#x9;054a&lt;br&gt;&#xA;अराजा राजयोग्यानि नोपयुञ्जीत पण्डितः ॥&#x9;054c&lt;br&gt;&#xA;अराजानं हि रत्नानि राजकान्तानि राजवत् ।&#x9;055a&lt;br&gt;&#xA;भुञ्जानन् तन् नरं राजा न तितिक्षेत जीवितम् ॥&#x9;055c&lt;br&gt;&#xA;तस्मादव्यक्तभोगेन भोक्तव्यम् भूतिमिच्छता ।&#x9;056a&lt;br&gt;&#xA;तुल्यभोगं हि राजा तु भृत्यङ् कोपेन योजयेत् ॥&#x9;056c&lt;br&gt;&#xA;न चापत्येन सम्प्रीतिं राज्ञः कुर्वीत केनचित् ।&#x9;057a&lt;br&gt;&#xA;अधिक्षिप्तमनर्थञ् च द्वेष्यञ् च परिवर्जयेत् ॥&#x9;057c&lt;br&gt;&#xA;एतां हि सेवमानस्य नरसीमाञ् चतुर्विधाम् ।&#x9;058a&lt;br&gt;&#xA;द्विधा विच्छिद्यते मूलं राजमूलोपसेविनः ॥&#x9;058c&lt;br&gt;&#xA;एतैस्तु विपरीता या नरसीमा नराधमैः ।&#x9;059a&lt;br&gt;&#xA;तथा कुर्वीत संसर्गन् न विरोधङ् कथञ्चन ॥&#x9;059c&lt;br&gt;&#xA;बन्धुभिश्च नरेन्द्रस्य बलवद्भिश्च मानवैः ।&#x9;060a&lt;br&gt;&#xA;साधु मन्येत संसर्गन् न विरोधङ् कथञ्चन ॥&#x9;060c&lt;br&gt;&#xA;ताभ्यां तु नरसीमाभ्यां विरुद्धस्याल्पतेजसः ।&#x9;061a&lt;br&gt;&#xA;प्रथमञ् छिद्यते मूलम् द्वितीयञ् जायते भयम् ॥&#x9;061c&lt;br&gt;&#xA;उद्धतानाञ् च यो वेषः कुहकानाञ् च यो भवेत् ।&#x9;062a&lt;br&gt;&#xA;राजवेषञ् च विस्पष्टं सेवमानो न वर्धते ।&#x9;062c&lt;br&gt;&#xA;इतराभ्यान् तु वेषाभ्याम् परिहास्येत बान्धवैः ॥&#x9;062e&lt;br&gt;&#xA;अपुम्भिश्चैव पुम्भिश्च स्त्रीभिः स्त्रीदर्शिभिर्नरैः ।&#x9;063a&lt;br&gt;&#xA;शक्ये सति न सम्भाषां जातु कुर्वीत कर्हिचित् ॥&#x9;064a&lt;br&gt;&#xA;प्रतिसम्भाषमाणो हि त्रिभिरेतैरचेतनः ।&#x9;064c&lt;br&gt;&#xA;श्येनः पेशीमिवादत्ते पुरुषो भूतिमात्मनः ॥&#x9;064e&lt;br&gt;&#xA;ये च राज्ञाऽभिसत्कारं लभेरन्कारणादिव ।&#x9;065a&lt;br&gt;&#xA;तैश्च सामन्तदूतैश्च न संसज्येत कर्हिचित् ॥&#x9;065c&lt;br&gt;&#xA;न चान्याचरिताम् भूमिमसन्दिष्टो महीपतेः ।&#x9;066a&lt;br&gt;&#xA;उपसेवेत मेधावी यो राजवसतिं वसेत् ॥&#x9;066c&lt;br&gt;&#xA;न च सन्दर्शने राज्ञां प्रबन्धमभिसञ्जपेत् ।&#x9;067a&lt;br&gt;&#xA;अपि चैतद्दरिद्राणां व्यलीकस्थानमुत्तमम् ॥&#x9;067c&lt;br&gt;&#xA;अर्थकामा च या नारी राजानं स्यादुपस्थिता ।&#x9;068a&lt;br&gt;&#xA;अनुजीवी तथायुक्तां निध्यायन्दुष्यते च सः ॥&#x9;068c&lt;br&gt;&#xA;तस्मान्नारीन् न निध्यायेत्तथायुक्तां विचक्षणः ।&#x9;069a&lt;br&gt;&#xA;तथा क्षुतञ् च वातञ् च निष्ठीवञ् चाचरेच्छनैः ॥&#x9;069c&lt;br&gt;&#xA;न नर्मसु हसेज्जातु मूढवृत्तिर्हि सा स्मृता ।&#x9;070a&lt;br&gt;&#xA;स्मितं तु मृदुपूर्वेण दर्शयीत प्रसादजम् ॥&#x9;070c&lt;br&gt;&#xA;न चाक्षौ न भुजौ जातु न च वाक्यं समाक्षिपेत् ।&#x9;071a&lt;br&gt;&#xA;न च तिर्यगवेक्षेत चक्षुर्भ्यां सम्यगाचरेत् ॥&#x9;071c&lt;br&gt;&#xA;भ्रुकुटिञ् च न कुर्वीत न चाङ्गुष्ठैर्लिखेन्महीम् ।&#x9;072a&lt;br&gt;&#xA;न च गाढं विजृम्भेत जातु राज्ञः समीपतः ॥&#x9;072c&lt;br&gt;&#xA;न प्रशंसेन्ना चासूयेत्प्रियेषु च हितेषु च ।&#x9;073a&lt;br&gt;&#xA;स्तूयमानेषु वा तत्र दूष्यमानेषु वा पुनः ॥&#x9;073c&lt;br&gt;&#xA;अथ सन्दृश्यमानेषु प्रियेषु च हितेषु च ।&#x9;074a&lt;br&gt;&#xA;श्रूयमाणेषु वाक्येषु वर्णयेदमृतं यथा ॥&#x9;074c&lt;br&gt;&#xA;न राज्ञः प्रतिकूलानि सेवमानः सुखी भवेत् ।&#x9;075a&lt;br&gt;&#xA;पुत्रो वा यदि वा भ्राता यद्यप्यात्मसमो भवेत् ॥&#x9;075c&lt;br&gt;&#xA;अप्रमत्तो हि राजानं रञ्जयेच्छीलसम्पदा ।&#x9;076a&lt;br&gt;&#xA;उत्थानेन तु मेधावी शौचेन विविधेन च ॥&#x9;076c&lt;br&gt;&#xA;स्नानं हि वस्त्रशुद्धिश्च शारीरं शौचमुच्यते ।&#x9;077a&lt;br&gt;&#xA;असक्तिः प्राकृतार्थेषु द्वितीयं शौचमुच्यते ॥&#x9;077c&lt;br&gt;&#xA;राजा भोजो विराट् सम्राट् क्षत्रियो भूपतिर्नृपः ।&#x9;078a&lt;br&gt;&#xA;य एतैः स्तूयते शब्दैः कस्तं नार्चितुमर्हति ॥&#x9;078c&lt;br&gt;&#xA;तस्माद्भक्त्या च युक्तः सन्सत्यवादी जितेन्द्रियः ।&#x9;079a&lt;br&gt;&#xA;मेधावी धृतिमान्प्राज्ञः संश्रयीत महीपतिम् ॥&#x9;079c&lt;br&gt;&#xA;कृतज्ञम् प्राज्ञमक्षुद्रं दृढभक्तिञ् जितेन्द्रियम् ।&#x9;080a&lt;br&gt;&#xA;वर्धमानं स्थितं स्थाने संश्रयीत महीपतिम् ॥&#x9;080c&lt;br&gt;&#xA;एष वः समुदाचारः समुद्दिष्टो यथाविधि ।&#x9;081a&lt;br&gt;&#xA;यथार्थान्सम्प्रपत्स्यन्ते पार्थ राजोपजीविनः ॥&#x9;081c&lt;br&gt;&#xA;संवत्सरमिमं तावदेवंशीला बुभूषथः ।&#x9;082a&lt;br&gt;&#xA;ततः स्वविषयम् प्राप्य यथाकामञ् चरिष्यथ ॥&#x9;082c&lt;br&gt;&#xA;वैशम्पायन उवाच ।&#x9;083&lt;br&gt;&#xA;तन् तथेत्यब्रुवन्पार्थाः पितृकल्पं यशस्विनम् ।&#x9;083a&lt;br&gt;&#xA;प्रहृष्टाश्चाभिवाद्यैनमुपातिष्ठन्परन्तपाः ॥&#x9;083c&lt;br&gt;&#xA;तेषाम् प्रतिष्ठमानानाम् मन्त्रांश्च ब्राह्मणोऽजपत् ।&#x9;084a&lt;br&gt;&#xA;भवाय राज्यलाभाय वीर्याय विजयाय च ॥&#x9;084c&lt;br&gt;&#xA;ततोऽब्रवीदसौ विप्रो वाचमाशीः प्रयुज्य च ।&#x9;085a&lt;br&gt;&#xA;स्वद्रव्यप्रतिलाभाय शत्रूणाम् मर्दनाय च ॥&#x9;085c&lt;br&gt;&#xA;स्वस्ति वोस्तु शिवः पन्था द्रक्ष्यामि पुनरागतान् ।&#x9;086a&lt;br&gt;&#xA;इत्युक्ता हृष्टमनसो गुरुणा तेन धीमता ।&#x9;086c&lt;br&gt;&#xA;युधिष्ठिरमुखाः सर्वे गन्तुं समुपचक्रमुः ॥ ॥&#x9;086e&lt;br&gt;&#xA;इति श्रीमन्महाभारते विराटपर्वणि पाण्डवप्रवेशपर्वणि पञ्चमोऽध्यायः ॥ 5 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;पाण्डवैर्धौम्यविसर्जनपूर्वकं विराटनगरसमीपगमनम्  ॥&lt;/p&gt;&#xA;&lt;p&gt;वैशम्पायन उवाच &#x9;KK04-01-006-001&lt;br&gt;&#xA;तेऽग्निं प्रदक्षिणं कृत्वा ब्राह्मणं च पुरोहितम् ।&#x9;KK04-01-006-001a&lt;br&gt;&#xA;अभिवाद्य ततः सर्वे प्रस्थातुमुपचक्रमुः  ॥&#x9;KK04-01-006-001c&lt;br&gt;&#xA;युधिष्ठिर उवाच &#x9;KK04-01-006-002&lt;br&gt;&#xA;अनुशिष्टोस्मि भद्रं ते नैतद्वक्ताऽस्ति कश्चन ।&#x9;KK04-01-006-002a&lt;br&gt;&#xA;कुन्तीमृते मातरं नः पितरं च यशस्विनम् ॥ &#x9;KK04-01-006-002c&lt;br&gt;&#xA;यदेवानन्तरं कार्यं तद्भवान्वक्तुमर्हति ।&#x9;KK04-01-006-003a&lt;br&gt;&#xA;तारणाय तु दुःखस्य प्रस्थानाय भवाय च ॥&#x9;KK04-01-006-003c&lt;br&gt;&#xA;वैशम्पायन उवाच &#x9;KK04-01-006-004&lt;br&gt;&#xA;तेषां प्रतिष्ठमानानां धौम्यो मन्त्रानथाजपत् ।&#x9;KK04-01-006-004a&lt;br&gt;&#xA;सर्वविघ्नप्रशमनानर्थसिद्धिकरांस्तथा ।&#x9;KK04-01-006-004c&lt;br&gt;&#xA;ततः पावकमुज्ज्वाल्य मन्त्रहव्यपुरुस्कृतम् ॥ &#x9;KK04-01-006-004e&lt;br&gt;&#xA;याज्ञसेनीं पुरस्कृत्य सर्व एव महारथाः ।&#x9;KK04-01-006-005a&lt;br&gt;&#xA;प्राद्रवन्सह धौम्येन बद्धशस्त्रा वनाद्वनम् ॥ &#x9;KK04-01-006-005c&lt;br&gt;&#xA;ते वीरा बद्धनिस्त्रिंशा धनुर्बाणकलापिनः ।&#x9;KK04-01-006-006a&lt;br&gt;&#xA;अगच्छन्भीमधन्वानः काम्यकाद्यमुनां नदीम् ॥ &#x9;KK04-01-006-006c&lt;br&gt;&#xA;उत्तरेण दशार्णानां पाञ्चालान्दक्षिणेन तु ।&#x9;KK04-01-006-007a&lt;br&gt;&#xA;अन्तरेण यकृल्लोम्नः शूरसेनांश्च पाण्डवाः ॥ &#x9;KK04-01-006-007c&lt;br&gt;&#xA;ते तस्या दक्षिणं तीरमन्वगच्छन्पदातयः ।&#x9;KK04-01-006-008a&lt;br&gt;&#xA;ततः प्रत्यक्प्रयातास्ते सङ्क्रामन्तो वनाद्वनम् ॥ &#x9;KK04-01-006-008c&lt;br&gt;&#xA;वसाना वनदुर्गेषु रमणीयेषु धन्विनः ।&#x9;KK04-01-006-009a&lt;br&gt;&#xA;पल्वलेषु च रम्येषु नदीनां सङ्गमेषु च ॥ &#x9;KK04-01-006-009c&lt;br&gt;&#xA;द्रुमान्नानाविधाकारान्नानाविधलताकुलान् ।&#x9;KK04-01-006-010a&lt;br&gt;&#xA;कुसुमाढ्यान्मनःकान्ताञ्शुभगन्धान्मनोरमान् ॥ &#x9;KK04-01-006-010c&lt;br&gt;&#xA;पार्था निरीक्षमाणाश्च तान्द्रुमान्पुष्पशालिनः ।&#x9;KK04-01-006-011a&lt;br&gt;&#xA;जिघ्रन्तः पुष्पगन्धांश्च फलगन्धान्मनोरमान् ॥ &#x9;KK04-01-006-011c&lt;br&gt;&#xA;विध्यन्तो मृगजातानि महेष्वासा महाबलाः ।&#x9;KK04-01-006-012a&lt;br&gt;&#xA;उषित्वा द्वादशसमा वने परपुरञ्जयाः ।&#x9;KK04-01-006-012c&lt;br&gt;&#xA;लुब्धान्ब्रुवाणा मात्स्यस्य विषयं प्राविशंस्तदा ॥ &#x9;KK04-01-006-012e&lt;br&gt;&#xA;तत्र धौम्यं महेष्वासाः पाण्डवेया व्यसर्जयन् ।&#x9;KK04-01-006-013a&lt;br&gt;&#xA;अग्निहोत्रं परिचरन्सोऽबुद्धोऽवसदाश्रमे ॥ &#x9;KK04-01-006-013c&lt;br&gt;&#xA;ततस्तेषु प्रयातेषु पाण्डवेषु महात्मसु ।&#x9;KK04-01-006-014a&lt;br&gt;&#xA;इन्द्रसेनमुखाश्चैव यथोक्तं प्राप्य निर्वृताः ।&#x9;KK04-01-006-014c&lt;br&gt;&#xA;रथानश्वांश्च रक्षन्तः सुखमूषुः सुसंवृताः ॥ &#x9;KK04-01-006-014e&lt;br&gt;&#xA;ततो जनपदं प्राप्य कृष्णा राजानमब्रवीत् ॥ &#x9;KK04-01-006-015ac&lt;br&gt;&#xA;पश्यैकपद्यो दृश्यन्ते क्षेत्रे गोष्ठं समाश्रिताः ।&#x9;KK04-01-006-016a&lt;br&gt;&#xA;वृक्षांश्चोपवनोपेतान्ग्रामाणां नगरस्य च ॥&#x9;KK04-01-006-016c&lt;br&gt;&#xA;व्यक्तं दूरे विराटस्य राजधानी भविष्यति ।&#x9;KK04-01-006-017a&lt;br&gt;&#xA;वसामेहापरां रात्रिं बलवान्मे परिश्रमः ॥ &#x9;KK04-01-006-017c&lt;br&gt;&#xA;युधिष्ठिर उवाच &#x9;KK04-01-006-018&lt;br&gt;&#xA;इमां कमलपत्राक्षीं द्रौपदीं माद्रिनन्दन ।&#x9;KK04-01-006-018a&lt;br&gt;&#xA;मुहूर्तं परिगृह्यैनां बाहुभ्यां नकुल व्रज ॥ &#x9;KK04-01-006-018c&lt;br&gt;&#xA;ततोऽदूरे विराटस्य नगरं भरतर्षभ ।&#x9;KK04-01-006-019a&lt;br&gt;&#xA;राजधान्यां निवत्स्यामः प्रमुक्तमिव नो वनम् ॥ &#x9;KK04-01-006-019c&lt;br&gt;&#xA;नकुल उवाच &#x9;KK04-01-006-020&lt;br&gt;&#xA;पूर्वाह्णे मृगयां कृत्वा मया विद्धा मृगा वने ।&#x9;KK04-01-006-020a&lt;br&gt;&#xA;अटवी च मया दूरं धृता मृगवधेप्सुना ॥ &#x9;KK04-01-006-020c&lt;br&gt;&#xA;विषमा ह्यतिदुर्गा च वेगवत्परिधावता ।&#x9;KK04-01-006-021a&lt;br&gt;&#xA;सोहं धर्माभितप्तो वै नैनामादातुमुत्सहे ॥&#x9;KK04-01-006-021c&lt;br&gt;&#xA;युधिष्ठिर उवाच &#x9;KK04-01-006-022&lt;br&gt;&#xA;सहदेव त्वमादाय मुहूर्तं द्रौपदीं नय ।&#x9;KK04-01-006-022a&lt;br&gt;&#xA;राजधान्यां निवत्स्यामः सुमुक्तमिव नो वनम् ॥ &#x9;KK04-01-006-022c&lt;br&gt;&#xA;सहदेव उवाच &#x9;KK04-01-006-023&lt;br&gt;&#xA;अहमप्यस्मि तृषितः क्षुधया परिपीडितः ।&#x9;KK04-01-006-023a&lt;br&gt;&#xA;परिश्रान्तश्च भद्रं ते नैनामादातुमुत्सहे ॥ &#x9;KK04-01-006-023c&lt;br&gt;&#xA;युधिष्ठिर उवाच &#x9;KK04-01-006-024&lt;br&gt;&#xA;एहि वीर विशालाक्ष वीरसिंह इवार्जुन ।&#x9;KK04-01-006-024a&lt;br&gt;&#xA;इमां कमलपत्राक्षीं द्रौपदीं द्रुपदात्मजाम् ॥ &#x9;KK04-01-006-024c&lt;br&gt;&#xA;परिगृह्य मुहूर्तं त्वं बाहुभ्यां कुशलं व्रज ।&#x9;KK04-01-006-025a&lt;br&gt;&#xA;राजधान्यां निवत्स्यामः प्रमुक्तमिव नो वनम् ॥ &#x9;KK04-01-006-025c&lt;br&gt;&#xA;वैशम्पायन उवाच &#x9;KK04-01-006-026&lt;br&gt;&#xA;गुरोर्वचनमाज्ञाय सम्प्रहृष्टो जितेन्द्रियः ।&#x9;KK04-01-006-026a&lt;br&gt;&#xA;बाहुभ्यां परिगृह्याथ राजपुत्रीमनिन्दिताम् ।&#x9;KK04-01-006-026c&lt;br&gt;&#xA;प्रवव्राज महाबाहुरर्जुनः प्रियदर्शनाम् ॥ &#x9;KK04-01-006-026e&lt;br&gt;&#xA;जटिलो वल्कलधरः शततूणीधनुर्धरः ।&#x9;KK04-01-006-027a&lt;br&gt;&#xA;स्कन्धे कृत्वा वरारोहां बालामायतलोचनाम् ।&#x9;KK04-01-006-027c&lt;br&gt;&#xA;आनीय नगराभ्याशमवातारयदर्जुनः ॥&#x9;KK04-01-006-027e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;पाण्डवैर्वनमध्ये श्मशानसन्निहिते शमीवृक्षे स्वायुधनिक्षेपः ॥ 1 ॥ तथा स्वेषां साङ्केतिकनामकल्पनेन विराटनगरपरिसरगमनम् ॥ 2 ॥&#xA;वैशम्पायन उवाच &#x9;KK04-01-007-001&lt;br&gt;&#xA;स राजधानीं सम्प्राप्य पार्थिवोऽर्जुनमब्रवीत् ।&#x9;KK04-01-007-001a&lt;br&gt;&#xA;इमानि पुरुषव्याघ्र आयुधानि परन्तप ।&#x9;KK04-01-007-001c&lt;br&gt;&#xA;कस्मिन्न्यासयितव्यानि गुप्तिश्चैषां कथं भवेत् ॥ &#x9;KK04-01-007-001e&lt;br&gt;&#xA;सायुधा हि वयं तात प्रवेक्ष्यामः पुरं यदि ।&#x9;KK04-01-007-002a&lt;br&gt;&#xA;समुद्वेगं जनस्यास्य करिष्यामो न संशयः ॥ &#x9;KK04-01-007-002c&lt;br&gt;&#xA;गाण्डीवं हि नरव्याघ्र त्रिषु लोकेषु विश्रुतम् ।&#x9;KK04-01-007-003a&lt;br&gt;&#xA;कथं नाविष्कृताः स्यामो धार्तराष्ट्रस्य मारिष ॥ &#x9;KK04-01-007-003c&lt;br&gt;&#xA;यदीदं धनुरादाय चरेम सजने पुरे ।&#x9;KK04-01-007-004a&lt;br&gt;&#xA;क्षिप्रं नः प्रतिजानीयुर्मनुष्या नात्र संशयः ॥ &#x9;KK04-01-007-004c&lt;br&gt;&#xA;एकस्मिन्नपि विज्ञाते समयं नो व्यतीत्य च ।&#x9;KK04-01-007-005a&lt;br&gt;&#xA;भूयो द्वादशवर्षाणि प्रविशेम वनं वयम् ॥ &#x9;KK04-01-007-005c&lt;br&gt;&#xA;तस्मात्सर्वाणि शस्त्राणि प्रच्छाद्यान्यत्र यत्र वा ।&#x9;KK04-01-007-006a&lt;br&gt;&#xA;प्रविशेम पुरश्रेष्ठं तथा सम्यक्कृतं भवेत् ॥ &#x9;KK04-01-007-006c&lt;br&gt;&#xA;वैशम्पायन उवाच &#x9;KK04-01-007-007&lt;br&gt;&#xA;अजातशत्रोर्वचनं श्रुत्वा चैव महायशाः ।&#x9;KK04-01-007-007a&lt;br&gt;&#xA;उवाच धर्मपुत्रं तमर्जुनः परवीरहा ॥ &#x9;KK04-01-007-007c&lt;br&gt;&#xA;इयं वने मनुष्येन्द्र महती दृश्यते शमी ।&#x9;KK04-01-007-008a&lt;br&gt;&#xA;भीमशाखा दुरारोहा श्मशानस्य समीपतः ॥ &#x9;KK04-01-007-008c&lt;br&gt;&#xA;उत्पथे चापि जातेयं मनुष्यैर्न निषेव्यते ।&#x9;KK04-01-007-009a&lt;br&gt;&#xA;विपुलाऽऽकीर्णशाखा च वायसैरुपसेविता ॥ &#x9;KK04-01-007-009c&lt;br&gt;&#xA;स्नेहानुबद्धां पश्यामि दुरारोहामिमां शमीम् ॥ &#x9;KK04-01-007-010ac&lt;br&gt;&#xA;समीपे च श्मशानस्य गृहं नास्य विशेषतः ।&#x9;KK04-01-007-011a&lt;br&gt;&#xA;समासज्यायुधान्यस्यां गच्छामो नगरं नृप ॥ &#x9;KK04-01-007-011c&lt;br&gt;&#xA;न चास्यां चारयिष्यन्ति मनुष्याः पार्थ केचन ॥ &#x9;KK04-01-007-012ac&lt;br&gt;&#xA;धनुर्भिः पुरुषं कृत्वा चर्मकेशास्थिसंवृतम् ।&#x9;KK04-01-007-013a&lt;br&gt;&#xA;उद्बन्धमिव कृत्वा च धनुर्ज्यापाशसंवृतम् ।&#x9;KK04-01-007-013c&lt;br&gt;&#xA;अस्यामायुधमासज्य गच्छाम नगरं वयम् ॥ 13 ॥&#x9;KK04-01-007-013e&lt;br&gt;&#xA;एवं परिहरिष्यन्ति मनुष्या वनचारिणः ।&#x9;KK04-01-007-014a&lt;br&gt;&#xA;अत्रैवं नावबुध्यन्ते मनुष्याः केचिदायुधम् ॥ &#x9;KK04-01-007-014c&lt;br&gt;&#xA;वैशम्पायन उवाच &#x9;KK04-01-007-015&lt;br&gt;&#xA;एवमुक्त्वा स राजानं धर्मात्मानं धनञ्जयः ।&#x9;KK04-01-007-015a&lt;br&gt;&#xA;प्रचक्रमे निधानाय शस्त्राणां भरतर्षभ ॥&#x9;KK04-01-007-015c&lt;br&gt;&#xA;तानि सर्वाणि सन्नह्य पञ्च पञ्चाचलोपमाः ।&#x9;KK04-01-007-016a&lt;br&gt;&#xA;आयुधानि कलापांश्च निस्त्रिंशानतुलप्रभान् ॥ &#x9;KK04-01-007-016c&lt;br&gt;&#xA;ततो युधिष्ठिरो राजा सहदेवमुवाच ह ।&#x9;KK04-01-007-017a&lt;br&gt;&#xA;आरुह्येमां शमीं वीर निधत्स्वेहायुधानि नः ॥&#x9;KK04-01-007-017c&lt;br&gt;&#xA;इति सन्दिश्य तं पार्थः पुनरेव धनञ्जयम् ।&#x9;KK04-01-007-018a&lt;br&gt;&#xA;अब्रवीदायुधानीह निधातुं भरतर्षभः ॥ &#x9;KK04-01-007-018c&lt;br&gt;&#xA;वैशम्पायन उवाच &#x9;KK04-01-007-019&lt;br&gt;&#xA;येन देवान्मनुष्यांश्च पिशाचोरगराक्षसान् ।&#x9;KK04-01-007-019a&lt;br&gt;&#xA;निवातकवचांश्चापि पौलोमांश्च परन्तपः ।&#x9;KK04-01-007-019c&lt;br&gt;&#xA;कालकेयांश्च दुर्धर्षान्सर्वांश्चैकरथोऽजयत् ॥ &#x9;KK04-01-007-019e&lt;br&gt;&#xA;स्फीताञ्जनपदांश्चान्यानजयत्कुरुनन्दनः ।&#x9;KK04-01-007-020a&lt;br&gt;&#xA;तदुदग्रं महाघोरं सपत्नगणसूदनम् ।&#x9;KK04-01-007-020c&lt;br&gt;&#xA;अपज्यमकरोत्पार्थो गाण्डीवं च भयङ्करम् ॥ &#x9;KK04-01-007-020e&lt;br&gt;&#xA;येन वीरः कुरुक्षेत्रमभ्यरक्षत्परन्तपः ।&#x9;KK04-01-007-021a&lt;br&gt;&#xA;जृम्भिते च धनुःश्रेष्ठे न्यासार्थं नृपसत्तमः ॥&#x9;KK04-01-007-021c&lt;br&gt;&#xA;धर्मपुत्रो महातेजाः सर्वलोकवशङ्करम् ।&#x9;KK04-01-007-022a&lt;br&gt;&#xA;भुजङ्गभोगसदृशं मणिकाञ्चनभूषितम् ॥ &#x9;KK04-01-007-022c&lt;br&gt;&#xA;वित्रासनं दानवानां राक्षसानां च नित्यशः ।&#x9;KK04-01-007-023a&lt;br&gt;&#xA;धनूरत्नं महातेजा जृम्भयामास पाण्डवः ॥&#x9;KK04-01-007-023c&lt;br&gt;&#xA;पाञ्चालान्येन सङ्ग्रामे भीमसेनोऽजयत्पुरा ।&#x9;KK04-01-007-024a&lt;br&gt;&#xA;प्रत्यषेधद्बहूनेकः सपत्नांश्चापि दिग्जये ॥ &#x9;KK04-01-007-024c&lt;br&gt;&#xA;निशम्य यस्य विष्फारं विद्रवन्ति रणे परे ।&#x9;KK04-01-007-025a&lt;br&gt;&#xA;पर्वतस्येव दीर्णस्य विस्फोटमशनेरिव ॥ &#x9;KK04-01-007-025c&lt;br&gt;&#xA;सैन्धवं येन राजानं जित्वा क्रुद्धः परामृशत् ।&#x9;KK04-01-007-026a&lt;br&gt;&#xA;येन क्रोधवशाञ्जघ्ने पर्वते गन्धमादने ॥ &#x9;KK04-01-007-026c&lt;br&gt;&#xA;दिव्यं सौगन्धिकं पुष्पं येनाजैषीत्स पाण्डवः ।&#x9;KK04-01-007-027a&lt;br&gt;&#xA;त्रिगर्तान्येन सङ्ग्रामे जित्वा त्रैगर्तमानयत् ॥ &#x9;KK04-01-007-027c&lt;br&gt;&#xA;इन्द्राशनिसमस्पर्शं वज्रहाटकभूषितम् ।&#x9;KK04-01-007-028a&lt;br&gt;&#xA;ज्यापाशं धनुषस्तस्य भीमसेनोऽवतारयत् ॥ &#x9;KK04-01-007-028c&lt;br&gt;&#xA;नकुलं पुनराहूय धर्मराजो युधिष्ठिरः ।&#x9;KK04-01-007-029a&lt;br&gt;&#xA;उवाच येन सङ्ग्रामे सर्वशत्रूञ्जिघांससि ॥ &#x9;KK04-01-007-029c&lt;br&gt;&#xA;सुराष्ट्राञ्जितवान्येन शार्ङ्गगाण्डीवसन्निभम् ।&#x9;KK04-01-007-030a&lt;br&gt;&#xA;सुवर्णविकृतं सारमिन्द्रायुधनिभं वरम् ॥ &#x9;KK04-01-007-030c&lt;br&gt;&#xA;तवानुरूपं सुकृतं चापमेतदलङ्कृतम् ।&#x9;KK04-01-007-031a&lt;br&gt;&#xA;तद्व्यंसयित्वा ज्यापाशं निधातुं धनुराहर ॥ &#x9;KK04-01-007-031c&lt;br&gt;&#xA;वैशम्पायन उवाच &#x9;KK04-01-007-032&lt;br&gt;&#xA;अजयत्पश्चिमामाशां धनुषा येन पाण्डवः ।&#x9;KK04-01-007-032a&lt;br&gt;&#xA;माद्रीपुत्रो महाबाहुस्ताम्रास्यो मितभाषिता ॥ &#x9;KK04-01-007-032c&lt;br&gt;&#xA;तस्य मौर्वीमपाकर्षच्छूरः सङ्क्रन्दनो युधि ।&#x9;KK04-01-007-033a&lt;br&gt;&#xA;कुले नास्ति समो रूपे यस्येति नकुलः स्मृतः ॥ &#x9;KK04-01-007-033c&lt;br&gt;&#xA;सहदेवं च सम्प्रेक्ष्य पुनर्धर्मसुतोऽब्रवीत् ।&#x9;KK04-01-007-034a&lt;br&gt;&#xA;कलिङ्गान्द्राक्षिणात्यांश्च मागधांश्चाजिशोभनः ॥ &#x9;KK04-01-007-034c&lt;br&gt;&#xA;येनैव शत्रून्समरे अधाक्षीररिमर्दन ।&#x9;KK04-01-007-035a&lt;br&gt;&#xA;तत्स्रंसयित्वा ज्यापाशं निधातुं धनुराहर ॥ &#x9;KK04-01-007-035c&lt;br&gt;&#xA;वैशम्पायन उवाच &#x9;KK04-01-007-036&lt;br&gt;&#xA;दक्षिणां दक्षिणाचारो दिशं येनाजयत्प्रभुः ।&#x9;KK04-01-007-036a&lt;br&gt;&#xA;अपज्यमकरोद्वीरः सहदेवस्तदायुधम् ॥ &#x9;KK04-01-007-036c&lt;br&gt;&#xA;दीप्तान्खण्डांश्च सुदृढान्सुतीक्ष्णान्कनकत्सरून् ।&#x9;KK04-01-007-037a&lt;br&gt;&#xA;विविधान्क्षुरनाराचान्निस्त्रिंशांश्च शरानपि ।&#x9;KK04-01-007-037c&lt;br&gt;&#xA;आयुधानि कलापांश्च गदाश्च निदधुः सह ॥ &#x9;KK04-01-007-037e&lt;br&gt;&#xA;अथाब्रवीद्धर्मराजः सहदेवं परन्तपः ।&#x9;KK04-01-007-038a&lt;br&gt;&#xA;आरुह्येमां शमीं वीर निधत्स्वेहायुधानि नः ॥ &#x9;KK04-01-007-038c&lt;br&gt;&#xA;इदं गोमृगमभ्याशे गतसत्वमचेतनम् ।&#x9;KK04-01-007-039a&lt;br&gt;&#xA;एतदुत्कृत्य वै वीर धनूंषि परिवेष्टय ॥ &#x9;KK04-01-007-039c&lt;br&gt;&#xA;एवमुक्तो महाबाहुः सहदेवो यथोक्तवत् ।&#x9;KK04-01-007-040a&lt;br&gt;&#xA;शमीमारुह्य त्वरितो धनूंषि परिवेष्टयत् ॥ &#x9;KK04-01-007-040c&lt;br&gt;&#xA;शीतवातातपभयाद्वर्षत्राणाय दुर्जयः ।&#x9;KK04-01-007-041a&lt;br&gt;&#xA;तानि वीरो यथा जानन्निराबाधानि सर्वशः ।&#x9;KK04-01-007-041c&lt;br&gt;&#xA;पुनः पुनः सुसंवेष्ट्य कृत्वा सुकृतमावरम् ॥ &#x9;KK04-01-007-041e&lt;br&gt;&#xA;यत्र चापश्यत स वै तिरोवर्षाणि वर्षति ।&#x9;KK04-01-007-042a&lt;br&gt;&#xA;तत्र तानि दृढैः पाशैः सुगाढं पर्यबन्धत ॥ &#x9;KK04-01-007-042c&lt;br&gt;&#xA;ततः परमदूरस्थमुञ्छवृत्तिकलेवरम् ।&#x9;KK04-01-007-043a&lt;br&gt;&#xA;प्रायोपवेशनाच्छुष्कं स्नायुचर्मास्थिसंयुतम् ॥ &#x9;KK04-01-007-043c&lt;br&gt;&#xA;तच्चानीय धनुर्मध्ये निबबन्धुश्च पाण्डवाः ।&#x9;KK04-01-007-044a&lt;br&gt;&#xA;उपायकुशलाः सर्वे प्रणदन्तः समब्रुवन् ॥ &#x9;KK04-01-007-044c&lt;br&gt;&#xA;अस्य बद्धस्य दौर्गन्ध्यान्मनुष्या वनचारिणः ।&#x9;KK04-01-007-045a&lt;br&gt;&#xA;दूरात्परिहरिष्यन्ति सशवेयं शमी इति ॥ &#x9;KK04-01-007-045c&lt;br&gt;&#xA;अथाब्रवीन्महाराजो धर्मात्मा स युधिष्ठिरः ।&#x9;KK04-01-007-046a&lt;br&gt;&#xA;रज्जुभिः सुकृतं प्राज्ञ विनिर्बध्नीहि पाण्डव ॥ &#x9;KK04-01-007-046c&lt;br&gt;&#xA;यानि चात्र विशालानि रूढमूलानि मन्यसे ।&#x9;KK04-01-007-047a&lt;br&gt;&#xA;तेषामुपरि बध्नीहि इदं विप्रकलेवरम् ॥ &#x9;KK04-01-007-047c&lt;br&gt;&#xA;वैशम्पायन उवाच &#x9;KK04-01-007-048&lt;br&gt;&#xA;तच्छ्रुत्वा सहदेवस्तु पर्यबध्नत तच्छवम् ॥ &#x9;KK04-01-007-048ac&lt;br&gt;&#xA;युधिष्ठिरः शुचिर्भूत्वा मनसाऽभिप्रणम्य च ।&#x9;KK04-01-007-049a&lt;br&gt;&#xA;ब्रह्माणमिन्द्रं वरदं कुबेरं वरुणानिलौ ॥ &#x9;KK04-01-007-049c&lt;br&gt;&#xA;रुद्रं यमं च विष्णुं च सोमार्कौ धर्ममेव च ।&#x9;KK04-01-007-050a&lt;br&gt;&#xA;पृथिवीमन्तरिक्षं च दिशश्चोपदिशस्तथा ।&#x9;KK04-01-007-050c&lt;br&gt;&#xA;वसूंश्च मरुतश्चैव ज्वलनं चातितेजसम् ॥ &#x9;KK04-01-007-050e&lt;br&gt;&#xA;दिवाचरा रात्रिचराणि वाऽपि यानीह भूतान्यनुकीर्तितानि ।&#x9;KK04-01-007-051a&lt;br&gt;&#xA;तेभ्यो नमस्कृत्य च सुव्रतेभ्यः प्रणम्य तेषां शरणं गतोऽहम् ॥ &#x9;KK04-01-007-051c&lt;br&gt;&#xA;सर्वायुधानीह महाबलानि न्यासं महादेवसमीपतो वै ।&#x9;KK04-01-007-052a&lt;br&gt;&#xA;न्यस्याम्यहं वायुसमीपतश्च वनस्पतीनां च सपर्वतानाम् ॥ &#x9;KK04-01-007-052c&lt;br&gt;&#xA;एष न्यासो मया दत्तः सोममूर्यानिलान्तिके ।&#x9;KK04-01-007-053a&lt;br&gt;&#xA;मम पार्थस्य वा देयं पूर्णे वर्षे त्रयोदशे ॥ &#x9;KK04-01-007-053c&lt;br&gt;&#xA;नेदं भीमे प्रदातव्यमयं क्रुद्धो वृकोदरः ।&#x9;KK04-01-007-054a&lt;br&gt;&#xA;आमर्षान्नित्यसङ्क्रुद्धो धृतराष्ट्रसुतान्प्रति ।&#x9;KK04-01-007-054c&lt;br&gt;&#xA;अपूर्णकाले प्रहरेत्क्रोधसञ्जातमत्सरः ॥ &#x9;KK04-01-007-054e&lt;br&gt;&#xA;पुनः प्रवेशो नः स्यात्तु वनवासाय सर्वदा ।&#x9;KK04-01-007-055a&lt;br&gt;&#xA;समये परिपूर्णे तु धार्तराष्ट्रान्निहन्महे ॥&#x9;KK04-01-007-055c&lt;br&gt;&#xA;एष चार्थश्च धर्मश्च कामः कीर्तिरलं यशः ।&#x9;KK04-01-007-056a&lt;br&gt;&#xA;मदायत्तमिदं सर्वं जीवितं च न संशयः ॥&#x9;KK04-01-007-056c&lt;br&gt;&#xA;वैशम्पायन उवाच &#x9;KK04-01-007-057&lt;br&gt;&#xA;दैवतेभ्यो नमस्कृत्य शमीं कृत्वा प्रदक्षिणम् ।&#x9;KK04-01-007-057a&lt;br&gt;&#xA;नगरं गन्तुमायाताः सर्वे ते भ्रातरः सह ॥ &#x9;KK04-01-007-057c&lt;br&gt;&#xA;आगोपालाविपालेभ्यः कर्षकेभ्यः परन्तप ।&#x9;KK04-01-007-058a&lt;br&gt;&#xA;आजग्मुर्नगराभ्याशं दर्शयन्तः पुनः पुनः ॥ &#x9;KK04-01-007-058c&lt;br&gt;&#xA;अशीतिशतवर्षेयं माताऽस्माकमिहान्तिके ।&#x9;KK04-01-007-059a&lt;br&gt;&#xA;बहुकालपरीणामा मृत्योस्तु वशमेयुषी ।&#x9;KK04-01-007-059c&lt;br&gt;&#xA;न चाग्निसंस्कारमियं प्रापिता कुलधर्मतः ॥ &#x9;KK04-01-007-059e&lt;br&gt;&#xA;यः समासाद्यते कश्चित्तस्मिन्देशे यदृच्छया ।&#x9;KK04-01-007-060a&lt;br&gt;&#xA;तमेवमूचुर्धर्मज्ञाः कुलधर्मो न ईदृशः ॥ &#x9;KK04-01-007-060c&lt;br&gt;&#xA;विश्रावयन्तस्ते हृष्टा दिशः सर्वा व्यनादयन् ।&#x9;KK04-01-007-061a&lt;br&gt;&#xA;स्वर्गतेयमिहास्माकं जननी शोकविह्वला ॥ &#x9;KK04-01-007-061c&lt;br&gt;&#xA;वने विचरमाणानां लुब्धानां वनचारिणाम् ।&#x9;KK04-01-007-062a&lt;br&gt;&#xA;कुलधर्मोऽयमस्माकं पूर्वैराचरितः पुरा ॥ &#x9;KK04-01-007-062c&lt;br&gt;&#xA;एवं ते सुकृतं कृत्वा समन्तादवघुष्य च ।&#x9;KK04-01-007-063a&lt;br&gt;&#xA;भीमसेनोऽर्जुनश्चैव माद्रीपुत्रावुभावपि ॥ &#x9;KK04-01-007-063c&lt;br&gt;&#xA;युधिष्ठिरश्च कृष्णा च राजपत्नी सुमध्यमा ।&#x9;KK04-01-007-064a&lt;br&gt;&#xA;ततो यथासमाज्ञप्तं नगरं प्राविशंस्तदा ॥ &#x9;KK04-01-007-064c&lt;br&gt;&#xA;मत्स्यराज्ञो विराटस्य समीपं वस्तुमञ्जसा ।&#x9;KK04-01-007-065a&lt;br&gt;&#xA;अज्ञातचर्यां चरितुं वर्षं राष्ट्रे त्रयोदशम् ॥ &#x9;KK04-01-007-065c&lt;br&gt;&#xA;अतश्छन्नानि नामानि चकारैषां युधिष्ठिरः ।&#x9;KK04-01-007-066a&lt;br&gt;&#xA;जयो जयेशो विजयो जयत्सेनो जयद्बलः ।&#x9;KK04-01-007-066c&lt;br&gt;&#xA;आपत्सु नामभिस्त्वेतैः समाह्वामः परस्परम् ॥&#x9;KK04-01-007-066e&lt;br&gt;&#xA;ततो यथाप्रतिज्ञाभिः प्राविशन्नगरं महत् ।&#x9;KK04-01-007-067a&lt;br&gt;&#xA;अज्ञातचर्यां वत्स्यन्तो राष्ट्रे वर्षं त्रयोदशम् ॥ ॥&#x9;KK04-01-007-067c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;विराटनगरं गच्छता युधिष्ठिरेण दुर्गायाः स्तवनम् ॥ 1 ॥&#xA;[वैशम्पायन उवाच &#x9;KK04-01-008-001&lt;br&gt;&#xA;विराटनगरं रम्यं गच्छमानो युधिष्ठिरः ।&#x9;KK04-01-008-001a&lt;br&gt;&#xA;अस्तुवन्मनसा देवीं दुर्गां त्रिभुवनेश्वरीम् ॥ &#x9;KK04-01-008-001c&lt;br&gt;&#xA;यशोदागर्भसम्भूतां नारायणवरप्रियाम् ।&#x9;KK04-01-008-002a&lt;br&gt;&#xA;नन्दगोपकुले जातां मङ्गल्यां कुलवर्धनीम् ॥&#x9;KK04-01-008-002c&lt;br&gt;&#xA;कंसविद्रावणकरीमसुराणां क्षयङ्करीम् ।&#x9;KK04-01-008-003a&lt;br&gt;&#xA;शिलातटविनिक्षिप्तामाकाशं प्रति गामिनीम् ॥ &#x9;KK04-01-008-003c&lt;br&gt;&#xA;वासुदेवस्य भगिनीं दिव्यमाल्यविभूषिताम् ।&#x9;KK04-01-008-004a&lt;br&gt;&#xA;दिव्याम्बरधरां देवीं खड्गखेटकधारिणीम् ॥ &#x9;KK04-01-008-004c&lt;br&gt;&#xA;भारावतरणे पुण्ये ये स्मरन्ति सदा शिवाम् ।&#x9;KK04-01-008-005a&lt;br&gt;&#xA;तान्वै तारयते पापात्पङ्के गामिव दुर्बलाम् ॥ &#x9;KK04-01-008-005c&lt;br&gt;&#xA;स्तोतुं प्रचक्रमे भूयो विविधैः स्तोत्रसम्भवैः ।&#x9;KK04-01-008-006a&lt;br&gt;&#xA;आमन्त्र्य दर्शनाकाङ्क्षी राजा देवीं सहानुजः ॥ &#x9;KK04-01-008-006c&lt;br&gt;&#xA;नमोस्तु वरदे कृष्णे कुमारि ब्रह्मचारिणि ।&#x9;KK04-01-008-007a&lt;br&gt;&#xA;बालार्कसदृशाकारे पूर्णचन्द्रनिभानने ॥ &#x9;KK04-01-008-007c&lt;br&gt;&#xA;चतुर्भुजे चतुर्वक्त्रे पीनश्रोणिपयोधरे ।&#x9;KK04-01-008-008a&lt;br&gt;&#xA;मयूरपिच्छवलये केयूराङ्गदधारिणि ॥ &#x9;KK04-01-008-008c&lt;br&gt;&#xA;भासि देवि यथा पद्मा नारायणपरिग्रहः ।&#x9;KK04-01-008-009a&lt;br&gt;&#xA;स्वरूपं ब्रह्मचर्यं च विशदं तव खेचरि ॥ &#x9;KK04-01-008-009c&lt;br&gt;&#xA;कृष्णच्छविसमा कृष्णा सङ्कर्षणसमानना ।&#x9;KK04-01-008-010a&lt;br&gt;&#xA;बिभ्रती विपुलौ बाहू शक्रध्वजसमुच्छ्रयौ ॥ &#x9;KK04-01-008-010c&lt;br&gt;&#xA;पात्री च पङ्कजी घण्टी स्त्री विशुद्धा च या भुवि ।&#x9;KK04-01-008-011a&lt;br&gt;&#xA;पाशं धनुर्महाचक्रं विविधान्यायुधानि च ॥ &#x9;KK04-01-008-011c&lt;br&gt;&#xA;कुण्डलाभ्यां सुपूर्णाभ्यां कर्णाभ्यां च विभूषिता ।&#x9;KK04-01-008-012a&lt;br&gt;&#xA;चन्द्रविस्पर्धिना देवि मुखेन त्वं विराजसे ॥ &#x9;KK04-01-008-012c&lt;br&gt;&#xA;मुकुटेन विचित्रेण केशबन्धेन शोभिना ।&#x9;KK04-01-008-013a&lt;br&gt;&#xA;भुजङ्गाभोगवासेन श्रोणिसूत्रेण राजता ॥ &#x9;KK04-01-008-013c&lt;br&gt;&#xA;विभ्राजसे चाऽऽबद्धेन भोगेनेवेह मन्दरः ।&#x9;KK04-01-008-014a&lt;br&gt;&#xA;ध्वजेन शिखिपिच्छानामुच्छ्रितेन विराजसे ॥&#x9;KK04-01-008-014c&lt;br&gt;&#xA;कौमारं व्रतमास्थाय त्रिदिवं पावितं त्वया ।&#x9;KK04-01-008-015a&lt;br&gt;&#xA;तेन त्वं स्तूयसे देवि त्रिदशैः पूज्यसेऽपि च ॥ &#x9;KK04-01-008-015c&lt;br&gt;&#xA;त्रैलोक्यरक्षणार्थाय महिषासुरनाशिनि ।&#x9;KK04-01-008-016a&lt;br&gt;&#xA;प्रसन्ना मे सुरश्रेष्ठे दयां कुरु शिवा भव ॥ &#x9;KK04-01-008-016c&lt;br&gt;&#xA;जया त्वं विजया चैव सङ्ग्रामे च जयप्रदा ।&#x9;KK04-01-008-017a&lt;br&gt;&#xA;ममापि विजयं देहि वरदा त्वं च साम्प्रतम् ॥ &#x9;KK04-01-008-017c&lt;br&gt;&#xA;विन्ध्ये चैव नगश्रेष्ठे तव स्थानं हि शाश्वतम् ।&#x9;KK04-01-008-018a&lt;br&gt;&#xA;कालि कालि महाकालि शीधुमांसपशुप्रिये ॥ &#x9;KK04-01-008-018c&lt;br&gt;&#xA;कृतानुयात्रा भूतैस्त्वं वरदा कामचारिणी ।&#x9;KK04-01-008-019a&lt;br&gt;&#xA;भारावतारे ये च त्वां संस्मरिष्यन्ति मानवाः ॥ &#x9;KK04-01-008-019c&lt;br&gt;&#xA;प्रणमन्ति च ये त्वां हि प्रभाते तु नरा भुवि ।&#x9;KK04-01-008-020a&lt;br&gt;&#xA;न तेषां दुर्लभं किञ्चित्पुत्रतो धनतोपि वा ॥ &#x9;KK04-01-008-020c&lt;br&gt;&#xA;दुर्गात्तारयसे दुर्गे तत्त्वं दुर्गा स्मृता जनैः ।&#x9;KK04-01-008-021a&lt;br&gt;&#xA;कान्तारेष्ववसन्नानां मग्नानां च महार्णवे ।&#x9;KK04-01-008-021c&lt;br&gt;&#xA;दस्युभिर्वा निरुद्धानां त्वं गतिः परमा नृणाम् ॥&#x9;KK04-01-008-021e&lt;br&gt;&#xA;जलप्रतरणे चैव कान्तारेष्वटवीषु च ।&#x9;KK04-01-008-022a&lt;br&gt;&#xA;ये स्मरन्ति महादेवि न च सीदन्ति ते नराः ॥ &#x9;KK04-01-008-022c&lt;br&gt;&#xA;त्वं कीर्तिः श्रीर्धृतिः सिद्धिर्ह्रीर्विद्या सन्ततिर्मतिः ।&#x9;KK04-01-008-023a&lt;br&gt;&#xA;सन्ध्या रात्रिः प्रभा निद्रा ज्योत्स्ना कान्तिःक्षमा दया ॥ &#x9;KK04-01-008-023c&lt;br&gt;&#xA;नृणां च बन्धनं मोहं पुत्रनाशं धनक्षयम् ।&#x9;KK04-01-008-024a&lt;br&gt;&#xA;व्याधिं मृत्युं भयं चैव पूजिता नाशयिष्यसि ॥ &#x9;KK04-01-008-024c&lt;br&gt;&#xA;सोहं राज्यात्परिभ्रष्टः शरणं त्वां प्रपन्नवान् ।&#x9;KK04-01-008-025a&lt;br&gt;&#xA;प्रणतश्च यथा मूर्ध्ना तव देवि सुरेश्वरि ॥ &#x9;KK04-01-008-025c&lt;br&gt;&#xA;त्राहि मां पद्मपत्राक्षि सत्ये सत्या भवस्व नः ।&#x9;KK04-01-008-026a&lt;br&gt;&#xA;शरणं भव मे दुर्गे शरण्ये भक्तवत्सले ॥ &#x9;KK04-01-008-026c&lt;br&gt;&#xA;एवं स्तुता हि सा देवी दर्शयामास पाण्डवम् ।&#x9;KK04-01-008-027a&lt;br&gt;&#xA;उपगम्य तु राजानमिदं वचनमब्रवीत् ॥ &#x9;KK04-01-008-027c&lt;br&gt;&#xA;देव्युवाच &#x9;KK04-01-008-028&lt;br&gt;&#xA;शृणु राजन्महाबाहो मदीयं वचनं प्रभो ।&#x9;KK04-01-008-028a&lt;br&gt;&#xA;भविष्यत्यचिरादेव सङ्ग्रामे विजयस्तव ॥ &#x9;KK04-01-008-028c&lt;br&gt;&#xA;मम प्रसादान्निर्जित्य हत्वा कौरववाहिनीम् ।&#x9;KK04-01-008-029a&lt;br&gt;&#xA;राज्यं निष्कण्टकं कृत्वा भोक्ष्यसे मेदिनीं पुनः ॥ &#x9;KK04-01-008-029c&lt;br&gt;&#xA;भ्रातृभिः सहितो राजन्प्रीतिं प्राप्स्यसि पुष्कलाम् ।&#x9;KK04-01-008-030a&lt;br&gt;&#xA;मत्प्रसादाच्च ते सौख्यमारोग्यं च भविष्यति ॥&#x9;KK04-01-008-030c&lt;br&gt;&#xA;ये च सङ्कीर्तयिष्यन्ति लोके विगतकल्मषाः ।&#x9;KK04-01-008-031a&lt;br&gt;&#xA;तेषां तुष्टा प्रदास्यामि राज्यमायुर्वपुः सुतम् ॥ &#x9;KK04-01-008-031c&lt;br&gt;&#xA;प्रवासे नगरे वाऽपि सङ्ग्रामे शत्रुसङ्कटे ।&#x9;KK04-01-008-032a&lt;br&gt;&#xA;अटव्यां दुर्गकान्तारे सागरे गहने गिरौ ॥ &#x9;KK04-01-008-032c&lt;br&gt;&#xA;ये स्मरिष्यन्ति मां राजन्यथाऽहं भवता स्मृता ।&#x9;KK04-01-008-033a&lt;br&gt;&#xA;न तेषां दुर्लभं किञ्चिदस्मिल्ँलोके भविष्यति ॥ &#x9;KK04-01-008-033c&lt;br&gt;&#xA;इदं स्तोत्रवरं भक्त्या शृणुयाद्वा पठेत वा ।&#x9;KK04-01-008-034a&lt;br&gt;&#xA;तस्य सर्वाणि कार्याणि सिद्धिं यास्यन्ति पाण्डवाः ॥ &#x9;KK04-01-008-034c&lt;br&gt;&#xA;मत्प्रसादाच्च वः सर्वान्विराटनगरे स्थितान् ।&#x9;KK04-01-008-035a&lt;br&gt;&#xA;न प्रज्ञास्यन्ति कुरको नरा वा तन्निवासिनः ॥&#x9;KK04-01-008-035c&lt;br&gt;&#xA;इत्युक्त्वा वरदा देवी युधिष्ठिरमरिन्दमम् ।&#x9;KK04-01-008-036a&lt;br&gt;&#xA;रक्षां कृत्वा च पाण्डूनां तत्रैवान्तरधीयत ॥] ॥&#x9;KK04-01-008-036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;युधिष्ठिरेण यतिवेषपरिग्रहेण विराटसभाप्रवेशः ॥ 1 ॥ प्रत्युत्थानादिना सत्कृतेन युधिष्ठिरेण विराटभवने निवासः ॥ 2 ॥&#xA;वैशम्पायन उवाच &#x9;KK04-01-009-001&lt;br&gt;&#xA;ततस्तु ते पुण्यजलां शिवां शुभां महर्षिगन्धर्वनिषेवितोदकाम् ।&#x9;KK04-01-009-001a&lt;br&gt;&#xA;त्रिलोककान्तामवतीर्य जाह्नवीमृषींश्च देवांश्च पितॄनतपर्यन् ॥ &#x9;KK04-01-009-001c&lt;br&gt;&#xA;वरप्रदानं ह्यनुचिन्त्य पार्थिवो हुत्वाऽग्निहोत्रं कृतजप्यमङ्गलः ।&#x9;KK04-01-009-002a&lt;br&gt;&#xA;दिशं तथैन्द्रीमभितः प्रपेदिवान्कृताञ्जलिर्धर्ममुपाह्वयच्छनैः ॥&#x9;KK04-01-009-002c&lt;br&gt;&#xA;युधिष्ठिर उवाच &#x9;KK04-01-009-003&lt;br&gt;&#xA;वरप्रदानं मम दत्तवान्पिता प्रसन्नचेता वरदः प्रजापतिः ।&#x9;KK04-01-009-003a&lt;br&gt;&#xA;जलार्थिनो मे तृषितस्य सोदरा मया प्रयुक्ता विविशुर्जलाशयम् ॥ &#x9;KK04-01-009-003c&lt;br&gt;&#xA;निपातिता यक्षवरेण ते वने महाहवे वज्रभृतेव दानवाः ।&#x9;KK04-01-009-004a&lt;br&gt;&#xA;मया च गत्वा वरदो हि तोषितो विवक्षता प्रश्नसमुच्चयं गुरुः ॥ &#x9;KK04-01-009-004c&lt;br&gt;&#xA;स मे प्रसन्नो भगवान्वरं ददौ परिष्वजंश्चाह तथैव सौहृदात् ।&#x9;KK04-01-009-005a&lt;br&gt;&#xA;वृणीष्व यद्वाञ्छसि पाण्डुनन्दन स्थितोऽन्तरिक्षे वरदोऽस्मि पश्य माम् ॥ &#x9;KK04-01-009-005c&lt;br&gt;&#xA;स वै मयोक्तो वरदः पिता प्रभुः सदैव मे धर्मरता मतिर्भवेत् ।&#x9;KK04-01-009-006a&lt;br&gt;&#xA;इमे च जीवन्तु ममानुजाः प्रभो वयं स्वरूपं च जयं तथाऽऽप्नुमः ॥ &#x9;KK04-01-009-006c&lt;br&gt;&#xA;क्षमा च कीर्तिश्च यथेप्सितं भवेद्व्रतं तु सत्यं च समाप्तिरेव च ।&#x9;KK04-01-009-007a&lt;br&gt;&#xA;वरो ममैषोस्तु यथाऽनुकीर्तितो न तन्मृषा देववृषो यथाऽब्रवीत् ॥ &#x9;KK04-01-009-007c&lt;br&gt;&#xA;वैशम्पायन उवाच &#x9;KK04-01-009-008&lt;br&gt;&#xA;इत्येवमुक्त्वा धर्मात्मा धर्ममेवानुचिन्तयन् ।&#x9;KK04-01-009-008a&lt;br&gt;&#xA;तदैव तत्प्रसादेन रूपमेवाभवत्स्वयम् ॥ &#x9;KK04-01-009-008c&lt;br&gt;&#xA;स वै द्विजातिस्तरुणस्त्रिदण्डभृत्कमण्डलूष्णीषधरो व्यजायत ।&#x9;KK04-01-009-009a&lt;br&gt;&#xA;सुरक्तमाञ्जिष्ठवराम्बरः शिखी पवित्रपाणिर्ददृशे तदाऽद्भुतम् ॥ &#x9;KK04-01-009-009c&lt;br&gt;&#xA;तथैव तेषामपि धर्मचारिणां यथोचितार्हाभरणाम्बरस्रजः ।&#x9;KK04-01-009-010a&lt;br&gt;&#xA;क्षणेन राजन्नभवन्महात्मनां प्रशस्तधर्माग्र्यफलाभिकाङ्क्षिणाम् ॥ &#x9;KK04-01-009-010c&lt;br&gt;&#xA;नवेन रूपेण विशाम्पतिर्युतस्त्वथर्वरूपेण बभौ प्रतापवान् ।&#x9;KK04-01-009-011a&lt;br&gt;&#xA;निबद्धवैडूर्यसितान्सकाञ्चनान्नृपस्तथाऽक्षान्परिवेष्ट्य वाससः ॥&#x9;KK04-01-009-011c&lt;br&gt;&#xA;ततो विराटं प्रथमं युधिष्ठिरो ददर्श दूरात्सुसमृद्धतेजसम् ।&#x9;KK04-01-009-012a&lt;br&gt;&#xA;अनन्ततेजोज्वलितं हुताशनं दुरासदं तीक्ष्णविषं यथोरगम् ॥ &#x9;KK04-01-009-012c&lt;br&gt;&#xA;सभासदं प्राञ्जलिभिर्जनैर्वृतं विचित्रनानाविधशस्त्रपाणिभिः ।&#x9;KK04-01-009-013a&lt;br&gt;&#xA;उपायनौघैः प्रविशद्भिराचितं द्विजैश्च शिक्षाक्षरमन्त्रधारिभिः ॥ &#x9;KK04-01-009-013c&lt;br&gt;&#xA;गजैरुदीर्णं तुरगैश्च सङ्कुलं मृगद्विपैः कुब्जगणैः समावृतम् ।&#x9;KK04-01-009-014a&lt;br&gt;&#xA;सितोच्छ्रितोष्णीषनिरुद्धमूर्धजं विचित्रवैडूर्यविकारकुण्डलम् ।&#x9;KK04-01-009-014c&lt;br&gt;&#xA;विराटमायाच्च युधिष्ठिरस्तदा बृहस्पतिः शक्रमिव त्रिविष्टपे ॥ &#x9;KK04-01-009-014e&lt;br&gt;&#xA;तमाव्रजन्तं प्रसमीक्ष्य पाण्डवं विराटराजो मुदितेन चक्षुषा ।&#x9;KK04-01-009-015a&lt;br&gt;&#xA;पप्रच्छ चैनं स नराधिपो मुहुर्द्विजाश्च ये चास्य सभासदस्तदा ॥ &#x9;KK04-01-009-015c&lt;br&gt;&#xA;विराट उवाच &#x9;KK04-01-009-016&lt;br&gt;&#xA;को वा विजानाति पुराऽस्य दर्शनं युवा सभां योऽयमुपैति मामिकाम् ।&#x9;KK04-01-009-016a&lt;br&gt;&#xA;रूपेण सारेण विराजयन्महीं श्रिया ह्ययं वैश्रवणो द्विजो यथा ॥ &#x9;KK04-01-009-016c&lt;br&gt;&#xA;मृगेन्द्रराड्वारणयूथपोपमः प्रभात्ययं काञ्चनपर्वतो यथा ।&#x9;KK04-01-009-017a&lt;br&gt;&#xA;विराजते पावकसूर्यसन्निभं सचन्द्रनक्षत्र इवांशुमान्ग्रहः ॥&#x9;KK04-01-009-017c&lt;br&gt;&#xA;न दृश्यतेऽस्यानुचरो न कुञ्जरो न चोष्णरश्म्यावरणं समुच्छ्रितम् ।&#x9;KK04-01-009-018a&lt;br&gt;&#xA;न कुण्डलं नाङ्गदमस्य न स्रजो विचित्रिताङ्गश्च रथश्चतुर्युजः ॥ &#x9;KK04-01-009-018c&lt;br&gt;&#xA;क्षात्रं च रूपं हि बिभर्त्ययं भृशं गजेन्द्रशार्दूलमहर्षभोपमः ।&#x9;KK04-01-009-019a&lt;br&gt;&#xA;अभ्यागतोऽस्माननलङ्कृतोपि सन् विरोचते भानुरिवाचिरोदितः ॥ &#x9;KK04-01-009-019c&lt;br&gt;&#xA;विभात्ययं क्षत्रिय एव सर्वथा विराट इत्येवमुवाच तं प्रति ।&#x9;KK04-01-009-020a&lt;br&gt;&#xA;ससागरान्तामयमद्य मेदिनीं प्रशासितुं चार्हति वासवोपमः ॥ &#x9;KK04-01-009-020c&lt;br&gt;&#xA;नाक्षत्रियो नूनमयं भविष्यति मूर्धाभिषिक्तः प्रतिभाति मां प्रति ।&#x9;KK04-01-009-021a&lt;br&gt;&#xA;तुल्यं हि रूपं प्रतिदृश्यतेऽस्य गजस्य सिंहस्य तथर्षभस्य ॥ &#x9;KK04-01-009-021c&lt;br&gt;&#xA;यमेष कामं परिमार्गते द्विजः स चास्य सर्वः क्रियतामसंशयम् ।&#x9;KK04-01-009-022a&lt;br&gt;&#xA;प्रियं च मे दर्शनमीदृशे जने द्विजेषु मुख्येषु तथाऽतिथिष्वपि ॥ &#x9;KK04-01-009-022c&lt;br&gt;&#xA;धनेषु रत्नेष्वथ गोषु वेश्मसु प्रकामतो मे विचरत्ववारितः ॥ &#x9;KK04-01-009-023ac&lt;br&gt;&#xA;वैशम्पायन उवाच &#x9;KK04-01-009-024&lt;br&gt;&#xA;एवं ब्रुवाणस्तमनन्ततेजसं विराजमानं सहसोत्थितो नृपः ।&#x9;KK04-01-009-024a&lt;br&gt;&#xA;अन्येन रूपेण समीपमागतं त्रिदण्डकुण्ड्यङ्कुशशिक्यपाणिनम् ॥ &#x9;KK04-01-009-024c&lt;br&gt;&#xA;समुत्थिता सा हि सभा सपार्थिवा सविप्रराजन्यविशा सशूद्रका ।&#x9;KK04-01-009-025a&lt;br&gt;&#xA;सभागतं प्रेक्ष्य तपन्तमर्चिषां विनिःसृतं राहुमुखाद्यथा रविम् ॥ &#x9;KK04-01-009-025c&lt;br&gt;&#xA;स तेन पूर्वं जयतां भवानिह द्विजातिनोक्तोऽभिमुखः कृताञ्जलिः ।&#x9;KK04-01-009-026a&lt;br&gt;&#xA;जयं जयार्हेण समेत्य वर्धितो विराटराजो ह्यभिवादयच्च तम् ॥ &#x9;KK04-01-009-026c&lt;br&gt;&#xA;तमब्रवीत्प्राञ्जलिरेष पार्थिवो विराटराजो मधुराक्षरं वचः ।&#x9;KK04-01-009-027a&lt;br&gt;&#xA;प्राप्तः कुतस्त्वं भगवन्किमिच्छसि क्व यास्यसे किं करवाणि ते द्विज ॥ &#x9;KK04-01-009-027c&lt;br&gt;&#xA;श्रुतं च शीलं च कुलं च शंस मे गोत्रं तथा नाम च देशमेव ते ।&#x9;KK04-01-009-028a&lt;br&gt;&#xA;सत्यप्रतिज्ञा हि भवन्ति साधवो विशेषतः प्रव्रजिता द्विजातयः ॥ &#x9;KK04-01-009-028c&lt;br&gt;&#xA;यथाऽनुरूपं प्रचरामि ते त्वहं न चावमन्ता न तवाभिभाषितम् ।&#x9;KK04-01-009-029a&lt;br&gt;&#xA;अपूजिता ह्यग्निसमा द्विजातयः कुलं दहेयुः सविषा इवोरगाः ॥ &#x9;KK04-01-009-029c&lt;br&gt;&#xA;सर्वां च भूमिं तव दातुमुत्सहे सदण्डकोशां विसृजामि ते पुरम् ।&#x9;KK04-01-009-030a&lt;br&gt;&#xA;कस्यासि राज्ञो विषयादिहागतः किं कर्म चात्राचरसि द्विजोत्तम ॥ &#x9;KK04-01-009-030c&lt;br&gt;&#xA;वैशम्पायन उवाच &#x9;KK04-01-009-031&lt;br&gt;&#xA;एवं ब्रुवाणं तमुवाच पार्थिवं युधिष्ठिरो धर्ममवेक्ष्य चासकृत् ।&#x9;KK04-01-009-031a&lt;br&gt;&#xA;सत्यं वचः को न्विह वक्तुमुत्सहेद्यथाप्रतिज्ञं तु शृणुष्व पार्थिव ॥ &#x9;KK04-01-009-031c&lt;br&gt;&#xA;श्रुतं च शीलं च कुलं च कर्म च शृणुष्व मे जन्म च देशमेव च ।&#x9;KK04-01-009-032a&lt;br&gt;&#xA;गुरूपदेशान्नियमाच्च मे व्रतं कुलक्रमार्थं पितृभिर्नियोजितम् ॥ &#x9;KK04-01-009-032c&lt;br&gt;&#xA;द्विजो व्रतेनास्मि न च स्वतः प्रभो सम्मुण्डितः प्रव्रजितस्त्रिदण्डभृत् ।&#x9;KK04-01-009-033a&lt;br&gt;&#xA;इदं शरीरं मम पश्य मानुषं समावृतं पञ्चभिरेव धातुभिः ॥ &#x9;KK04-01-009-033c&lt;br&gt;&#xA;ममेह पञ्चेन्द्रियगात्रदर्शिनो वदन्ति पञ्चैव पितॄन्यथा श्रुतिः ।&#x9;KK04-01-009-034a&lt;br&gt;&#xA;मनुष्यजातित्वमचिन्तयन्नहं न चास्मि तुल्यः पितृभिः स्वभावतः ॥ &#x9;KK04-01-009-034c&lt;br&gt;&#xA;कङ्को हि नाम्ना विषयं तवागतो व्रती द्विजातिः स्वकृतेन कर्मणा ।&#x9;KK04-01-009-035a&lt;br&gt;&#xA;द्यूतप्रसङ्गादधनोऽस्मि राजन्सत्यप्रतिज्ञा व्रतिनश्चरामः ॥ &#x9;KK04-01-009-035c&lt;br&gt;&#xA;युधिष्ठिरस्यापि सखाऽभवं पुरा गृहप्रवेशी च शरीरमेव च ।&#x9;KK04-01-009-036a&lt;br&gt;&#xA;गृहे च तस्योषितवानहं सुखं राजाऽस्मि तस्य स्वपुरेऽभवं पुरा ॥ &#x9;KK04-01-009-036c&lt;br&gt;&#xA;ममाज्ञया तत्र विचेरुरङ्गना मम प्रियार्थं दमयन्ति वाजिनः ।&#x9;KK04-01-009-037a&lt;br&gt;&#xA;मया कृतं तस्य पुरे तु यत्पुरा न तत्कदाचित्कृतवाञ्जनोऽन्यथा ॥ &#x9;KK04-01-009-037c&lt;br&gt;&#xA;सोहं पुरा तस्य वयस्समः सखा चरामि सर्वां वसुधां सुदुःखितः ।&#x9;KK04-01-009-038a&lt;br&gt;&#xA;न तु प्रशान्तिं क्वचिदाप्तवानहं व्रतोपदेशान्नियमेन भारिकः ॥ &#x9;KK04-01-009-038c&lt;br&gt;&#xA;वैयाघ्रपद्योस्मि नरेन्द्र गोत्रतस्तदेव सौख्यं मृगयामहे वयम् ।&#x9;KK04-01-009-039a&lt;br&gt;&#xA;कृतज्ञभावेन मयाऽनुकीर्तितं युधिष्ठिरस्यात्मसमस्य चेष्टितम् ॥ &#x9;KK04-01-009-039c&lt;br&gt;&#xA;इमं हि मोक्षाश्रममास्थितस्य मे युधिष्ठिरस्तुल्यगुणो भवानपि ।&#x9;KK04-01-009-040a&lt;br&gt;&#xA;न मेऽस्ति माता न पिता न बान्धवा न मेऽस्ति रूपं न रतिर्न सन्ततिः ॥ &#x9;KK04-01-009-040c&lt;br&gt;&#xA;सुखं च दुःखं च हि तुल्यमद्य मे प्रियाप्रिये तुल्यगते गतागते ।&#x9;KK04-01-009-041a&lt;br&gt;&#xA;मुक्तोस्मि कामाच्च धनाच्च साम्प्रतं त्वदाश्रये वस्तुमिहाभ्युपागतः ॥ &#x9;KK04-01-009-041c&lt;br&gt;&#xA;संवत्सरेणेह समाप्यते त्विदं मम व्रतं दुष्करकर्मकारिणः ।&#x9;KK04-01-009-042a&lt;br&gt;&#xA;ततो भवन्तं परितोष्य कर्मभिः पुनर्व्रजिष्ये च कुतूहलं यतः ॥ &#x9;KK04-01-009-042c&lt;br&gt;&#xA;अक्षान्निवप्तुं कुशलोस्म्यहं सदा पराजितः शकुनिरुतानि चिन्तयन् ।&#x9;KK04-01-009-043a&lt;br&gt;&#xA;मृगद्विजानां च रुतानि चिन्तयन्निराश्रयः प्रव्रजितोस्मि भिक्षुकः ॥ &#x9;KK04-01-009-043c&lt;br&gt;&#xA;वैशम्पायन उवाच &#x9;KK04-01-009-044&lt;br&gt;&#xA;तेनैवमुक्ते वचने नराधिपः कृताञ्जलिः प्रव्रजितं विलोक्य च ।&#x9;KK04-01-009-044a&lt;br&gt;&#xA;अथाब्रवीद्धृष्टमनाः शुभाक्षरं मनोनुगं सर्वसभागतं वचः ॥ &#x9;KK04-01-009-044c&lt;br&gt;&#xA;ददामि ते हन्त वरं यदीप्सितं प्रशाधि मत्स्यान्यदि मन्यते भवान् ।&#x9;KK04-01-009-045a&lt;br&gt;&#xA;प्रिया हि धूर्ता मम चाक्षकोविदास्त्वं चापि देवो मम राज्यमर्हसि ॥ &#x9;KK04-01-009-045c&lt;br&gt;&#xA;समानयानासनवस्त्रभोजनं प्रभूतमाल्याभरणानुलेपनम् ।&#x9;KK04-01-009-046a&lt;br&gt;&#xA;स सार्वभौमोपम सर्वदाऽर्हसि प्रियं हि मन्ये तव नित्यदर्शनम् ॥ &#x9;KK04-01-009-046c&lt;br&gt;&#xA;ये त्वाऽभिधावेयुरनर्थपीडिता द्विजातिमुख्या यदिवेतरे जनाः ।&#x9;KK04-01-009-047a&lt;br&gt;&#xA;सर्वाणि कार्याण्यहमर्थितस्त्वया तेषां करिष्यामि न मेऽत्र संशयः ॥ &#x9;KK04-01-009-047c&lt;br&gt;&#xA;ममान्तिके यश्च तवाप्रियं चरेत्प्रवासये तं परिचिन्त्य मानवम् ।&#x9;KK04-01-009-048a&lt;br&gt;&#xA;यच्चापि किञ्चिद्वसु विद्यते मम प्रभुर्भवांस्तस्य वशी वसेह च ॥ &#x9;KK04-01-009-048c&lt;br&gt;&#xA;युधिष्ठिर उवाच &#x9;KK04-01-009-049&lt;br&gt;&#xA;अतोऽभिलाषः परमो न विद्यते न मे जितं किञ्चन धारये धनम् ।&#x9;KK04-01-009-049a&lt;br&gt;&#xA;न भोजनं किञ्चन संस्पृशेयं हविष्यभोजी निशि च क्षितीशयः ॥&#x9;KK04-01-009-049c&lt;br&gt;&#xA;व्रतोपदेशात्समयो हि नैष्ठिको न क्रोधितव्यं नरदेव कस्यचित् ।&#x9;KK04-01-009-050a&lt;br&gt;&#xA;एवम्प्रतिज्ञस्य ममेह भूपते निवासबुद्धिर्भविता तु नान्यथा ॥&#x9;KK04-01-009-050c&lt;br&gt;&#xA;एवं वरं मात्स्य वृणे प्रदापितं कृती भविष्यामि वरेण तेऽनघ ॥&#x9;KK04-01-009-051ac&lt;br&gt;&#xA;वैशम्पायन उवाच &#x9;KK04-01-009-052&lt;br&gt;&#xA;एवं तु राज्ञः प्रथमः समागमो बभूव मात्स्यस्य युधिष्ठिरस्य च ।&#x9;KK04-01-009-052a&lt;br&gt;&#xA;विराटराजस्य हि तेन सङ्गमो बभूव विष्णोरिव वज्रपाणिना ॥&#x9;KK04-01-009-052c&lt;br&gt;&#xA;तमासनस्थं प्रियरूपदर्शनं निरीक्षमाणो न ततर्प भूमिपः ।&#x9;KK04-01-009-053a&lt;br&gt;&#xA;सभां च तां प्रज्वलयन्युधिष्ठिरः श्रिया यथा शक्रइव त्रिविष्टपम् ॥ &#x9;KK04-01-009-053c&lt;br&gt;&#xA;एवं स लब्ध्वा नृपतिः समागमं विराटराजेन नरर्षभस्तदा ।&#x9;KK04-01-009-054a&lt;br&gt;&#xA;उवास वीरः परमार्चितः सुखी न चास्य कश्चिच्चरितं बुबोध तत् ॥॥&#x9;KK04-01-009-054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/010/</guid>
      <description>&lt;p&gt;अध्यायः 010&lt;/p&gt;&#xA;&lt;p&gt;भीमेन सूदवेषपरिग्रहेण विराटसभाप्रवेशः ॥ 1 ॥ विराटेन भीमस्य पाकाधिकारे नियोजनम् ॥ 2 ॥&#xA;वैशम्पायन उवाच &#x9;KK04-01-010-001&lt;br&gt;&#xA;अथापरस्यां दिशि भीमदर्शनो वृकोदरोऽदृश्यत सिंहविक्रमः ।&#x9;KK04-01-010-001a&lt;br&gt;&#xA;असिप्रवेके प्रतिमुच्य शाणिते खजां च दर्वी च करेण धारयन् ॥ &#x9;KK04-01-010-001c&lt;br&gt;&#xA;त्वचं च गोचर्ममयीं सुमर्दितां समुक्षितां पानकरागषाडवैः ।&#x9;KK04-01-010-002a&lt;br&gt;&#xA;किलासमालम्ब्य करेण चायसं सशृङ्गिबेरार्द्रकभूस्तृणाङ्कुरम् ॥ &#x9;KK04-01-010-002c&lt;br&gt;&#xA;गम्भीररूपः परमेण तेजसा रविर्यथा लोकमिमं प्रकाशयन् ।&#x9;KK04-01-010-003a&lt;br&gt;&#xA;स कृष्णवासा गिरिराजसारवान् स मत्स्यराजं समुपेत्य तस्थिवान् ॥ &#x9;KK04-01-010-003c&lt;br&gt;&#xA;सभागतो वारणयूथपोपमस्तमिस्रहा रात्रिमिवावभासयन् ।&#x9;KK04-01-010-004a&lt;br&gt;&#xA;सहस्रनेत्रावरजान्तकोपमस्त्रिलोकपालाधिपतिर्यथा हरिः ॥ &#x9;KK04-01-010-004c&lt;br&gt;&#xA;तमाव्रजन्तं गजयूथपोपमं निरीक्षमाणो नवसूर्यवर्चसम् ।&#x9;KK04-01-010-005a&lt;br&gt;&#xA;भयात्समुद्विग्नविषण्णचेतनो दिशश्च सर्वाः प्रसमीक्ष्य चासकृत् ॥&#x9;KK04-01-010-005c&lt;br&gt;&#xA;तमेकवस्त्रं परसैन्यवारणं सभाऽविदूरान्नृपतिर्नृपात्मजम् ।&#x9;KK04-01-010-006a&lt;br&gt;&#xA;समीक्ष्य वैक्लव्यमुपेयिवाञ्शनैर्जनाश्च भीताः परिसर्पिरे भृशम् ॥ &#x9;KK04-01-010-006c&lt;br&gt;&#xA;अथाब्रवीन्मात्स्यपतिः सभागतान् भृशातुरोष्णं परिनिश्वसन्निव ।&#x9;KK04-01-010-007a&lt;br&gt;&#xA;कोऽयं युवा वारणराजसन्निभः सभामभिप्रैति हि मामिकामिमाम् ॥&#x9;KK04-01-010-007c&lt;br&gt;&#xA;को वा विजानाति पुराऽस्य दर्शनं मृगेन्द्रशार्दूलगतिं हि मामकः ।&#x9;KK04-01-010-008a&lt;br&gt;&#xA;व्यूढान्तरांसो मृगराडिवोत्कटो य एष दिव्यः पुरुषः प्रकाशते ॥&#x9;KK04-01-010-008c&lt;br&gt;&#xA;राजश्रिया ह्येष विभाति राजवद्विरोचते रुक्मगिरिप्रभोपमः ।&#x9;KK04-01-010-009a&lt;br&gt;&#xA;नाक्षत्रियो नूनमयं भविष्यति सहस्रनेत्रप्रतिमस्तथा ह्यसौ ॥&#x9;KK04-01-010-009c&lt;br&gt;&#xA;रूपेण यश्चाप्रतिमो ह्ययं महान्महीमिमां शक्र इवाभिपालयेत् ।&#x9;KK04-01-010-010a&lt;br&gt;&#xA;नाभूमिपोऽयं हि मतिर्ममेति च च्युतः समृद्ध्या नभसीव नाहुषः ॥ &#x9;KK04-01-010-010c&lt;br&gt;&#xA;वैशम्पायन उवाच &#x9;KK04-01-010-011&lt;br&gt;&#xA;वितर्कमाणस्य च तस्य पाण्डवः सभामतिक्रम्य वृकोदरोऽब्रवीत् ।&#x9;KK04-01-010-011a&lt;br&gt;&#xA;जयेति राजानमभिप्रमोदयन्सुखेन सभ्यं च सभागतं जनम् ॥ &#x9;KK04-01-010-011c&lt;br&gt;&#xA;ततो नृपं वाक्यमुवाच पाण्डवो यथाऽनुपूर्व्यात्कृपयान्वितोत्तरम् ।&#x9;KK04-01-010-012a&lt;br&gt;&#xA;त्वां जीवितुं शत्रुहन्नागतोऽहं त्वमेव लोके परमो हि संश्रयः ॥&#x9;KK04-01-010-012c&lt;br&gt;&#xA;नरेन्द्र शूद्रोस्मि चतुर्थवर्णभाग्गुरूपदेशात्परिचारकर्मकृत् ।&#x9;KK04-01-010-013a&lt;br&gt;&#xA;जानामि सूपांश्च रसांश्च संस्कृतान्मांसान्यपूपांश्च पचामि शोभनान् ।&#x9;KK04-01-010-013c&lt;br&gt;&#xA;रागप्रकाराश्च बहून्फलाश्रयान्महानसे मे न समोस्ति सूपकृत् ॥ &#x9;KK04-01-010-013e&lt;br&gt;&#xA;वैशम्पायन उवाच &#x9;KK04-01-010-014&lt;br&gt;&#xA;तमब्रवीन्मत्स्यपतिः प्रहृष्टवत्प्रियं प्रगल्भं मधुरं विनीतवत् ।&#x9;KK04-01-010-014a&lt;br&gt;&#xA;न शूद्रतां काञ्चन लक्षयामि ते कुबेरचन्द्रेन्द्रदिवाकरप्रभ ॥&#x9;KK04-01-010-014c&lt;br&gt;&#xA;हुताशनाशीविषतुल्यतेजसो न कर्म ते योग्यमिदं महानसे ।&#x9;KK04-01-010-015a&lt;br&gt;&#xA;न सूपकारो भवितुं त्वमर्हसि सुपर्णगन्धर्वमहोरगोपम ॥ &#x9;KK04-01-010-015c&lt;br&gt;&#xA;अनीककर्णाग्रधरो ध्वजी रथी भवाद्य मे वारणवाहिनीपतिः ।&#x9;KK04-01-010-016a&lt;br&gt;&#xA;न नीचकर्मा भवितुं त्वमर्हसि प्रशासितुं भूमिमिमां त्वमर्हसि ॥ &#x9;KK04-01-010-016c&lt;br&gt;&#xA;भीम उवाच &#x9;KK04-01-010-017&lt;br&gt;&#xA;चतुर्थवर्णोस्म्यहमुग्रशासन न वै वृणे त्वामहमीदृशं पदम् ।&#x9;KK04-01-010-017a&lt;br&gt;&#xA;जात्याऽस्मि शूद्रो बललेति नाम्ना जिजीविषुस्त्वद्विषयं समागतः ॥ &#x9;KK04-01-010-017c&lt;br&gt;&#xA;युधिष्ठिरस्यास्मि महानसे पुरा बभूव सर्वप्रभुरन्नपानदः ।&#x9;KK04-01-010-018a&lt;br&gt;&#xA;अथापि मामुत्सृजसे महीपते व्रजाम्यहं यावदितो यथागतम् ॥&#x9;KK04-01-010-018c&lt;br&gt;&#xA;त्वमन्नसंस्कारविधौ प्रशाधि मां भवामि तेऽहं नरदेव सूपकृत् ।&#x9;KK04-01-010-019a&lt;br&gt;&#xA;बलेन तुल्यश्च न विद्यते मया नियुद्धशीलोस्मि सदा हि पार्थिव ॥ &#x9;KK04-01-010-019c&lt;br&gt;&#xA;गजांश्च सिंहांश्च समेयिवानहं सदा करिष्यामि तवानघ प्रियम् ।&#x9;KK04-01-010-020a&lt;br&gt;&#xA;न नीचकर्मा तव मादृशः प्रभो बलस्य नेताऽप्यबलो भवेदिति ॥ &#x9;KK04-01-010-020c&lt;br&gt;&#xA;स्वकर्मतुष्टाश्च वयं नराधिप प्रशाधि मां सूदपदे यदीच्छसि ।&#x9;KK04-01-010-021a&lt;br&gt;&#xA;ये सन्ति मल्ला बलवीर्यसम्मतास्तानेव योत्स्यामि तवाभिहर्षयन् ॥ &#x9;KK04-01-010-021c&lt;br&gt;&#xA;वैशम्पायन उवाच &#x9;KK04-01-010-022&lt;br&gt;&#xA;तमेवमुक्ते वचने नराधिपः प्रत्यब्रवीन्मत्स्यपतिः प्रहृष्टवत् ।&#x9;KK04-01-010-022a&lt;br&gt;&#xA;सोहं न मन्ये तव कर्म तत्समं समुद्रनेमिं पृथिवीं त्वमर्हसि ॥ &#x9;KK04-01-010-022c&lt;br&gt;&#xA;त्रिलोकपालो हि यथा विराजसे तथाऽद्य मे विष्णुरिवातिरोचसे ।&#x9;KK04-01-010-023a&lt;br&gt;&#xA;यथा तु कामस्तव तत्तथा कृतं महानसे मे भव मे पुरस्कृतः ।&#x9;KK04-01-010-023c&lt;br&gt;&#xA;नराश्च मे तत्र मया सदाऽर्चिता भवाद्य तेषामधिपो मया कृतः ॥ &#x9;KK04-01-010-023e&lt;br&gt;&#xA;तथा स भीमो विहितो महानसे विराटराजस्य बभूव वै प्रियः ।&#x9;KK04-01-010-024a&lt;br&gt;&#xA;उवास राजन्न च तं पृथग्जनो बुबोध तस्यानुचरश्च कश्चन ॥ ॥&#x9;KK04-01-010-024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/011/</guid>
      <description>&lt;p&gt;अध्यायः 011&lt;/p&gt;&#xA;&lt;p&gt;अर्जुनेन षण्डवेषपरिग्रहेण विराटसभाप्रवेशः ॥ 1 ॥ विराटेनार्जुनस्य कन्यानाटने नियोजनम् ॥ 2 ॥&#xA;वैशम्पायन उवाच &#x9;KK04-01-011-001&lt;br&gt;&#xA;अथापरोऽदृश्यत वर्णवान्युवा स्त्रीवेषधारी समलङ्कृतो भृशम् ।&#x9;KK04-01-011-001a&lt;br&gt;&#xA;प्रवालचित्रे प्रविमुच्य कुण्डले उभे च कम्बू परिपातुके तथा ॥ &#x9;KK04-01-011-001c&lt;br&gt;&#xA;कृष्णे च रक्ते च निबध्य वाससी शरीरवाञ्शुक्रबृहस्पतिप्रभः ।&#x9;KK04-01-011-002a&lt;br&gt;&#xA;बहूंश्च दीर्घांश्च विकीर्य मूर्धजान्महाभुजो मत्तगजेन्द्रविक्रमः ॥ &#x9;KK04-01-011-002c&lt;br&gt;&#xA;क्लैब्येन वेषेण न भाति भाति च ग्रहाभिपन्नो नभसीव चन्द्रमाः ।&#x9;KK04-01-011-003a&lt;br&gt;&#xA;गतेन चोर्वी परिकम्पयंस्तदा विराटमासाद्य सभासमीपतः ॥&#x9;KK04-01-011-003c&lt;br&gt;&#xA;तं प्रेक्ष्य राजोपगतं सभातले व्याजाप्रतिच्छन्नममित्रमर्दनम् ।&#x9;KK04-01-011-004a&lt;br&gt;&#xA;विराजमानं सुरराजवर्चसं सुतं सुरेन्द्रस्य गजेन्द्रविक्रमम् ॥&#x9;KK04-01-011-004c&lt;br&gt;&#xA;सर्वानपृच्छच्च समीपचारिणः कुतोऽयमायाति न मे पुरा श्रुतः ।&#x9;KK04-01-011-005a&lt;br&gt;&#xA;न चैनमूचुर्विदितं नरास्तदा सविस्मयं वाक्यमिदं नृपोऽब्रवीत् ॥ &#x9;KK04-01-011-005c&lt;br&gt;&#xA;विराट उवाच &#x9;KK04-01-011-006&lt;br&gt;&#xA;गजेन्द्रलीलो मृगराजगामी वृषेक्षणो देवसुतोग्रतेजाः ।&#x9;KK04-01-011-006a&lt;br&gt;&#xA;पीनांसबाहुः कनकावदातः कोऽयं नरो मे नगरं प्रविष्टः ॥&#x9;KK04-01-011-006c&lt;br&gt;&#xA;किमेष देवेन्द्रसुतः किमेष ब्रह्मात्मजो वा किमयं स्वयम्भूः ।&#x9;KK04-01-011-007a&lt;br&gt;&#xA;उमासुतो वैश्रवणात्मजो वा प्रेक्ष्यैनमासीदिति मे वितर्कः ॥&#x9;KK04-01-011-007c&lt;br&gt;&#xA;वैशम्पायन उवाच &#x9;KK04-01-011-008&lt;br&gt;&#xA;सभामतिक्रम्य स वासवोपमो निरीक्षमाणो बहुभिः सभागतैः ।&#x9;KK04-01-011-008a&lt;br&gt;&#xA;स तत्र राजानममित्रहाऽब्रवीद्बृहन्नलाहं नरदेव नर्तकी ॥ &#x9;KK04-01-011-008c&lt;br&gt;&#xA;वेणीं प्रकुर्यां रुचिरे च कुण्डले ग्रथे स्रजः प्रावरणानि संहरे ।&#x9;KK04-01-011-009a&lt;br&gt;&#xA;स्नानं चरेयं विमृजे च दर्पणं विशेषकेष्वेव च कौशलं मम ॥ &#x9;KK04-01-011-009c&lt;br&gt;&#xA;क्लीबेषु बालेषु जनेषु नर्तने शिक्षाप्रदानेषु च योग्यता मम ।&#x9;KK04-01-011-010a&lt;br&gt;&#xA;करोमि वेणीषु च पुष्पपूरकं न मे स्त्रियः कर्मणि कौशलाधिकाः ॥&#x9;KK04-01-011-010c&lt;br&gt;&#xA;इत्यर्जुनस्तं नरदेवमोजसा विज्ञाप्य तस्थौ विधिनाऽऽत्मनः क्रियाम् ।&#x9;KK04-01-011-011a&lt;br&gt;&#xA;तमब्रवीत्प्रांशुमुदीक्ष्य विस्मितो विराटराजोपसृतं महायशाः ॥ &#x9;KK04-01-011-011c&lt;br&gt;&#xA;नार्हस्तु वेषोऽयमनूर्जितस्ते नापुंस्त्वमर्हं नरदेवसिंह ।&#x9;KK04-01-011-012a&lt;br&gt;&#xA;तवैव वेषः शुभवेषभूषणैर्विभूषितो भूतपतेरिव प्रभो ॥ &#x9;KK04-01-011-012c&lt;br&gt;&#xA;विभाति भानोरिव रश्मिमालिनो घनावरुद्धे गगने घनैरिव ।&#x9;KK04-01-011-013a&lt;br&gt;&#xA;धनुर्हि मन्ये तव शोभयेद्भुजौ तथाहि पीनावतिमात्रमायतौ ॥ &#x9;KK04-01-011-013c&lt;br&gt;&#xA;प्रगृह्य चापं त्वनुरूपमात्मनो रक्षस्व देशं पुरमद्य सुस्थिरः ।&#x9;KK04-01-011-014a&lt;br&gt;&#xA;पुत्रेण तुल्यो भव मे बृहन्नले वृद्धोस्मि वित्तं प्रतिपादयामि ते ॥&#x9;KK04-01-011-014c&lt;br&gt;&#xA;त्वं रक्ष मे सर्वमिदं पुरं प्रभो न षण्डतां काञ्चन लक्षयामि ते ।&#x9;KK04-01-011-015a&lt;br&gt;&#xA;प्रशाधि मत्स्यांस्तरसा विवर्धयन्ददामि राज्यं तव सत्यवागहम् ॥ &#x9;KK04-01-011-015c&lt;br&gt;&#xA;वैशम्पायन उवाच &#x9;KK04-01-011-016&lt;br&gt;&#xA;तस्याग्रतः स्वानि धनूंषि पार्थिवो बहूनि दीर्घाणि च वर्णवन्ति च ।&#x9;KK04-01-011-016a&lt;br&gt;&#xA;ददौ स सज्यानि बलान्वितानि जिज्ञासमानः किमयं करिष्यति ॥ &#x9;KK04-01-011-016c&lt;br&gt;&#xA;ततोऽर्जुनः क्लीबतरं वचोऽब्रवीन्न मे धनुर्धारितमीदृशं विभो ।&#x9;KK04-01-011-017a&lt;br&gt;&#xA;न चापि दृष्टं धनुरीदृशं क्वचिन्न मादृशाः सन्ति धनुर्धरा भुवि ॥&#x9;KK04-01-011-017c&lt;br&gt;&#xA;नृत्यामि गायामि च वादयाम्यहं प्रानर्तने कौशलनैपुणं मम ।&#x9;KK04-01-011-018a&lt;br&gt;&#xA;तदुत्तरायाः परिधत्स्व नर्तने भवामि देव्या नरदेव नर्तकी ॥ &#x9;KK04-01-011-018c&lt;br&gt;&#xA;विराट उवाच &#x9;KK04-01-011-019&lt;br&gt;&#xA;ददामि ते तं हि वरं बृहन्नले सुतां हि मे नर्तय याश्च तादृशीः ।&#x9;KK04-01-011-019a&lt;br&gt;&#xA;ततो विराटः स्वयमाह्वयत्सुतां नराधिपस्तां च सुमध्यसुन्दरीम् ॥ &#x9;KK04-01-011-019c&lt;br&gt;&#xA;उवाच चैनां मुदितेन चेतसा बृहन्नला नाम सखी भवत्वियम् ।&#x9;KK04-01-011-020a&lt;br&gt;&#xA;सुगात्रि सम्प्रीतिसुबद्धसौहृदा तवाङ्गने प्राणसमा च नित्यदा ॥ &#x9;KK04-01-011-020c&lt;br&gt;&#xA;प्रकामभक्ष्याभरणाम्बरा शुभा चरत्वियं सर्वजनेष्ववारिता ।&#x9;KK04-01-011-021a&lt;br&gt;&#xA;न दुष्कुलानामियमाकृतिर्भवेन्न वृत्तभेदी भवतीदृशो जनः ॥ &#x9;KK04-01-011-021c&lt;br&gt;&#xA;वैशम्पायन उवाच &#x9;KK04-01-011-022&lt;br&gt;&#xA;सम्मन्त्र्य राजा विविधैः स्वमन्त्रिभिः परीक्ष्य चैनं प्रमदाभिराशु वै ।&#x9;KK04-01-011-022a&lt;br&gt;&#xA;अपुंस्त्वमप्यस्य निशम्य च स्थिरं ततः कुमारीपुरमुत्ससर्ज तम् ॥ &#x9;KK04-01-011-022c&lt;br&gt;&#xA;स शिक्षयामास च गीतवादनं सुतां विराटस्य धनञ्जयः प्रभुः ।&#x9;KK04-01-011-023a&lt;br&gt;&#xA;सखीश्च तस्याः परिचारिकास्तथा प्रियश्च तस्याः स बभूव पाण्डवः ॥ &#x9;KK04-01-011-023c&lt;br&gt;&#xA;तथा स तत्रैव धनञ्जयोऽवसत्प्रियाणि कुर्वन्त्सह ताभिरात्मवान् ।&#x9;KK04-01-011-024a&lt;br&gt;&#xA;तथा गतं तत्र न जझिरे जना बहिश्चरा वाऽप्यथवेतरे जनाः ॥ ॥&#x9;KK04-01-011-024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/012/</guid>
      <description>&lt;p&gt;अध्यायः 012&lt;/p&gt;&#xA;&lt;p&gt;नकुलेन विराटमेत्य स्वस्याश्वशास्त्रे कौशलाभिधानम् ॥ 1 ॥ विराटेन नकुलस्याश्वपालने नियोजनम् ॥ 2 ॥&#xA;वैशम्पायन उवाच &#x9;KK04-01-012-001&lt;br&gt;&#xA;अथापरोऽदृश्यत पाण्डवः प्रभुर्विराटराजे तुरगान्समीक्षति ।&#x9;KK04-01-012-001a&lt;br&gt;&#xA;तमापतन्तं ददृशुः पृथग्जनाः प्रमुक्तमभ्रादिव चन्द्रमण्डलम् ॥ &#x9;KK04-01-012-001c&lt;br&gt;&#xA;स वै हयानैक्षत तानितस्ततः समीक्षमाणं च ददर्श मत्स्यराट् ।&#x9;KK04-01-012-002a&lt;br&gt;&#xA;दृष्ट्वा तथैनं स कुरूत्तमं तमः पप्रच्छ तान्सर्वसभासदस्तदा ॥ &#x9;KK04-01-012-002c&lt;br&gt;&#xA;को वा विजानाति पुराऽस्य दर्शनं योऽयं युवाऽभ्येति हि मामिकां सभाम् ।&#x9;KK04-01-012-003a&lt;br&gt;&#xA;प्रियो हि मे दर्शनतोपि सम्मतो ब्रवीतु कश्चिद्यदि दृष्टवानिमम् ॥&#x9;KK04-01-012-003c&lt;br&gt;&#xA;अयं हयान्पश्यति मामकान्मुहुर्ध्रुवं हयज्ञो भविता विचक्षणः ।&#x9;KK04-01-012-004a&lt;br&gt;&#xA;प्रवेश्यतामेष समीपमाशु वै विभाति वीरो हि यथाऽमरस्तथा ॥&#x9;KK04-01-012-004c&lt;br&gt;&#xA;वितर्कयत्येव हि मत्स्यराजनि त्वरन्कुरूणामृषभः सभामगात् ।&#x9;KK04-01-012-005a&lt;br&gt;&#xA;ततः प्रणम्योपनतः कुरूत्तमो विराटराजानमुवाच पार्थिवम् ॥ &#x9;KK04-01-012-005c&lt;br&gt;&#xA;तवागतोऽहं पुरमद्य भूपते जिजीविषुर्वेतनभोजनार्थिकः ।&#x9;KK04-01-012-006a&lt;br&gt;&#xA;तवाश्वबन्धः सुभृतो भवाम्यहं कुरुष्व मामश्वपतिं यदीच्छसि ॥&#x9;KK04-01-012-006c&lt;br&gt;&#xA;विराट उवाच &#x9;KK04-01-012-007&lt;br&gt;&#xA;ददानि यानानि धनानि वेतनं न चाश्वसूतो भवितुं त्वमर्हसि ।&#x9;KK04-01-012-007a&lt;br&gt;&#xA;कुतोसि कस्यासि कथं त्वमागतो ब्रवीहि शिल्पं तव विद्यते च यत् ॥ &#x9;KK04-01-012-007c&lt;br&gt;&#xA;नकुल उवाच &#x9;KK04-01-012-008&lt;br&gt;&#xA;पञ्चानां पाण्डुपुत्राणां ज्येष्ठो राजा युधिष्ठिरः ।&#x9;KK04-01-012-008a&lt;br&gt;&#xA;तेनाहमश्वेषु पुरा प्रकृतः शत्रुकर्शन ॥&#x9;KK04-01-012-008c&lt;br&gt;&#xA;अश्वानां प्रकृतिं वेद्मि विनयं चापि सर्वशः ।&#x9;KK04-01-012-009a&lt;br&gt;&#xA;दुष्टानां प्रतिपत्तिं च कृत्स्नं चैव चिकित्सितम् ॥ &#x9;KK04-01-012-009c&lt;br&gt;&#xA;न कातरं स्यान्मम वाजिवाहनं न मेऽस्ति दुष्टा वडवा कुतो हयः ।&#x9;KK04-01-012-010a&lt;br&gt;&#xA;जानंस्तु मामाह स चापि पाण्डवो युधिष्ठिरो ग्रन्थिकमेव नामतः ॥ &#x9;KK04-01-012-010c&lt;br&gt;&#xA;मातलिरिव देवपतेर्दशरथनृपतेः सुमन्त्र इव यन्ता ।&#x9;KK04-01-012-011a&lt;br&gt;&#xA;सुमह इव जामदग्नेस्तथैव तव शिक्षयाम्यश्वान् ॥ &#x9;KK04-01-012-011c&lt;br&gt;&#xA;युधिष्ठिरस्य राजेन्द्र नरराजस्य शासनात् ।&#x9;KK04-01-012-012a&lt;br&gt;&#xA;शतसाहस्रकोटीनामश्वानामस्मि रक्षिता ॥ &#x9;KK04-01-012-012c&lt;br&gt;&#xA;विराट उवाच &#x9;KK04-01-012-013&lt;br&gt;&#xA;यदस्ति किञ्चिन्मम वाजिवाहनं तदस्तु सर्वं त्वदधीनमद्य वै ।&#x9;KK04-01-012-013a&lt;br&gt;&#xA;ये चापि केचिन्मम वाजियोधास्त्वदाश्रयाः सारथयश्च सन्तु मे ॥&#x9;KK04-01-012-013c&lt;br&gt;&#xA;इदं तवेष्टं विहितं सुरोपम प्रब्रूहि यत्ते प्रसमीक्षितं वरम् ।&#x9;KK04-01-012-014a&lt;br&gt;&#xA;न तेऽनुरूपं हयकर्म दृश्यते विभासि राजेव न कर्म वाजिनाम् ॥&#x9;KK04-01-012-014c&lt;br&gt;&#xA;युधिष्ठिरस्यैव हि दर्शनेन मे समं तवेदं प्रियदर्श दर्शनम् ।&#x9;KK04-01-012-015a&lt;br&gt;&#xA;कथं नु भृत्यैः स विनाकृतो वने चरत्यनिन्द्यो रमते च पाण्डवः ॥ &#x9;KK04-01-012-015c&lt;br&gt;&#xA;वैशम्पायन उवाच &#x9;KK04-01-012-016&lt;br&gt;&#xA;तथा स गन्धर्ववरोपमो युवा विराटराज्ञा मुदितेन पूजितः ।&#x9;KK04-01-012-016a&lt;br&gt;&#xA;न चैवमन्येऽपि विदुः कथञ्चन प्रियाभिरामं विचरन्तमन्तरा ॥॥&#x9;KK04-01-012-016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/013/</guid>
      <description>&lt;p&gt;अध्यायः 013&lt;/p&gt;&#xA;&lt;p&gt;सहदेवेन गोपालवेषधारणेन विराटम् प्रति गमनम् ॥ 1 ॥ विराटेन सहदेवस्य गोपालने नियोजनम् ॥ 2 ॥&#xA;वैशम्पायन उवाच &#x9;KK04-01-013-001&lt;br&gt;&#xA;अथापरोऽदृश्यत वै शशी यथा हुतो हविर्भिर्हि यथाऽध्वरे शिखी ।&#x9;KK04-01-013-001a&lt;br&gt;&#xA;तथा समालक्ष्यत चारुदर्शनः प्रकाशयन्सूर्य इवाचिरोदितः ॥ &#x9;KK04-01-013-001c&lt;br&gt;&#xA;तमाव्रजन्तं सहदेवमग्रणीर्नृपो विराटो नचिरात्समैक्षत ।&#x9;KK04-01-013-002a&lt;br&gt;&#xA;प्रैक्षन्त तं तत्र पृथक्समागताः सभागताः सर्वमनोहरप्रभम् ।&#x9;KK04-01-013-002c&lt;br&gt;&#xA;युवानमायान्तममित्रकर्शनं प्रमुक्तमभ्रादिव चन्द्रमण्डलम् ॥ &#x9;KK04-01-013-002e&lt;br&gt;&#xA;यष्ट्या प्रमाणान्वितया सुदर्शनं दामानि पाशं च निबद्ध्य पृष्ठतः ।&#x9;KK04-01-013-003a&lt;br&gt;&#xA;मौर्वी च तन्त्रीं महतीं सुसंहितां बालैश्च तारैर्बहुभिः समावृताम् ॥ &#x9;KK04-01-013-003c&lt;br&gt;&#xA;स चापि राजानमुवाच वीर्यवान्कुरुष्व मां पार्थिव गोष्ववस्थितम् ।&#x9;KK04-01-013-004a&lt;br&gt;&#xA;मया हि गुप्ताः पशवो भवन्तु ते प्रसन्ननिद्राः प्रभवोस्मि वल्लवः ॥ &#x9;KK04-01-013-004c&lt;br&gt;&#xA;न श्वापदेभ्यो न च रोगतो भयं न चापि दावान्न च तस्कराद्भयम् ।&#x9;KK04-01-013-005a&lt;br&gt;&#xA;पयःप्रभूता बहुला निरामया भवन्ति गावः सुभृता नराधिप ॥&#x9;KK04-01-013-005c&lt;br&gt;&#xA;निशम्य राजा सहदेवभाषितं निरीक्ष्य माद्रीसुतमभ्यनन्दत् ।&#x9;KK04-01-013-006a&lt;br&gt;&#xA;उवाच हृष्टो मुदितेन चेतसा न बल्लवत्वं त्वयि वीर लक्षये ॥ &#x9;KK04-01-013-006c&lt;br&gt;&#xA;धैर्याद्वपुः क्षात्रमिवेह ते दृढं प्रकाशते कौरववंशजस्य वा ।&#x9;KK04-01-013-007a&lt;br&gt;&#xA;नापण्डितेयं तव दृश्यते तनुर्भवेह राज्ये मम मन्त्रधर्मभृत् ॥ &#x9;KK04-01-013-007c&lt;br&gt;&#xA;प्रशाधि मत्स्यान्सहराजकानिमान्बृहस्पतिः शत्रुयुतानिवामरान् ।&#x9;KK04-01-013-008a&lt;br&gt;&#xA;बलं च मे रक्ष सुवेष सर्वशो गृहाण खड्गं प्रतिरूपमात्मः ॥&#x9;KK04-01-013-008c&lt;br&gt;&#xA;अनीककर्णाग्रधरो बलस्य मे प्रभुर्भवानस्तु गृहाण कार्मुकम् ॥ &#x9;KK04-01-013-009ac&lt;br&gt;&#xA;वैशम्पायन उवाच &#x9;KK04-01-013-010&lt;br&gt;&#xA;विराटराज्ञाऽभिहितः कुरूत्तमः प्रशस्य राजानमभिप्रणम्य च ।&#x9;KK04-01-013-010a&lt;br&gt;&#xA;उवाच मत्स्यप्रवरं महामतिः शृणुष्व राजन्मम वाक्यमुत्तमम् ॥ &#x9;KK04-01-013-010c&lt;br&gt;&#xA;बालो ह्यहं जातिविशेषदूषितः कुतोऽद्य मे नीतिषु युक्तमन्त्रता ।&#x9;KK04-01-013-011a&lt;br&gt;&#xA;स्वकर्मतुष्टाश्च वयं नराधिप प्रशाधि मां गोपरिरक्षणेऽनघ ॥ &#x9;KK04-01-013-011c&lt;br&gt;&#xA;वैश्योस्मि नाम्नाऽहमरिष्टनेमिर्गोसङ्ख्य आसं कुरुपुङ्गवानाम् ।&#x9;KK04-01-013-012a&lt;br&gt;&#xA;वस्तुं त्वयीच्छामि विशांवरिष्ठ तान्राजसिंहान्न हि वेद्मि पार्थान् ॥ &#x9;KK04-01-013-012c&lt;br&gt;&#xA;न जीवितुं शक्यमतोऽन्यकर्मणा न च त्वदन्यो मम रोचते विभो ॥ &#x9;KK04-01-013-013ac&lt;br&gt;&#xA;विराट उवाच &#x9;KK04-01-013-014&lt;br&gt;&#xA;त्वं ब्राह्मणो वा यदि वाऽपि भूमिपः समुद्रनेमीश्वररूपवानसि ।&#x9;KK04-01-013-014a&lt;br&gt;&#xA;आचक्ष्व तत्वं त्वममित्रकर्शन न बल्लवत्वं त्वयि विद्यते समम् ॥ &#x9;KK04-01-013-014c&lt;br&gt;&#xA;कस्यासि राज्ञो विषयादिहागतः किं चापि शिल्पं तव विद्यते कृतम् ।&#x9;KK04-01-013-015a&lt;br&gt;&#xA;कथं त्वमस्मासु निवत्स्यसे सदा वदस्व किं चापि तवेह वेतनम् ॥ &#x9;KK04-01-013-015c&lt;br&gt;&#xA;सहदेव उवाच &#x9;KK04-01-013-016&lt;br&gt;&#xA;पञ्चानां पाण्डुपुत्राणां ज्येष्ठो राजा युधिष्ठिरः ।&#x9;KK04-01-013-016a&lt;br&gt;&#xA;तस्याष्टौ शतसाहस्रं गवां वर्गाः शतंशतम् ॥&#x9;KK04-01-013-016c&lt;br&gt;&#xA;अपरे दशसाहस्रा द्विस्तावन्तस्तथा परे ।&#x9;KK04-01-013-017a&lt;br&gt;&#xA;तेषां गोसङ्ख्य आसं वै तन्त्रीपालेति मां विदुः ॥ &#x9;KK04-01-013-017c&lt;br&gt;&#xA;भूतं भव्यं भविष्यच्च यच्चान्यद्गोगतं क्वचित् ।&#x9;KK04-01-013-018a&lt;br&gt;&#xA;न मेऽस्त्यविदितं किञ्चित्समन्ताद्दशयोजनम् ॥&#x9;KK04-01-013-018c&lt;br&gt;&#xA;गुणाः सुविदिता ह्यासन्मया तस्य महात्मनः ।&#x9;KK04-01-013-019a&lt;br&gt;&#xA;आसीच्च स मया तुष्टः कुरुराजो युधिष्ठिरः ॥ &#x9;KK04-01-013-019c&lt;br&gt;&#xA;अनेन गणिता गावो दुर्विज्ञेया महत्तराः ।&#x9;KK04-01-013-020a&lt;br&gt;&#xA;बहुक्षीरतरास्ता वै बह्व्यः सत्यः सपुत्रिकाः ॥ &#x9;KK04-01-013-020c&lt;br&gt;&#xA;क्षिप्रं च गावो बहुला भवन्ति न तासु रोगो भवतीह कश्चित् ।&#x9;KK04-01-013-021a&lt;br&gt;&#xA;तैस्तैरुपायैर्विदितं मयैतदेतानि शिल्पानि मयि स्थितानि ॥&#x9;KK04-01-013-021c&lt;br&gt;&#xA;ऋषभानपि जानामि राजन्पूजितलक्षणान् ।&#x9;KK04-01-013-022a&lt;br&gt;&#xA;येषां मूत्रमुपाघ्राय वन्ध्या अपि प्रसूयते ॥&#x9;KK04-01-013-022c&lt;br&gt;&#xA;वैशम्पायन उवाच &#x9;KK04-01-013-023&lt;br&gt;&#xA;मत्स्याधिपो हर्षकलेन चेतसा माद्रीसुतं पाण्डवमभ्यभाषत ।&#x9;KK04-01-013-023a&lt;br&gt;&#xA;नैवानुमन्ये तव कर्म कुत्सितं महीं समग्रामभिपातुमर्हसि ॥ &#x9;KK04-01-013-023c&lt;br&gt;&#xA;अथ त्विदानीं तव रोचते विभो यथेष्टतो गव्यमवेक्ष मामकम् ।&#x9;KK04-01-013-024a&lt;br&gt;&#xA;त्वदर्पणा मे पशवो भवन्तु वै पशून्सपालान्भवते ददाम्यहम् ॥ &#x9;KK04-01-013-024c&lt;br&gt;&#xA;शतं सहस्राणि गवां हि सन्ति वर्णस्यवर्णस्य पृथग्गणानाम् ।&#x9;KK04-01-013-025a&lt;br&gt;&#xA;ददामि तेऽहं वरमीप्सितं च यत्त्वदर्पणा मे पशवो भवन्त्विति ॥ &#x9;KK04-01-013-025c&lt;br&gt;&#xA;वैशम्पायन उवाच &#x9;KK04-01-013-026&lt;br&gt;&#xA;एवं विराटेन समेत्य पाण्डवो लब्ध्वा च गोबल्लवतां यथेष्टतः ।&#x9;KK04-01-013-026a&lt;br&gt;&#xA;अज्ञातचर्यामवसन्महात्मा यथा रविश्चास्तगिरिं प्रविष्टः ॥ &#x9;KK04-01-013-026c&lt;br&gt;&#xA;एवं विराटे न्यवसंश्च पाण्डवा यथा प्रतिज्ञाभिरमोघविक्रमाः ।&#x9;KK04-01-013-027a&lt;br&gt;&#xA;अबुद्धचर्यां चरितुं यथातथं समुद्रनेमीमभिशास्तुमुद्यताः ॥ ॥&#x9;KK04-01-013-027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/014/</guid>
      <description>&lt;p&gt;अध्यायः 014&lt;/p&gt;&#xA;&lt;p&gt;द्रौपद्या सैरन्ध्रीवेषधारणेन सुदेष्णागृहे निवासः ॥ 1 ॥&#xA;वैशम्पायन उवाच &#x9;KK04-01-014-001&lt;br&gt;&#xA;ततः कृष्णा सुकेशी सा दर्शनीया शुचिस्मिता ।&#x9;KK04-01-014-001a&lt;br&gt;&#xA;वेणीकेशान्समुत्क्षिप्य पीनवृत्तकुचा शुभा ।&#x9;KK04-01-014-001c&lt;br&gt;&#xA;जुगूहे दक्षिणे पार्श्वे मृदूनसितलोचना ॥ &#x9;KK04-01-014-001e&lt;br&gt;&#xA;वासश्च परिधायैकं कृष्णा सुमलिनं महत् ।&#x9;KK04-01-014-002a&lt;br&gt;&#xA;कृत्वा वेषं च सैरन्ध्र्याः कृष्णा व्यचरदार्तवत् ॥ &#x9;KK04-01-014-002c&lt;br&gt;&#xA;प्रविष्टा नगरं भीरूः सैरन्ध्रीवेषसंयुता ।&#x9;KK04-01-014-003a&lt;br&gt;&#xA;तां नराः परिधावन्तः स्त्रियश्च समुपाद्रवन् ॥ &#x9;KK04-01-014-003c&lt;br&gt;&#xA;अपृच्छंस्ते च तां दृष्ट्वा का त्वं किं च चिकीर्षसि ।&#x9;KK04-01-014-004a&lt;br&gt;&#xA;सा तानुवाच राजेन्द्र सैरन्ध्र्यहमुपागता ।&#x9;KK04-01-014-004c&lt;br&gt;&#xA;कर्म चेच्छामि वै कर्तुं तस्य या मां भरिष्यति ॥ &#x9;KK04-01-014-004e&lt;br&gt;&#xA;वैशम्पायन उवाच &#x9;KK04-01-014-005&lt;br&gt;&#xA;तस्या रूपेण वेषेण श्लक्ष्णया च गिरा तथा ।&#x9;KK04-01-014-005a&lt;br&gt;&#xA;न श्रद्दधानास्तां देवीमन्नहेतोरुपस्थिताम् ॥ &#x9;KK04-01-014-005c&lt;br&gt;&#xA;विराटस्य तु कैकेयी भार्या परमसम्मता ।&#x9;KK04-01-014-006a&lt;br&gt;&#xA;आलोकयन्ती ददृशे प्रासादाद्द्रुपदात्मजाम् ॥ &#x9;KK04-01-014-006c&lt;br&gt;&#xA;सा समीक्ष्य तथारूपामनाथामेकवाससम् ।&#x9;KK04-01-014-007a&lt;br&gt;&#xA;स्त्रीभिश्च पुरुषैश्चापि सर्वतः परिवारिताम् ॥ &#x9;KK04-01-014-007c&lt;br&gt;&#xA;विराटभार्या तां देवी कारुण्याज्जातसम्भ्रमा ।&#x9;KK04-01-014-008a&lt;br&gt;&#xA;अप्रेषयत्समीपस्थाः स्त्रियो वृद्धाश्च तत्पराः ॥ &#x9;KK04-01-014-008c&lt;br&gt;&#xA;अपनीय ततः सर्वा आनयध्वमिहैव ताम् ।&#x9;KK04-01-014-009a&lt;br&gt;&#xA;यदा दृष्टा मया साध्वी कम्पते मे मनस्तदा ।&#x9;KK04-01-014-009c&lt;br&gt;&#xA;तस्माच्छीघ्रमिहानाय दर्शयध्वं यदीच्छथ ॥ &#x9;KK04-01-014-009e&lt;br&gt;&#xA;तास्तथोक्ता उपागम्य द्रौपदीं परिसङ्गताः ।&#x9;KK04-01-014-010a&lt;br&gt;&#xA;आनीय सर्वथा त्वेनामब्रुवन्मधुराक्षरम् ॥ &#x9;KK04-01-014-010c&lt;br&gt;&#xA;भद्रे त्वां द्रष्टुमिच्छन्ती सुदेष्णा हर्म्यभूतले ।&#x9;KK04-01-014-011a&lt;br&gt;&#xA;त्वदर्थं प्रैषयच्चास्मान्द्रष्टुं तां त्वं यदीच्छसि ।&#x9;KK04-01-014-011c&lt;br&gt;&#xA;आयाह्यस्माभिरेवाद्य रक्ष्यमाणा यथेष्टतः ॥ &#x9;KK04-01-014-011e&lt;br&gt;&#xA;तच्छ्रुत्वा द्रौपदी तासां वचनं वाक्यकोविदा ।&#x9;KK04-01-014-012a&lt;br&gt;&#xA;ईप्सितार्थातिलाभेन हृष्टाऽऽयाता गृहोत्तमम् ॥ &#x9;KK04-01-014-012c&lt;br&gt;&#xA;राजवेश्म ह्युपाक्रम्य यत्राग्र्यमहिषी स्थिता ।&#x9;KK04-01-014-013a&lt;br&gt;&#xA;सुदेष्णामगमत्कृष्णा राजभार्यां यशस्विनीम् ॥ &#x9;KK04-01-014-013c&lt;br&gt;&#xA;कृष्णान्केशान्मृदून्दीर्घान्समुद्ग्रथ्यासितेक्षणा ।&#x9;KK04-01-014-014a&lt;br&gt;&#xA;कुञ्चिताग्रांस्तु सूक्ष्माग्रान्दर्शनीयान्निबध्य च ।&#x9;KK04-01-014-014c&lt;br&gt;&#xA;जुगूहे दक्षिणे पार्श्वे मृदूनायतलोचना ॥&#x9;KK04-01-014-014e&lt;br&gt;&#xA;सा प्रविश्य विराटस्य द्रौपद्यन्तःपुरं शुभा ।&#x9;KK04-01-014-015a&lt;br&gt;&#xA;ह्रीनिषेवान्विता बाला कम्पमाना लतेव सा ॥ &#x9;KK04-01-014-015c&lt;br&gt;&#xA;अभिगम्य च सुश्रोणी सर्वलक्षणसंयुता ।&#x9;KK04-01-014-016a&lt;br&gt;&#xA;ददर्शावस्थितां हैमे पीठे रत्नपरिच्छदे ॥ &#x9;KK04-01-014-016c&lt;br&gt;&#xA;रक्तसूक्ष्माम्बरधरां मेघे सौदामिनीमिव ।&#x9;KK04-01-014-017a&lt;br&gt;&#xA;नानावर्णविचित्रां च सर्वाभरणभूषिताम् ॥ &#x9;KK04-01-014-017c&lt;br&gt;&#xA;सुभ्रूं सुकेशीं सुश्रोणीं कुब्जवामनमध्यगाम् ।&#x9;KK04-01-014-018a&lt;br&gt;&#xA;बहुपुष्पोपकीर्णायां भूम्यां वेदिमिवाध्वरे ॥ &#x9;KK04-01-014-018c&lt;br&gt;&#xA;सुदेष्णां राजमहिषीं सर्वालङ्कारभूषिताम् ।&#x9;KK04-01-014-019a&lt;br&gt;&#xA;श्रीमतीं राजपुत्रीणां शतेन परिवारिताम् ॥ &#x9;KK04-01-014-019c&lt;br&gt;&#xA;ताः सर्वा द्रौपदीं दृष्ट्वा सन्तप्ताः परमाङ्गनाः ।&#x9;KK04-01-014-020a&lt;br&gt;&#xA;परितश्चोपतस्थुस्ताः सहसोत्थाय चासनात् ॥ &#x9;KK04-01-014-020c&lt;br&gt;&#xA;निरीक्षमाणाः सर्वास्ताः शचीं देवीमिवागताम् ।&#x9;KK04-01-014-021a&lt;br&gt;&#xA;गूढगुल्फां वरारोहां कृष्णां ताम्रायतेक्षणाम् ।&#x9;KK04-01-014-021c&lt;br&gt;&#xA;अतिसर्वानवद्याङ्गीं नतगात्रीं सुमध्यमाम् ॥ &#x9;KK04-01-014-021e&lt;br&gt;&#xA;न ह्रस्वां नातिमहतीं जातां बहुतृणे वने ।&#x9;KK04-01-014-022a&lt;br&gt;&#xA;ऋश्यरोहीमिवानिन्द्यां सुकेशीं मृगलोचनाम् ॥ &#x9;KK04-01-014-022c&lt;br&gt;&#xA;तां मृगीमिव वित्रस्तां यूथभ्रष्टामिव द्विपाम् ।&#x9;KK04-01-014-023a&lt;br&gt;&#xA;लक्ष्मीमिव विशालाक्षीं विद्यामिव यशस्विनीम् ॥ &#x9;KK04-01-014-023c&lt;br&gt;&#xA;रोहिणीमिव ताराणां दीप्तामग्निशिखामिव ।&#x9;KK04-01-014-024a&lt;br&gt;&#xA;पार्वतीमिव रुद्राणीं वेलामिव महोदधेः ॥ &#x9;KK04-01-014-024c&lt;br&gt;&#xA;सुलभामिव नागीनां मृगीणामिव किन्नरीम् ।&#x9;KK04-01-014-025a&lt;br&gt;&#xA;गङ्गामिव विशुद्धाङ्गीं शारदीमिव शर्वरीम् ॥ &#x9;KK04-01-014-025c&lt;br&gt;&#xA;तामचिन्त्यतमां लोके इलामिव यशस्विनीम् ।&#x9;KK04-01-014-026a&lt;br&gt;&#xA;सावित्रीमिव दुर्धषां ब्राह्म्या लक्ष्म्या समन्विताम् ॥ &#x9;KK04-01-014-026c&lt;br&gt;&#xA;सीतामिव सतीं शुद्धामरुन्धतीमिव प्रियाम् ।&#x9;KK04-01-014-027a&lt;br&gt;&#xA;सुदेष्णा पर्यपृच्छत्तां विस्मयोत्फुल्ललोचना ॥ &#x9;KK04-01-014-027c&lt;br&gt;&#xA;का त्वं सर्वानवद्याङ्गि कुतोसि त्वमिहागता ।&#x9;KK04-01-014-028a&lt;br&gt;&#xA;कस्य वा त्वं विशालाक्षि किं वा ते करवाण्यहम् ॥ &#x9;KK04-01-014-028c&lt;br&gt;&#xA;गूढगुल्फा समानोरूस्त्रिगम्भीरा षडुन्नता ।&#x9;KK04-01-014-029a&lt;br&gt;&#xA;स्निग्धा पञ्चसु रक्तेषु हंसगद्गदभाषिणी ॥ &#x9;KK04-01-014-029c&lt;br&gt;&#xA;सुकेशी सुस्वरा श्यामा पीनश्रोणीपयोधरा ।&#x9;KK04-01-014-030a&lt;br&gt;&#xA;अरालपक्ष्मनयना बिम्बोष्ठी तनुमध्यमा ॥ &#x9;KK04-01-014-030c&lt;br&gt;&#xA;कम्बुग्रीवा गूढसिरा पूर्णचन्द्रनिभानना ।&#x9;KK04-01-014-031a&lt;br&gt;&#xA;दानवी किन्नरी वा त्वं गन्धर्वी वनदेवता ॥ &#x9;KK04-01-014-031c&lt;br&gt;&#xA;अप्सरा वाऽसि नागी वा तारा वा त्वं विलासिनी ।&#x9;KK04-01-014-032a&lt;br&gt;&#xA;अलम्बुसा मिश्रकेशी पुण्डरीकाऽथ मालिनी ॥ &#x9;KK04-01-014-032c&lt;br&gt;&#xA;तेनतेनैव सम्पन्ना काश्मीरीव तुरङ्गमा ।&#x9;KK04-01-014-033a&lt;br&gt;&#xA;इन्द्राणी त्वथ रुद्राणी स्वधा वाऽप्यथवा रतिः ॥ &#x9;KK04-01-014-033c&lt;br&gt;&#xA;देवि देवेषु विख्याता ब्रूहि का त्वमिहागता ।&#x9;KK04-01-014-034a&lt;br&gt;&#xA;तव ह्यनुपमं रूपं भूषणैरपि वर्जितम् ॥ &#x9;KK04-01-014-034c&lt;br&gt;&#xA;त्वां सृष्ट्वोपरतं मन्ये लोककर्तारमीश्वरम् ।&#x9;KK04-01-014-035a&lt;br&gt;&#xA;न तृप्यन्ति स्त्रियो दृष्ट्वा का न पुंसां रतिर्भवेत् ॥ &#x9;KK04-01-014-035c&lt;br&gt;&#xA;प्रवालपुष्पस्तबकैराचिता वनदेवताः ।&#x9;KK04-01-014-036a&lt;br&gt;&#xA;त्वामेव हि निरीक्षन्ते विस्मिता रूपसम्पदा ॥ &#x9;KK04-01-014-036c&lt;br&gt;&#xA;अन्तःपुरगता नार्यो मृगाः पक्षिगणा नराः ।&#x9;KK04-01-014-037a&lt;br&gt;&#xA;सर्वे त्वामेव कल्याणि निरीक्षन्ते सुविस्मिताः ॥ &#x9;KK04-01-014-037c&lt;br&gt;&#xA;न त्वादृशी काचन मे त्रिषु लोकेषु सुन्दरी ।&#x9;KK04-01-014-038a&lt;br&gt;&#xA;दृष्टपूर्वा श्रुता वाऽपि चक्षुषा विद्यते शुभा ॥ &#x9;KK04-01-014-038c&lt;br&gt;&#xA;द्रौपद्युवाच &#x9;KK04-01-014-039&lt;br&gt;&#xA;नास्ति देवी न गन्धर्वी न यक्षी न च किन्नरी ।&#x9;KK04-01-014-039a&lt;br&gt;&#xA;सैरन्ध्री नाम मे जातिर्वन्यमूलफलाशना ॥ &#x9;KK04-01-014-039c&lt;br&gt;&#xA;पतीनां प्रेक्षमाणानां कस्मिंश्चित्कारणान्तरे ।&#x9;KK04-01-014-040a&lt;br&gt;&#xA;केशपाशे परामृष्टा साऽहं त्रस्ता वनं गता ॥ &#x9;KK04-01-014-040c&lt;br&gt;&#xA;तत्र द्वादशवर्षाणि वन्यमूलफलाशना ।&#x9;KK04-01-014-041a&lt;br&gt;&#xA;चराम्यनिलया सुभ्रूः सा तवान्तिकमागता ॥ &#x9;KK04-01-014-041c&lt;br&gt;&#xA;जानामि केशान्ग्रथितुं विचित्रान्ग्रथितुं मणीन् ।&#x9;KK04-01-014-042a&lt;br&gt;&#xA;मल्लिकोत्पलपद्मानां जानामि ग्रथितुं स्रजः ॥ &#x9;KK04-01-014-042c&lt;br&gt;&#xA;सिन्धुवारकजातीनां रचयाम्यवतंसकान् ।&#x9;KK04-01-014-043a&lt;br&gt;&#xA;पत्रं मृगाङ्गमगरुं पिषे च हरिचन्दनम् ।&#x9;KK04-01-014-043c&lt;br&gt;&#xA;ग्रथयिष्यामि चित्राश्च स्रजः परमशोभनाः ॥ &#x9;KK04-01-014-043e&lt;br&gt;&#xA;आराधयं सत्यभामां कृष्णस्य महिषीं प्रियाम् ।&#x9;KK04-01-014-044a&lt;br&gt;&#xA;कृष्णां च भार्यां पार्थानां नारीणामुत्तमां तथा ॥ &#x9;KK04-01-014-044c&lt;br&gt;&#xA;तथाऽस्मि सुभ्रुवा चाहमिष्टलाभेन तोषिता ।&#x9;KK04-01-014-045a&lt;br&gt;&#xA;मालिनी चेति मे नाम स्वयं देवी चकार ह ।&#x9;KK04-01-014-045c&lt;br&gt;&#xA;कृष्णा कमलपत्राक्षी सा मे प्राणसमा सखी ॥ &#x9;KK04-01-014-045e&lt;br&gt;&#xA;न चाहं चिरमिच्छामि क्वचिद्वस्तुं शुभानने ।&#x9;KK04-01-014-046a&lt;br&gt;&#xA;व्रतं किलैतदस्माकं कुलधर्मोऽयमीदृशः ॥ &#x9;KK04-01-014-046c&lt;br&gt;&#xA;योऽस्माकं तु हरेद्द्रव्यं देशं वसनमेव वा ।&#x9;KK04-01-014-047a&lt;br&gt;&#xA;न क्रोद्धव्यं किलास्माभिरस्मद्गुरुरमर्षणः ॥ &#x9;KK04-01-014-047c&lt;br&gt;&#xA;साऽहं वनानि दुर्गाणि तीर्थानि च सरांसि च ।&#x9;KK04-01-014-048a&lt;br&gt;&#xA;शैलांश्च विविधान्रम्यान्सरितश्च समुद्रगाः ॥ &#x9;KK04-01-014-048c&lt;br&gt;&#xA;भर्तृशोकपरीताङ्गी भर्तृसब्रह्मचारिणी ।&#x9;KK04-01-014-049a&lt;br&gt;&#xA;विचरामि महीं दुर्गां यत्र सायं निवेशना ॥ &#x9;KK04-01-014-049c&lt;br&gt;&#xA;वीरपत्नी यदा देवी चरमाणेषु भर्तृषु ।&#x9;KK04-01-014-050a&lt;br&gt;&#xA;साऽहं विवत्सा विधिना गन्धमादनपर्वतात् ।&#x9;KK04-01-014-050c&lt;br&gt;&#xA;शृणोमि तव सौशील्यं भर्तुर्मधुरभाषिणि ॥ &#x9;KK04-01-014-050e&lt;br&gt;&#xA;माहात्म्यं च ततः श्रुत्वा ब्राह्मणानां समीपतः ।&#x9;KK04-01-014-051a&lt;br&gt;&#xA;त्वामुपस्थातुमिच्छामि ततश्चाहमिहागता ॥ &#x9;KK04-01-014-051c&lt;br&gt;&#xA;गुरवो मम धर्मश्च वायुः शक्रस्तथाऽश्विनौ ।&#x9;KK04-01-014-052a&lt;br&gt;&#xA;तेषां प्रसादाच्च न मां कश्चिद्धर्षयते पुमान् ॥ &#x9;KK04-01-014-052c&lt;br&gt;&#xA;वैशम्पायन उवाच &#x9;KK04-01-014-053&lt;br&gt;&#xA;एवमुक्त्वा सुदेष्णां तां कृताञ्जलिपुटा स्थिता ।&#x9;KK04-01-014-053a&lt;br&gt;&#xA;साऽब्रवीद्विस्मयाविष्टा द्रौपदीं योषितां वराम् ॥ &#x9;KK04-01-014-053c&lt;br&gt;&#xA;न भरेयमहं भद्रे संशयो मम विद्यते ।&#x9;KK04-01-014-054a&lt;br&gt;&#xA;राजा त्वयं हि त्वां दृष्ट्वा मतिं पापां करिष्यति ॥ &#x9;KK04-01-014-054c&lt;br&gt;&#xA;साऽहं त्वां न क्षमां मन्ये वसन्तीमिह वेश्मनि ।&#x9;KK04-01-014-055a&lt;br&gt;&#xA;एष दोषोस्ति सुश्रोणि कथं वा भीरु मन्यसे ॥ &#x9;KK04-01-014-055c&lt;br&gt;&#xA;स्थिता राजकुले नार्यो याश्चेमा मम वेश्मनि ।&#x9;KK04-01-014-056a&lt;br&gt;&#xA;त्वामेवैकां निरीक्षन्ते विस्मयाद्वरवर्णिनि ॥ &#x9;KK04-01-014-056c&lt;br&gt;&#xA;वृक्षांश्चोपस्थितान्पश्य य इमे मम वेश्मनि ।&#x9;KK04-01-014-057a&lt;br&gt;&#xA;विनमन्ते हि त्वां दृष्ट्वा पुमांसं कं न लोभयेः ॥ &#x9;KK04-01-014-057c&lt;br&gt;&#xA;बिभर्षि परमं रूपमतिमानुषमद्भुतम् ।&#x9;KK04-01-014-058a&lt;br&gt;&#xA;तिर्यग्योनिगताश्चापि निरीक्षन्ते सविस्मयाः ।&#x9;KK04-01-014-058c&lt;br&gt;&#xA;तव रूपमनिन्द्याङ्गि किं पुनर्मानवा भुवि ॥ &#x9;KK04-01-014-058e&lt;br&gt;&#xA;राजा विराटः सुश्रोणि दृष्ट्वा ते परमं वपुः ।&#x9;KK04-01-014-059a&lt;br&gt;&#xA;मां विहाय वरारोहे त्वां गच्छेत्सर्वचेतसा ॥&#x9;KK04-01-014-059c&lt;br&gt;&#xA;यं हि त्वमनवद्याङ्गी नरमायतलोचने ।&#x9;KK04-01-014-060a&lt;br&gt;&#xA;सुप्रसन्ना हि वीक्षेथाः स कामवशगो भवेत् ॥&#x9;KK04-01-014-060c&lt;br&gt;&#xA;सुस्नाताऽलङ्कृता हि त्वं यमीक्षेथा हि मानुषम् ।&#x9;KK04-01-014-061a&lt;br&gt;&#xA;ग्लानिर्न तस्य दुःखं वा न तन्द्रिर्न पराजयः ॥ &#x9;KK04-01-014-061c&lt;br&gt;&#xA;न शोको न च सन्तापो न क्रोधो नानृतं वदे ।&#x9;KK04-01-014-062a&lt;br&gt;&#xA;यं त्वं सर्वातवद्याङ्गि भजेथाः समलङ्कृता ॥&#x9;KK04-01-014-062c&lt;br&gt;&#xA;न व्याधिर्न जरा तस्य न तृष्णा न क्षुधा भवेत् ।&#x9;KK04-01-014-063a&lt;br&gt;&#xA;यस्य त्वं वशगा सुभ्रु भवेरङ्कगता सती ॥ &#x9;KK04-01-014-063c&lt;br&gt;&#xA;पञ्चत्वमपि सम्प्राप्तं यं च त्वं परिषस्वजेः ।&#x9;KK04-01-014-064a&lt;br&gt;&#xA;बाहुभ्यामनुरूपाभ्यां स जीवेदिति मे मतिः ॥ &#x9;KK04-01-014-064c&lt;br&gt;&#xA;यस्य हि त्वं भवेर्भार्या यं च हृष्टा परिष्वजेः ।&#x9;KK04-01-014-065a&lt;br&gt;&#xA;अतिजीवेत्स सर्वेषु देवेष्विव पुरन्दरः ॥&#x9;KK04-01-014-065c&lt;br&gt;&#xA;अध्यारोहेद्यथा वृक्षं यथा वाऽऽरुह्य तक्षति ।&#x9;KK04-01-014-066a&lt;br&gt;&#xA;राजवेश्मनि वामोरु ननु स्यास्त्वं तथा मम ॥ &#x9;KK04-01-014-066c&lt;br&gt;&#xA;यथा कर्कटकी गर्भमाधत्ते मृत्युमात्मनः ।&#x9;KK04-01-014-067a&lt;br&gt;&#xA;तथाविधमहं मन्ये तव सुभ्रु समागमम् ॥&#x9;KK04-01-014-067c&lt;br&gt;&#xA;अनुमानये त्वां सैरन्ध्रि नावमन्ये कथञ्चन ।&#x9;KK04-01-014-068a&lt;br&gt;&#xA;भर्तृशीलभयाद्भद्रे तव वासं न रोचये ॥ &#x9;KK04-01-014-068c&lt;br&gt;&#xA;सैरन्ध्र्युवाच &#x9;KK04-01-014-069&lt;br&gt;&#xA;नाहं शक्या विराटेन यद्वा चान्येन केनचित् ।&#x9;KK04-01-014-069a&lt;br&gt;&#xA;देवगन्धर्वयक्षैर्वा द्रष्टुं दुष्टेन चेतसा ॥ &#x9;KK04-01-014-069c&lt;br&gt;&#xA;गन्धर्वाः पालयन्ते मां सुकुलाः पञ्च सुव्रताः ।&#x9;KK04-01-014-070a&lt;br&gt;&#xA;पुत्रा देवादिदेवानां सूर्यपावकवर्चसः ॥ &#x9;KK04-01-014-070c&lt;br&gt;&#xA;यश्च दुःशीलवान्मर्त्यो मां स्पृशेद्दुष्टचेतसा ।&#x9;KK04-01-014-071a&lt;br&gt;&#xA;स तामेव निशां शीघ्रं शयीत मुसलैर्हतः ॥&#x9;KK04-01-014-071c&lt;br&gt;&#xA;यस्यापि हि शतं पूर्णं बान्धवानां भवेदपि ।&#x9;KK04-01-014-072a&lt;br&gt;&#xA;सहस्रं वा विशालाक्षि कोटिर्वापि सहस्रिका ।&#x9;KK04-01-014-072c&lt;br&gt;&#xA;दुष्टचित्तश्च मां ब्रूयान्न स जीवेत्तवाग्रतः ॥ &#x9;KK04-01-014-072e&lt;br&gt;&#xA;न तस्य त्रिदशा देवा नासुरा न च पन्नगाः ।&#x9;KK04-01-014-073a&lt;br&gt;&#xA;तेभ्यो गन्धर्वराजेभ्यस्त्राणं कुर्युरसंशयम् ॥ &#x9;KK04-01-014-073c&lt;br&gt;&#xA;सुदेष्णे विश्वस त्वं मां स्वजने बान्धवेऽपि वा ।&#x9;KK04-01-014-074a&lt;br&gt;&#xA;नाहं शक्या नरैर्द्रष्टुं न च मे वृत्तमीदृशम् ॥ &#x9;KK04-01-014-074c&lt;br&gt;&#xA;यो मे न दद्यादुच्छिष्टं न च पादौ प्रधावयेत् ।&#x9;KK04-01-014-075a&lt;br&gt;&#xA;प्रीयेरंस्तेन वासेन गन्धर्वाः पतयो मम ॥ &#x9;KK04-01-014-075c&lt;br&gt;&#xA;यो हि मां पुरुषो गृद्ध्येद्यथाऽन्याः प्राकृतस्त्रियः ।&#x9;KK04-01-014-076a&lt;br&gt;&#xA;तामेव स इमां रात्रिं प्रविशेदपरां तनुम् ॥ &#x9;KK04-01-014-076c&lt;br&gt;&#xA;न चाप्यहं चालयितुं शक्या केनचिदङ्गने ।&#x9;KK04-01-014-077a&lt;br&gt;&#xA;दुःखशीलाश्च गन्धर्वास्त इमे बलिनः प्रियाः ।&#x9;KK04-01-014-077c&lt;br&gt;&#xA;एवं निवसमानायां मयि मा ते भयं हि भूत् ॥&#x9;KK04-01-014-077e&lt;br&gt;&#xA;वैशम्पायन उवाच &#x9;KK04-01-014-078&lt;br&gt;&#xA;एवमुक्ता तु सैरन्ध्र्या सुदेष्णा वाक्यमब्रवीत् ।&#x9;KK04-01-014-078a&lt;br&gt;&#xA;वसेह मयि कल्याणि यदि ते वृत्तमीदृशम् ॥ &#x9;KK04-01-014-078c&lt;br&gt;&#xA;कश्च ते दातुमुच्छिष्टं पुमानर्हति भामिनि ।&#x9;KK04-01-014-079a&lt;br&gt;&#xA;प्रसारयेच्च कः पादौ लक्ष्मीं दृष्ट्वैव बुद्धिमान् ॥ &#x9;KK04-01-014-079c&lt;br&gt;&#xA;एवमाचारसम्पन्ना एवं देवपरायणा ।&#x9;KK04-01-014-080a&lt;br&gt;&#xA;रक्ष्या त्वमसि भूतानां सावित्रीव द्विजन्मनाम् ॥ &#x9;KK04-01-014-080c&lt;br&gt;&#xA;देवता इव कल्याणि पूजिता वरवर्णिनी ।&#x9;KK04-01-014-081a&lt;br&gt;&#xA;वस भद्रे मयि प्रीता प्रीतिर्हि मयि वर्तते ।&#x9;KK04-01-014-081c&lt;br&gt;&#xA;सर्वकामैः प्रमुदिता निरुद्विग्नमनाः सुखम् ॥&#x9;KK04-01-014-081e&lt;br&gt;&#xA;वैशम्पायन उवाच &#x9;KK04-01-014-082&lt;br&gt;&#xA;सुदेष्णयैवमुक्ता सा सम्प्रीता चारुहासिनी ।&#x9;KK04-01-014-082a&lt;br&gt;&#xA;निर्विशङ्का विराटस्य विवेशान्तःपुरं सुखम् ॥ &#x9;KK04-01-014-082c&lt;br&gt;&#xA;याज्ञसेनी सुदेष्णां तु शुश्रूषन्ती विशाम्पते ।&#x9;KK04-01-014-083a&lt;br&gt;&#xA;अवसत्परिचारार्हा सुदुःखं जनमेजय ॥ &#x9;KK04-01-014-083c&lt;br&gt;&#xA;एवं विराटे न्यवसंस्तु पाण्डवाः कृष्णा तथाऽन्तःपुरमेत्य शोभना ।&#x9;KK04-01-014-084a&lt;br&gt;&#xA;अज्ञातचर्यां प्रतिरुद्धमानसा यथाऽग्नयो भस्मनि गूढतेजसः ॥॥&#x9;KK04-01-014-084c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/015/</guid>
      <description>&lt;p&gt;अध्यायः 015&lt;/p&gt;&#xA;&lt;p&gt;अथ समयपलनपर्व ॥ 2 ॥ पाण्डवैः स्वस्वव्यापारैर्विराटपरितोषणम् ॥ 1 ॥ भीमेन शङ्करोत्सवे महामल्लमारणम् ॥ 2 ॥&#xA;जनमेजय उवाच &#x9;KK04-02-015-001&lt;br&gt;&#xA;एवं विराटनगरे वसन्तः सत्यविक्रमाः ।&#x9;KK04-02-015-001a&lt;br&gt;&#xA;अत ऊर्ध्वं नरव्याघ्राः किमकुर्वत पाण्डवाः ॥&#x9;KK04-02-015-001c&lt;br&gt;&#xA;वैशम्पायन उवाच &#x9;KK04-02-015-002&lt;br&gt;&#xA;एवं ते न्यवसंस्तत्र प्रच्छन्नाः कुरुनन्दनाः ।&#x9;KK04-02-015-002a&lt;br&gt;&#xA;आराधयन्तो राजानां यदकुर्वत तच्छृणु ॥ &#x9;KK04-02-015-002c&lt;br&gt;&#xA;युधिष्ठिरः सभास्तारः सभ्यानामभवत्प्रियः ।&#x9;KK04-02-015-003a&lt;br&gt;&#xA;तथैव च विराटस्य सपुत्रस्य विशाम्पते ॥ &#x9;KK04-02-015-003c&lt;br&gt;&#xA;स ह्यक्षहृदयज्ञस्तान्क्रीडयामास पाण्डवः ।&#x9;KK04-02-015-004a&lt;br&gt;&#xA;अक्षबद्धान्यथाकामं सूत्रबद्धानिव द्विजान् ॥ &#x9;KK04-02-015-004c&lt;br&gt;&#xA;अज्ञातं च विराटस्य विजित्य वसु धर्मराट् ।&#x9;KK04-02-015-005a&lt;br&gt;&#xA;भ्रातृभ्यः पुरुषव्याघ्रो यथेष्टं सम्प्रयच्छति ॥ &#x9;KK04-02-015-005c&lt;br&gt;&#xA;भीमसेनोपि मांसानि भक्ष्याणि विविधानि च ।&#x9;KK04-02-015-006a&lt;br&gt;&#xA;अतिसृष्टानि मत्स्येन विक्रीणन्निव भ्रातृषु ॥ &#x9;KK04-02-015-006c&lt;br&gt;&#xA;वासांसि परिजीर्णानि लब्धान्यन्तःपुरेऽर्जुनः ।&#x9;KK04-02-015-007a&lt;br&gt;&#xA;विक्रीणन्निव सर्वेभ्यः पाण्डवेभ्यः प्रयच्छति ॥ &#x9;KK04-02-015-007c&lt;br&gt;&#xA;नकुलोपि धनं लब्ध्वा कृते कर्मणि वाजिनाम् ।&#x9;KK04-02-015-008a&lt;br&gt;&#xA;तुष्टे तस्मिन्नरपतौ पाण्डवेभ्यः प्रयच्छति ॥ &#x9;KK04-02-015-008c&lt;br&gt;&#xA;सहदेवोपि गोपानां वेषमास्थाय पाण्डवः ।&#x9;KK04-02-015-009a&lt;br&gt;&#xA;दधि क्षीरं घृतं चैव पाण्डवेभ्यः प्रयच्छति ॥ &#x9;KK04-02-015-009c&lt;br&gt;&#xA;कृष्णा तु सर्वान्भ्रातॄंस्तान्निरीक्षन्ती तपस्विनी ।&#x9;KK04-02-015-010a&lt;br&gt;&#xA;यथा पुनरविज्ञाता तथा चरति भामिनी ॥ &#x9;KK04-02-015-010c&lt;br&gt;&#xA;एवं सम्भावयन्तस्ते तदाऽन्योन्यं महारथाः ।&#x9;KK04-02-015-011a&lt;br&gt;&#xA;विराटनगरे चेरुः पुनर्गर्भधृता इव ॥&#x9;KK04-02-015-011c&lt;br&gt;&#xA;साशङ्का धार्तराष्ट्रस्य भयात्पाण्डुसुतास्तदा ।&#x9;KK04-02-015-012a&lt;br&gt;&#xA;प्रेक्षमाणास्तदा कृष्णामूषुश्छन्ना नराधिप ॥ &#x9;KK04-02-015-012c&lt;br&gt;&#xA;अथ मासे चतुर्थे तु शङ्करस्य महोत्सवः ।&#x9;KK04-02-015-013a&lt;br&gt;&#xA;आसीत्समृद्धो मत्स्येषु पुरुषाणां सुसम्मतः ॥ &#x9;KK04-02-015-013c&lt;br&gt;&#xA;तत्र मल्लाः समापेतुर्दिग्भ्यो राजन्सहस्रशः ॥ &#x9;KK04-02-015-014ac&lt;br&gt;&#xA;महाकाया महावीर्याः कालकेया इवासुराः ।&#x9;KK04-02-015-015a&lt;br&gt;&#xA;वीर्योन्मत्ता बलोदग्रा राज्ञा समभिपूजिताः ॥&#x9;KK04-02-015-015c&lt;br&gt;&#xA;सिंहस्कन्धकटिग्रीवाः स्ववदाता मनस्विनः ।&#x9;KK04-02-015-016a&lt;br&gt;&#xA;असकृल्लब्धलक्षास्ते रङ्गे पार्थिवसन्निधौ ॥ &#x9;KK04-02-015-016c&lt;br&gt;&#xA;तेषामेको महानासीत्सर्वमल्लानथाह्वयत् ।&#x9;KK04-02-015-017a&lt;br&gt;&#xA;व्यावल्गमानो ददृशे गर्जितोद्गतिभिः स्थितः ॥ &#x9;KK04-02-015-017c&lt;br&gt;&#xA;वित्रस्तमनसः सर्वे मल्लास्ते हतचेतसः ।&#x9;KK04-02-015-018a&lt;br&gt;&#xA;अवाङ्मुखाश्च भीताश्च मल्लाश्चान्ये विचेतसः ॥ &#x9;KK04-02-015-018c&lt;br&gt;&#xA;व्यसुत्वमपरे चैव वाञ्छन्ति प्रतिविह्वलाः ।&#x9;KK04-02-015-019a&lt;br&gt;&#xA;गां प्रवेष्टुमथेच्छन्ति खं गन्तुमिव चोत्थिताः ॥&#x9;KK04-02-015-019c&lt;br&gt;&#xA;त्रस्ताः शान्ता विषणाङ्गा निःशब्दं विह्वलेक्षणाः ।&#x9;KK04-02-015-020a&lt;br&gt;&#xA;विराटराजमल्लास्ते भग्नदर्पा हतप्रभाः ॥ &#x9;KK04-02-015-020c&lt;br&gt;&#xA;मल्लेन्द्रनिहताः सर्वे न किञ्चित्प्रवदन्ति ते ।&#x9;KK04-02-015-021a&lt;br&gt;&#xA;मल्ल उद्वीक्ष्य तान्मल्लांस्त्रस्तान्वाक्यमुवाचह ॥ &#x9;KK04-02-015-021c&lt;br&gt;&#xA;आगतं मल्लराजं मां कृत्स्ने पृथिविमण्डले ।&#x9;KK04-02-015-022a&lt;br&gt;&#xA;सिंहव्याघ्रगणैः सार्धं क्रीडन्तं विद्धि भूपते ॥ &#x9;KK04-02-015-022c&lt;br&gt;&#xA;मल्लेन्द्रस्य वचः श्रुत्वा बलदर्पसमन्वितम् ।&#x9;KK04-02-015-023a&lt;br&gt;&#xA;विराटो वीक्ष्य तान्मल्लांस्त्रस्तान्वाक्यमुवाच ह ॥&#x9;KK04-02-015-023c&lt;br&gt;&#xA;अनेन सह मल्लेन को योद्धुं शक्तिमान्नरः ॥&#x9;KK04-02-015-024ac&lt;br&gt;&#xA;इत्युक्तास्ते विराटेन सर्वे मल्ला विशाम्पते ।&#x9;KK04-02-015-025a&lt;br&gt;&#xA;तूष्णीमासंस्ततो राजा क्रोधाविष्ट उवाच ह ॥&#x9;KK04-02-015-025c&lt;br&gt;&#xA;ग्रामांश्च वेतनान्येषां मल्लानां हारयाम्यहम् ।&#x9;KK04-02-015-026a&lt;br&gt;&#xA;ततो युधिष्ठिरोऽवादीच्छ्रुत्वा मात्स्यपतेर्वचः ॥ &#x9;KK04-02-015-026c&lt;br&gt;&#xA;अस्ति मल्लो महाराज मया दृष्टो युधिष्ठिरे ।&#x9;KK04-02-015-027a&lt;br&gt;&#xA;अनेन सह मल्लेन योद्धुं शक्नोति भूपते ॥ &#x9;KK04-02-015-027c&lt;br&gt;&#xA;योसौ मल्लो मया दृष्टः पूर्वं यौधिष्ठिरे पुरे ।&#x9;KK04-02-015-028a&lt;br&gt;&#xA;सोयं मल्लो वसत्येप राजंस्तव महानसे ॥ &#x9;KK04-02-015-028c&lt;br&gt;&#xA;वैशम्पायन उवाच &#x9;KK04-02-015-029&lt;br&gt;&#xA;युधिष्ठिरवचः श्रुत्वा व्यक्तमाहेति पार्थिवः ।&#x9;KK04-02-015-029a&lt;br&gt;&#xA;सोप्यथाहूयतां क्षिप्रं योद्धुं मल्लेन सम्प्रति ॥ &#x9;KK04-02-015-029c&lt;br&gt;&#xA;भीमसेनो विराटेन आहूतश्चोदितस्तथा ।&#x9;KK04-02-015-030a&lt;br&gt;&#xA;योद्धुं ततोऽब्रवीद्वाक्यं योद्धुं शक्नोमि भूपते ॥&#x9;KK04-02-015-030c&lt;br&gt;&#xA;नरेन्द्र ते प्रभावेन श्रिया शक्त्या च शासनात् ।&#x9;KK04-02-015-031a&lt;br&gt;&#xA;अनेन सह मल्लेन योद्धुं राजेन्द्र शक्नुयाम् ॥ &#x9;KK04-02-015-031c&lt;br&gt;&#xA;युधिष्ठिरकृतं ज्ञात्वा श्रिया तव विशाम्पते ।&#x9;KK04-02-015-032a&lt;br&gt;&#xA;महादेवस्य भक्त्या च तं मल्लं पातयाम्यहम् ॥ &#x9;KK04-02-015-032c&lt;br&gt;&#xA;वैशम्पायन उवाच &#x9;KK04-02-015-033&lt;br&gt;&#xA;चोदितो भीमसेनस्तु मल्लमाहूय मण्डले ।&#x9;KK04-02-015-033a&lt;br&gt;&#xA;योद्धुं व्यवस्थितो वीरो रेणुं सम्मृज्य हस्तयोः ।&#x9;KK04-02-015-033c&lt;br&gt;&#xA;मत्तो गज इवान्यं तु योद्धुं समुपचक्रमे ॥ &#x9;KK04-02-015-033e&lt;br&gt;&#xA;अथ सूदेन तं मल्लं योधयामास मत्स्यराट्र ॥ &#x9;KK04-02-015-034ac&lt;br&gt;&#xA;नोद्यमानस्तदा भीमो दुःखेनेवाकरोन्मतिम् ।&#x9;KK04-02-015-035a&lt;br&gt;&#xA;न हि शक्नोम्यशक्तोपि प्रत्याख्यातुं नराधिपम् ॥ &#x9;KK04-02-015-035c&lt;br&gt;&#xA;ततः स पुरुषव्याघ्रः शार्दूलशिथिलं चरन् ।&#x9;KK04-02-015-036a&lt;br&gt;&#xA;प्रविवेश महारङ्गं विराटमभिहर्षयन् ॥ &#x9;KK04-02-015-036c&lt;br&gt;&#xA;बबन्ध कक्षां कौन्तेयस्ततः संहर्षयञ्जनम् ।&#x9;KK04-02-015-037a&lt;br&gt;&#xA;ततस्तु वृत्रसङ्काशं भीमो मल्लं समाह्वयत् ॥ &#x9;KK04-02-015-037c&lt;br&gt;&#xA;जीमूतं नाम तं तत्र मल्लप्रख्यातविक्रमम् ।&#x9;KK04-02-015-038a&lt;br&gt;&#xA;कक्षे मल्लं गृहीत्वाऽथ ननाद बहु सिंहवत् ॥ &#x9;KK04-02-015-038c&lt;br&gt;&#xA;तावुभौ सुमहोत्साहावुभौ भीमपराक्रमौ ।&#x9;KK04-02-015-039a&lt;br&gt;&#xA;मत्ताविव महाकायौ वारणौ षष्ठिहायनौ ॥&#x9;KK04-02-015-039c&lt;br&gt;&#xA;ततस्तौ नरशार्दूलौ बाहुयुद्धं समीयतुः ।&#x9;KK04-02-015-040a&lt;br&gt;&#xA;वीरौ परमसंहृष्टावन्योन्यजयकाङ्क्षिणौ ॥ &#x9;KK04-02-015-040c&lt;br&gt;&#xA;उभौ परमसंहृष्टौ बलेनातिबलावुभौ ।&#x9;KK04-02-015-041a&lt;br&gt;&#xA;अन्योन्यस्यान्तरं प्रेप्सू परस्परजयैषिणौ ॥ &#x9;KK04-02-015-041c&lt;br&gt;&#xA;कृतप्रतिकृतैश्चित्रैर्बाहुभिश्च सुसङ्कटैः ।&#x9;KK04-02-015-042a&lt;br&gt;&#xA;सन्निपातावधूतैश्च प्रमाथोन्मथनैस्तथा ॥&#x9;KK04-02-015-042c&lt;br&gt;&#xA;क्षेपणैर्मुष्टिभिश्चैव वराहोद्धूतनिस्स्वनैः ।&#x9;KK04-02-015-043a&lt;br&gt;&#xA;तलैर्वज्रनिपातैश्च प्रसृष्टाभिस्तथैव च ॥ &#x9;KK04-02-015-043c&lt;br&gt;&#xA;शलाकानखपातैश्च पादोद्धूतैश्च दारुणैः ।&#x9;KK04-02-015-044a&lt;br&gt;&#xA;जानुभिश्चाश्मनिर्घोषैः शिरोभिश्चावघट्टनैः ॥ &#x9;KK04-02-015-044c&lt;br&gt;&#xA;तद्युद्धमभवद्घोरमशस्त्रं बाहुतेजसा ।&#x9;KK04-02-015-045a&lt;br&gt;&#xA;बलप्राणेन शूराणां समाजोत्सवसन्निधौ ॥ &#x9;KK04-02-015-045c&lt;br&gt;&#xA;अरज्यत जनः सर्वः सोत्क्रुष्टनिनदोत्थितः ।&#x9;KK04-02-015-046a&lt;br&gt;&#xA;बलिनोः संयुगे राजन्वृत्रवासवयोरिव ॥&#x9;KK04-02-015-046c&lt;br&gt;&#xA;प्रकर्षणाकर्षणयोरभ्याकर्षविकर्षणैः ।&#x9;KK04-02-015-047a&lt;br&gt;&#xA;आकर्षतुरथान्योन्यं जानुभिश्चापि जघ्नतुः ॥ &#x9;KK04-02-015-047c&lt;br&gt;&#xA;ततः शब्देन महता भर्त्सयन्तौ परस्परम् ।&#x9;KK04-02-015-048a&lt;br&gt;&#xA;व्यूढोरस्कौ दीर्घभुजौ नियुद्धकुशलावुभौ ।&#x9;KK04-02-015-048c&lt;br&gt;&#xA;बाहुभिः समसज्जेतामायसैः परिघैरिव ॥ &#x9;KK04-02-015-048e&lt;br&gt;&#xA;उत्पपाताथ वेगेन मल्लं कक्षे गृहीतवान् ।&#x9;KK04-02-015-049a&lt;br&gt;&#xA;पार्श्वं निगृह्य हस्तेन पातयामास मल्लकम् ॥ &#x9;KK04-02-015-049c&lt;br&gt;&#xA;चकर्ष दोर्भ्यामुत्पात्य भीमो मल्लममित्रहा ।&#x9;KK04-02-015-050a&lt;br&gt;&#xA;निनदं तमभिक्रोशञ्शार्दूल इव वारणम् ॥ &#x9;KK04-02-015-050c&lt;br&gt;&#xA;समुद्यम्य महाबाहुर्भ्रामयामास वीर्यवान् ।&#x9;KK04-02-015-051a&lt;br&gt;&#xA;ततो मल्लाश्च मत्स्याश्च विस्मयं चक्रिरे परम् ॥ &#x9;KK04-02-015-051c&lt;br&gt;&#xA;भ्रामयित्वा शतगुणं गतसत्वमचेतनम् ।&#x9;KK04-02-015-052a&lt;br&gt;&#xA;प्रत्यपिंषन्महाबाहुर्मल्लं भुवि वृकोदरः ॥ &#x9;KK04-02-015-052c&lt;br&gt;&#xA;तस्मिन्विनिहते वीरे जीमूते लोकविश्रुते ।&#x9;KK04-02-015-053a&lt;br&gt;&#xA;विराटः परमं हर्षमगच्छद्बान्धवैः सह ॥&#x9;KK04-02-015-053c&lt;br&gt;&#xA;प्रहर्षात्प्रददौ वित्तं बहु राजा महामनाः ।&#x9;KK04-02-015-054a&lt;br&gt;&#xA;वललाय महारङ्गे यथा वैश्रवणस्तथा ॥ &#x9;KK04-02-015-054c&lt;br&gt;&#xA;एवं स सुबहून्मल्लान्पुरुषांश्च महाबलान् ।&#x9;KK04-02-015-055a&lt;br&gt;&#xA;विनिघ्नन्मत्स्यराजस्य प्रीतिमाहरदुत्तमाम् ॥ &#x9;KK04-02-015-055c&lt;br&gt;&#xA;यदाऽस्य तुल्यः पुरुषो न कश्चितत्र विद्यते ।&#x9;KK04-02-015-056a&lt;br&gt;&#xA;ततो व्याघ्रैश्च सिंहैश्च द्विरदैश्चाप्ययोधयत् ॥ &#x9;KK04-02-015-056c&lt;br&gt;&#xA;विराटेन प्रदत्तानि चित्राणि विविधानि च ।&#x9;KK04-02-015-057a&lt;br&gt;&#xA;स्थितेभ्यः पुरुषेभ्यश्च दत्त्वा द्रव्याणि जग्मिवान् ॥ &#x9;KK04-02-015-057c&lt;br&gt;&#xA;पुनरन्तःपुरगतः स्त्रीणां मध्ये वृकोदरः ।&#x9;KK04-02-015-058a&lt;br&gt;&#xA;योध्यते स विराटस्य गजैः सिंहैर्महाबलैः ॥ &#x9;KK04-02-015-058c&lt;br&gt;&#xA;बीभत्सुरपि गीतेन नृत्तेनापि च पाण्डवः ।&#x9;KK04-02-015-059a&lt;br&gt;&#xA;विराटं तोषयामास सर्वाश्चान्तःपुरस्त्रियः ॥ &#x9;KK04-02-015-059c&lt;br&gt;&#xA;अश्वैर्विनीतैर्जवनैस्तत्रतत्र समागतः ।&#x9;KK04-02-015-060a&lt;br&gt;&#xA;तोषयामास राजानं नकुलो नृपसत्तमम् ।&#x9;KK04-02-015-060c&lt;br&gt;&#xA;तस्मै प्रदेयं प्रायच्छत्प्रीतो राजा धनं बहु ॥ &#x9;KK04-02-015-060e&lt;br&gt;&#xA;विनीतान्वृषभान्दृष्ट्वा सहदेवस्य चाभितः ।&#x9;KK04-02-015-061a&lt;br&gt;&#xA;धनं ददौ बहुविधं विराटः पुरुषर्षभः ॥ &#x9;KK04-02-015-061c&lt;br&gt;&#xA;द्रौपदी प्रेक्ष्य तान्सर्वान्क्लिश्यमानान्महारथान् ।&#x9;KK04-02-015-062a&lt;br&gt;&#xA;नातिप्रीतमना राजन्निश्वासपरमाऽभवत् ॥ &#x9;KK04-02-015-062c&lt;br&gt;&#xA;एवं ते न्यवसंस्तत्र प्रच्छन्नाः पुरुषर्षभाः ।&#x9;KK04-02-015-063a&lt;br&gt;&#xA;कर्माणि तस्य कुर्वाणा विराटनृपतेस्तदा ॥॥&#x9;KK04-02-015-063c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/016/</guid>
      <description>&lt;p&gt;अध्यायः 016&lt;/p&gt;&#xA;&lt;p&gt;द्रौपद्या स्वात्मानं कामयमानस्य कीचकस्य परुषभाषणैः प्रत्याख्यानम् ॥ 1 ॥&#xA;वैशम्पायन उवाच &#x9;KK04-03-016-001&lt;br&gt;&#xA;वसमानेषु पार्थेषु मत्स्यस्य नगरे तदा ।&#x9;KK04-03-016-001a&lt;br&gt;&#xA;महारथेषु च्छन्नेषु मासा दश समाययुः ॥&#x9;KK04-03-016-001c&lt;br&gt;&#xA;याज्ञसेनी सुदेष्णां तु शुश्रूषन्ती विशाम्पते ।&#x9;KK04-03-016-002a&lt;br&gt;&#xA;आवसत्परिचारार्हा सुदुःखं जनमेजय ॥ &#x9;KK04-03-016-002c&lt;br&gt;&#xA;तथा चरन्ती पाञ्चाली सुदेष्णाया निवेशने ।&#x9;KK04-03-016-003a&lt;br&gt;&#xA;ता देवीं तोषयामास तथा चान्तःपुरस्त्रियः ॥ &#x9;KK04-03-016-003c&lt;br&gt;&#xA;तस्मिन्वर्षे गतप्राये कीचकस्तु महाबलः ।&#x9;KK04-03-016-004a&lt;br&gt;&#xA;सेनापतिर्विराटस्य ददर्श द्रुपदात्मजाम् ॥&#x9;KK04-03-016-004c&lt;br&gt;&#xA;तां दृष्ट्वा देवगर्भायां चरन्तीं देवतामिव ।&#x9;KK04-03-016-005a&lt;br&gt;&#xA;कीचकः कामयामास कामबाणप्रपीडितः ॥ &#x9;KK04-03-016-005c&lt;br&gt;&#xA;स तु कामाग्निसन्तप्तः सुदेष्णामभिगम्य वै ।&#x9;KK04-03-016-006a&lt;br&gt;&#xA;प्रहसन्निव सेनानीरिदं वचनमब्रवीत् ॥ &#x9;KK04-03-016-006c&lt;br&gt;&#xA;नेयं मया जातु पुरेह दृष्टा राज्ञी विराटस्य निवेशने शुभा ।&#x9;KK04-03-016-007a&lt;br&gt;&#xA;रूपेण चोन्मादयतीव मां भृशं गन्धेन जाता मदिरेव भामिनी ॥ &#x9;KK04-03-016-007c&lt;br&gt;&#xA;का देवरूपा हृदयङ्गमा शुभे ह्याचक्ष्व मे कस्य कुतोत्र शोभने ।&#x9;KK04-03-016-008a&lt;br&gt;&#xA;चित्तं हि निर्मथ्य करोति मां वशे न चान्यदत्रौषधमस्ति मे मतम् ॥ &#x9;KK04-03-016-008c&lt;br&gt;&#xA;अहो तवेयं परिचारिका शुभा प्रत्यग्ररूपा प्रतिभाति मामियम् ।&#x9;KK04-03-016-009a&lt;br&gt;&#xA;अयुक्तरूपं हि करोति कर्म ते प्रशास्तु मां यच्च ममास्ति किञ्चन ॥ &#x9;KK04-03-016-009c&lt;br&gt;&#xA;प्रभूतनागाश्वरथं महाजनं समृद्धियुक्तं बहुपानभोजनम् ।&#x9;KK04-03-016-010a&lt;br&gt;&#xA;मनोहरं काञ्चनचित्रभूषणं गृहं महच्छोभयतामियं मम ॥ &#x9;KK04-03-016-010c&lt;br&gt;&#xA;ततः सुदेष्णामनुमन्त्र्य कीचकस्ततः समभ्येत्य नराधिपात्मजाम् ।&#x9;KK04-03-016-011a&lt;br&gt;&#xA;उवाच कृष्णामभिसान्त्वयंस्तदा मृगेन्द्रकन्यामिव जम्बुको वने ॥ &#x9;KK04-03-016-011c&lt;br&gt;&#xA;का त्वं कस्यासि कल्याणि कुतो वा त्वं वरानने ।&#x9;KK04-03-016-012a&lt;br&gt;&#xA;प्राप्ता विराटनगरं तत्त्वमाचक्ष्व शोभने ॥ &#x9;KK04-03-016-012c&lt;br&gt;&#xA;रूपमग्र्यं तथा कान्तिः सौकुमार्यमनुत्तमम् ।&#x9;KK04-03-016-013a&lt;br&gt;&#xA;कान्त्या विभाति वक्त्रं ते शशाङ्क इव निर्मलम् ॥ &#x9;KK04-03-016-013c&lt;br&gt;&#xA;नेत्रे सुविपुले सुभ्रु पद्मपत्रनिभे शुभे ।&#x9;KK04-03-016-014a&lt;br&gt;&#xA;वाक्यं ते चारुसर्वाङ्गि परपुष्टरुतोपमम् ॥ &#x9;KK04-03-016-014c&lt;br&gt;&#xA;एवंरूपा मया नारी काचिदन्या महीतले ।&#x9;KK04-03-016-015a&lt;br&gt;&#xA;न दृष्टपूर्वा सुश्रोणि यादृशी त्वमनिन्दिते ॥ &#x9;KK04-03-016-015c&lt;br&gt;&#xA;लक्ष्मीः पद्मालया का त्वमथ भूतिः सुमध्यमे ।&#x9;KK04-03-016-016a&lt;br&gt;&#xA;ह्रीः श्रीः कीर्तिरथो कान्तिरासां का त्वं वरानने ॥ &#x9;KK04-03-016-016c&lt;br&gt;&#xA;अतीव रूपिणी किं त्वमनङ्गाङ्गविहारिणी ।&#x9;KK04-03-016-017a&lt;br&gt;&#xA;अतीव भ्राजसे सुभ्रु प्रभेवेन्दोरनुत्तमा ॥&#x9;KK04-03-016-017c&lt;br&gt;&#xA;अपि चेक्षणपक्ष्माणां स्थितज्योत्स्नोपमं शुभम् ।&#x9;KK04-03-016-018a&lt;br&gt;&#xA;दिव्यांशुरश्मिभिर्वृत्तं दिव्यकान्तिमनोरमम् ॥ &#x9;KK04-03-016-018c&lt;br&gt;&#xA;निरीक्ष्य वक्त्रचन्द्रं ते लक्ष्म्याऽनुपमया युतम् ।&#x9;KK04-03-016-019a&lt;br&gt;&#xA;कृत्स्ने जगति को नेह कामस्य वशगो भवेत् ॥&#x9;KK04-03-016-019c&lt;br&gt;&#xA;हारालङ्कारयोग्यौ तु स्तनौ चोभौ सुशोभनौ ।&#x9;KK04-03-016-020a&lt;br&gt;&#xA;सुजातौ सहितौ लक्ष्म्या पीनौ वृत्तौ निरन्तरौ ॥ &#x9;KK04-03-016-020c&lt;br&gt;&#xA;कुड्मलाम्बुरुहाकारौ तव सुभ्रु पयोधरौ ।&#x9;KK04-03-016-021a&lt;br&gt;&#xA;कामप्रतोदाविव मां तुदतश्चारुहासिनि ॥ &#x9;KK04-03-016-021c&lt;br&gt;&#xA;वलीविभङ्गचतुरं स्तनभारविनामितम् ।&#x9;KK04-03-016-022a&lt;br&gt;&#xA;कराग्रसम्मितं मध्यं तवेदं तनुमध्यमे ॥ &#x9;KK04-03-016-022c&lt;br&gt;&#xA;दृष्ट्वैव चारुजघनं सरित्पुलिनसन्निभम् ।&#x9;KK04-03-016-023a&lt;br&gt;&#xA;कामव्याधिरसाध्यो मामप्याक्रामति भामिनि ॥&#x9;KK04-03-016-023c&lt;br&gt;&#xA;जज्वाल चाग्निमदनो दावाग्निरिव निर्दयः ।&#x9;KK04-03-016-024a&lt;br&gt;&#xA;त्वत्सङ्गमाभिसङ्कल्पविवृद्धो मां दहत्ययम् ॥ &#x9;KK04-03-016-024c&lt;br&gt;&#xA;आत्मप्रदानवर्षेण सङ्गमाम्भोधरेण च ।&#x9;KK04-03-016-025a&lt;br&gt;&#xA;शमयस्व वरारोहे ज्वलन्तं मन्मथानलम् ॥ &#x9;KK04-03-016-025c&lt;br&gt;&#xA;मच्चित्तोन्मादनकरा मन्मथस्य शरोत्कराः ।&#x9;KK04-03-016-026a&lt;br&gt;&#xA;त्वत्सङ्गमाशानिशितास्तीव्राः शशिनिभानने ।&#x9;KK04-03-016-026c&lt;br&gt;&#xA;मह्यं विदार्य हृदयमिदं निर्दयवेगिताः ॥ &#x9;KK04-03-016-026e&lt;br&gt;&#xA;प्रविष्टा ह्यसितापाङ्गि प्रचण्डाश्चण्डदारुणाः ।&#x9;KK04-03-016-027a&lt;br&gt;&#xA;अत्युन्मादसमारम्भाः प्रीत्युन्मादकरा मम ।&#x9;KK04-03-016-027c&lt;br&gt;&#xA;आत्मप्रदानसम्भोगैर्मामुद्धर्तुमिहार्हसि ॥ &#x9;KK04-03-016-027e&lt;br&gt;&#xA;चित्रमाल्याम्बरधरा सर्वाभरणभूषिता ।&#x9;KK04-03-016-028a&lt;br&gt;&#xA;कामं प्रकामं सेव त्वं मया सह विलासिनि ॥ &#x9;KK04-03-016-028c&lt;br&gt;&#xA;नार्हसीहासुखं वस्तुं सुखार्हा सुखवर्जिता ।&#x9;KK04-03-016-029a&lt;br&gt;&#xA;प्राप्नुह्यनुत्तमं सौख्यं मत्तस्त्वं मत्तगामिनि ॥ &#x9;KK04-03-016-029c&lt;br&gt;&#xA;स्वादून्यमृतकल्पानि पेयानि विविधानि च ।&#x9;KK04-03-016-030a&lt;br&gt;&#xA;पिबमाना मनोज्ञानि रममाणा यथासुखम् ॥&#x9;KK04-03-016-030c&lt;br&gt;&#xA;भोगोपचारान्विविधान्सौभाग्यं चाप्यनुत्तमम् ।&#x9;KK04-03-016-031a&lt;br&gt;&#xA;पानं पिब महाभागे भोगैश्चानुत्तमैः शुभैः ॥ &#x9;KK04-03-016-031c&lt;br&gt;&#xA;इदं हि रूपं प्रथमं तवानघे निरर्थकं केवलमद्य भामिनि ।&#x9;KK04-03-016-032a&lt;br&gt;&#xA;अधार्यमाणा स्रगिवोत्तमा शुभा न शोभसे सुन्दरि शोभना सती ॥ &#x9;KK04-03-016-032c&lt;br&gt;&#xA;त्यजामि दारान्मम ये पुरातना भवन्तु दास्यस्तव चारुहासिनि ।&#x9;KK04-03-016-033a&lt;br&gt;&#xA;अहं च ते सुन्दरि दासवत्स्थितः सदा भविष्ये वशगो वरानने ॥ ॥&#x9;KK04-03-016-033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/017/</guid>
      <description>&lt;p&gt;अध्यायः 017&lt;/p&gt;&#xA;&lt;p&gt;द्रौपद्या स्वात्मानं कामयमानस्य कीचकस्य परुषभाषणैः प्रत्याख्यानम् ॥ 1 ॥&#xA;वैशम्पायन उवाच &#x9;KK04-03-017-001&lt;br&gt;&#xA;एवमुक्ताऽनवद्याङ्गी कीचकेन दुरात्मना ।&#x9;KK04-03-017-001a&lt;br&gt;&#xA;द्रौपदी तमुवाचेदं सैरन्ध्रीवेषधारिणी ॥ &#x9;KK04-03-017-001c&lt;br&gt;&#xA;अप्रार्थनीयामिह मां सूतपुत्राभिमन्यसे ।&#x9;KK04-03-017-002a&lt;br&gt;&#xA;निहीनवर्णां सैरेन्ध्रीं बीभत्सां केशकारिणीम् ॥ &#x9;KK04-03-017-002c&lt;br&gt;&#xA;परदाराऽस्मि भद्रं ते न युक्तं तव साम्प्रतम् ।&#x9;KK04-03-017-003a&lt;br&gt;&#xA;दयिताः प्राणिनां दारा धर्मं समनुचिन्तय ॥&#x9;KK04-03-017-003c&lt;br&gt;&#xA;परदारे न ते बुद्धिर्जातु कार्या कथञ्चन ।&#x9;KK04-03-017-004a&lt;br&gt;&#xA;विवर्जनं ह्यकार्याणामेतत्सुपुरुषव्रतम् ॥ &#x9;KK04-03-017-004c&lt;br&gt;&#xA;मिथ्याभिगृध्नो हि नरः पापात्मा मोहमास्थितः ।&#x9;KK04-03-017-005a&lt;br&gt;&#xA;अयशः प्राप्नुयाद्घोरं महद्वा प्राप्नुयाद्भयम् ॥&#x9;KK04-03-017-005c&lt;br&gt;&#xA;वैशम्पायन उवाच &#x9;KK04-03-017-006&lt;br&gt;&#xA;एवमुक्तस्तु सैरन्ध्र्या कीचकः काममोहितः ।&#x9;KK04-03-017-006a&lt;br&gt;&#xA;जानन्नपि सुदुर्बुद्धिः परदाराभिमर्शने ॥&#x9;KK04-03-017-006c&lt;br&gt;&#xA;दोषान्बहून्प्राणहरान्सर्वलोकविगर्हितान् ।&#x9;KK04-03-017-007a&lt;br&gt;&#xA;प्रोवाचेदं सुदुर्बुद्धिर्द्रौपदीमजितेन्द्रियः ॥&#x9;KK04-03-017-007c&lt;br&gt;&#xA;नार्हस्येवं वरारोहे प्रत्याख्यातुं वरानने ।&#x9;KK04-03-017-008a&lt;br&gt;&#xA;मां मन्मथसमाविष्टं त्वत्कृते चारुहासिनि ॥ &#x9;KK04-03-017-008c&lt;br&gt;&#xA;प्रत्याख्याय च मां भीरु वशगं प्रियवादिनम् ।&#x9;KK04-03-017-009a&lt;br&gt;&#xA;नूनं त्वमसितापाङ्गि पश्चात्तापं करिष्यसि ॥&#x9;KK04-03-017-009c&lt;br&gt;&#xA;अहं हि सुभ्रु राज्यस्य कृत्स्नस्यास्य सुमध्यमे ।&#x9;KK04-03-017-010a&lt;br&gt;&#xA;प्रभुर्वासयिता चैव वीर्ये चाप्रतिमः क्षितौ ॥&#x9;KK04-03-017-010c&lt;br&gt;&#xA;पृथिव्यां मत्समो नास्ति कश्चिदन्यः पुमानिह ।&#x9;KK04-03-017-011a&lt;br&gt;&#xA;रूपयौवनसौभाग्यैर्भोगैश्चानुत्तमैः शुभैः ॥ &#x9;KK04-03-017-011c&lt;br&gt;&#xA;सर्वकामसमृद्धेषु भोगेष्वनुपमेष्विह ।&#x9;KK04-03-017-012a&lt;br&gt;&#xA;भोक्तव्येषु च कल्याणि कस्माद्दास्ये रता ह्यसि ॥&#x9;KK04-03-017-012c&lt;br&gt;&#xA;मया दत्तमिदं राज्यं स्वामिन्यसि शुभानने ।&#x9;KK04-03-017-013a&lt;br&gt;&#xA;भजस्व मां वरारोहे भुङ्क्ष्व भोगाननुत्तमान् ॥ &#x9;KK04-03-017-013c&lt;br&gt;&#xA;एवमुक्ता तु सा साध्वी कीचकेनाशुभं वचः ।&#x9;KK04-03-017-014a&lt;br&gt;&#xA;कीचकं प्रत्युवाचेदं गर्हयन्त्यस्य तद्वचः ॥&#x9;KK04-03-017-014c&lt;br&gt;&#xA;सैरन्ध्र्युवाच &#x9;KK04-03-017-015&lt;br&gt;&#xA;मा सूतपुत्र मुह्यस्व माऽद्य त्यक्ष्यस्व जीवितम् ।&#x9;KK04-03-017-015a&lt;br&gt;&#xA;जानीहि पञ्चभिर्घोरैर्नित्यं मामभिरक्षिताम् ॥ &#x9;KK04-03-017-015c&lt;br&gt;&#xA;न चाप्यहं त्वया लभ्या गन्धर्वाः पतयो मम ।&#x9;KK04-03-017-016a&lt;br&gt;&#xA;ते त्वां निहन्युः कुपिताः साध्वलं मा व्यनीनशः ॥ &#x9;KK04-03-017-016c&lt;br&gt;&#xA;अशक्यरूपं पुरुषैरध्वानं गन्तुमिच्छसि ॥&#x9;KK04-03-017-017ac&lt;br&gt;&#xA;यथा निश्चेतनो बालः कूलस्थः कूलमुत्तरम् ।&#x9;KK04-03-017-018a&lt;br&gt;&#xA;तर्तुमिच्छति मन्दात्मा तथा त्वं कर्तुमिच्छसि ॥ &#x9;KK04-03-017-018c&lt;br&gt;&#xA;अन्तर्महीं वा यदि वोर्ध्वमुत्पतेः समुद्रपारं यदि वा प्रधावसि ।&#x9;KK04-03-017-019a&lt;br&gt;&#xA;तथापि तेषां न विमोक्षमर्हसि प्रमाथिनो देवसुता हि खेचराः ॥ &#x9;KK04-03-017-019c&lt;br&gt;&#xA;त्वं कालरात्रीमिव कश्चिदातुरः किं मां दृढं पार्थयसेऽद्य कीचक ।&#x9;KK04-03-017-020a&lt;br&gt;&#xA;किं मातुरङ्के शयितो यथा शिशुश्चन्द्रं जिघृक्षुरिव मन्यसे हि माम् ॥ &#x9;KK04-03-017-020c&lt;br&gt;&#xA;तेषां प्रियां प्रार्थयतो न ते भुवि गत्वा दिवं वा शरणं भविष्यति ।&#x9;KK04-03-017-021a&lt;br&gt;&#xA;न वर्तते कीचक ते दृशा शुभं या तेन सञ्जीवनमर्थयेत सा ॥॥&#x9;KK04-03-017-021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/018/</guid>
      <description>&lt;p&gt;अध्यायः 018&#xA;कीचकेन सुदेष्णाम् प्रति द्रौपद्याः स्ववशीकरणप्रार्थना ॥ 1 ॥ सुदेष्णया कीचके सुराहरणव्याजेन तद्गृहम् प्रति द्रौपदीप्रेषणप्रतिज्ञानम् ॥ 2 ॥ तथा बलात्कारेण द्रौपद्याः सुरानयनाय कीचकगृहम् प्रति गमनचोदना ॥ 3 ॥&#xA;वैशम्पायन उवाच &#x9;KK04-03-018-001&lt;br&gt;&#xA;प्रत्याख्यातश्च पाञ्चाल्या कीचकः काममोहितः ।&#x9;KK04-03-018-001a&lt;br&gt;&#xA;प्रविश्य राजभवनं भगिन्या अग्रतः स्थितः ॥ &#x9;KK04-03-018-001c&lt;br&gt;&#xA;सोभिवीक्ष्य सुकेशान्तां सुदेष्णां भगिनीं प्रियाम् ।&#x9;KK04-03-018-002a&lt;br&gt;&#xA;अमर्यादेन कामेन घोरेणाभिपरिप्लुतः ॥ &#x9;KK04-03-018-002c&lt;br&gt;&#xA;स तु मूर्ध्न्यञ्जलिं कृत्वा भगिन्याश्चरणावुभौ ।&#x9;KK04-03-018-003a&lt;br&gt;&#xA;सम्मोहाभिहतस्तूर्णं वातोद्धूत इवार्णवः ॥ &#x9;KK04-03-018-003c&lt;br&gt;&#xA;स प्रोवाच सुदुःखार्तो भगिनीं निश्वसन्मुहुः ।&#x9;KK04-03-018-004a&lt;br&gt;&#xA;अव्यक्तमृदुना साम्ना शुष्यता च पुनःपुनः ॥ &#x9;KK04-03-018-004c&lt;br&gt;&#xA;यथा सुदेष्णे सैरन्ध्र्या सङ्गच्छेयं सकामया ।&#x9;KK04-03-018-005a&lt;br&gt;&#xA;तथा शीघ्रं कुरुष्वाद्य माऽहं प्राणान्प्रहासिषम् ॥ &#x9;KK04-03-018-005c&lt;br&gt;&#xA;यदीयमनवद्याङ्गी न मामद्यापि काङ्क्षते ।&#x9;KK04-03-018-006a&lt;br&gt;&#xA;चेतसाऽभिप्रसन्नेन गतोस्मि यमसादनम् ॥&#x9;KK04-03-018-006c&lt;br&gt;&#xA;वैशम्पायन उवाच &#x9;KK04-03-018-007&lt;br&gt;&#xA;तमुवाच परिष्वज्य सुदेष्णा भ्रातरं प्रियम् ।&#x9;KK04-03-018-007a&lt;br&gt;&#xA;भ्रातुर्जीवितरक्षार्थं समाश्वास्यासितेक्षणा ॥&#x9;KK04-03-018-007c&lt;br&gt;&#xA;शरणागतेयं सुश्रोणी मया दत्ताभया च सा ।&#x9;KK04-03-018-008a&lt;br&gt;&#xA;शुभाचारा च भद्रं ते नैनां वक्तुमिहोत्सहे ॥&#x9;KK04-03-018-008c&lt;br&gt;&#xA;एषा हि शक्या नान्येन स्प्रष्टुं पापेन चेतसा ।&#x9;KK04-03-018-009a&lt;br&gt;&#xA;गन्धर्वाः किल पञ्चेमां रक्षन्ति रमयन्ति च ॥&#x9;KK04-03-018-009c&lt;br&gt;&#xA;एवमेषा ममाचष्टे तथा प्रथमसङ्गमे ।&#x9;KK04-03-018-010a&lt;br&gt;&#xA;तथैव गजनासोरूः सत्यमाह ममान्तिके ।&#x9;KK04-03-018-010c&lt;br&gt;&#xA;ते हि क्रुद्धा महात्मानो नाशयेयुर्हि जीवितम् ॥ &#x9;KK04-03-018-010e&lt;br&gt;&#xA;राजा चैव समीक्ष्यैनां सम्मोहं गतवानिह ।&#x9;KK04-03-018-011a&lt;br&gt;&#xA;मया च सत्यवचनैरनुनीतो महीपतिः ॥ &#x9;KK04-03-018-011c&lt;br&gt;&#xA;सोप्येनामनिशं दृष्ट्वा मनसैवाभ्यनन्दत ।&#x9;KK04-03-018-012a&lt;br&gt;&#xA;भयाद्गन्धर्वमुख्यानां जीवितस्योपघातिनाम् ।&#x9;KK04-03-018-012c&lt;br&gt;&#xA;मनसाऽपि ततस्त्वेनां न चिन्तयति पार्थिवः ॥ &#x9;KK04-03-018-012e&lt;br&gt;&#xA;ते हि क्रुद्धा महात्मानो गरुडानिलतेजसः ।&#x9;KK04-03-018-013a&lt;br&gt;&#xA;दहेयुरपि लोकांस्त्रीन्युगान्तेष्विव भास्करः ॥&#x9;KK04-03-018-013c&lt;br&gt;&#xA;सैरन्ध्र्या ह्येतदाख्यातं मम तेषां महद्बलम् ।&#x9;KK04-03-018-014a&lt;br&gt;&#xA;तव चाहमिदं गुह्यं स्नेहाद्वक्ष्यामि बन्धुवत् ॥&#x9;KK04-03-018-014c&lt;br&gt;&#xA;मा गमिष्यसि वै कृच्छ्रां गतिं परमदुर्गमाम् ।&#x9;KK04-03-018-015a&lt;br&gt;&#xA;बलिनस्ते रुजं कुर्युः कुलस्य च धनस्य च ॥ &#x9;KK04-03-018-015c&lt;br&gt;&#xA;तस्मान्नास्यां मनः कर्तुं यदि प्राणा प्रियास्तव ।&#x9;KK04-03-018-016a&lt;br&gt;&#xA;न चिन्तयेथा मागास्त्वं मत्प्रियं च यदीच्छसि ॥ &#x9;KK04-03-018-016c&lt;br&gt;&#xA;वैशम्पायन उवाच &#x9;KK04-03-018-017&lt;br&gt;&#xA;एवमुक्तस्तु दुष्टात्मा भगिनीं कीचकोऽब्रवीत् ।&#x9;KK04-03-018-017a&lt;br&gt;&#xA;गन्धर्वाणां शतं वाऽपि सहस्रमयुतानि वा ।&#x9;KK04-03-018-017c&lt;br&gt;&#xA;अहमेको वधिष्यामि गन्धर्वान्पञ्च किं पुनः ॥ &#x9;KK04-03-018-017e&lt;br&gt;&#xA;न च त्वमभिजानीषे स्त्रीणां गुह्यमनुत्तमम् ।&#x9;KK04-03-018-018a&lt;br&gt;&#xA;पुत्रं वा किल पौत्रं वा भ्रातरं वा मनस्विनम् ॥ &#x9;KK04-03-018-018c&lt;br&gt;&#xA;रहसीह नरं दृष्ट्वा नानागन्धविभूषितम् ।&#x9;KK04-03-018-019a&lt;br&gt;&#xA;योनिरुत्स्विद्यते स्त्रीणां सतीनामपि च श्रुतम् ॥ &#x9;KK04-03-018-019c&lt;br&gt;&#xA;मां निरीक्ष्यानुलिप्ताङ्गं सर्वाभरणभूषितम् ।&#x9;KK04-03-018-020a&lt;br&gt;&#xA;वशमेष्यति सैरन्ध्री मन्मथेनाभिपीडिता ।&#x9;KK04-03-018-020c&lt;br&gt;&#xA;सा त्वं दृष्ट्वा ब्रूहि चैनां मम चेज्जीवितं प्रियम् ॥ &#x9;KK04-03-018-020e&lt;br&gt;&#xA;वैशम्पायन उवाच &#x9;KK04-03-018-021&lt;br&gt;&#xA;एवमुक्ता सुदेष्णा तु शोकेनाभिप्रपीडिता ।&#x9;KK04-03-018-021a&lt;br&gt;&#xA;अहो दुःखमहो कृच्छ्रमहो पापमिति स्म ह ॥&#x9;KK04-03-018-021c&lt;br&gt;&#xA;प्रारुदद्भृशदुःखार्ता विपाकं तस्य वीक्ष्य सा ।&#x9;KK04-03-018-022a&lt;br&gt;&#xA;पातालेषु पतत्येष विलपन्बडवामुखे ॥ &#x9;KK04-03-018-022c&lt;br&gt;&#xA;त्वत्कृते विनशिष्यन्ति भ्रातरः सुहृदश्च मे ।&#x9;KK04-03-018-023a&lt;br&gt;&#xA;किन्नु शक्यं मया कर्तुं यत्त्वमेवमभिप्लुतः ॥ &#x9;KK04-03-018-023c&lt;br&gt;&#xA;न च श्रेयोऽभिजानीषे काममेवानुवर्तसे ।&#x9;KK04-03-018-024a&lt;br&gt;&#xA;ध्रुवं गतायुस्त्वं पाप यदेवं काममोहितः ।&#x9;KK04-03-018-024c&lt;br&gt;&#xA;अकर्तव्ये हि मां पापे नियुनङ्क्षि नराधम ॥ &#x9;KK04-03-018-024e&lt;br&gt;&#xA;अपि चैतत्पुरा प्रोक्तं निपुणैर्मनुजोत्तमैः ।&#x9;KK04-03-018-025a&lt;br&gt;&#xA;एकस्तु कुरुते पापं स्वजातिस्तेन हन्यते ॥&#x9;KK04-03-018-025c&lt;br&gt;&#xA;गतस्त्वं धर्मराजस्य विषयं नात्र संशयः ।&#x9;KK04-03-018-026a&lt;br&gt;&#xA;अदूषितमिदं सर्वं स्वजनं घातयिष्यसि ॥ &#x9;KK04-03-018-026c&lt;br&gt;&#xA;एतत्तु मे दुःखतरं येनाहं भ्रातृसौहृदात् ।&#x9;KK04-03-018-027a&lt;br&gt;&#xA;विदितार्था करिष्यामि तुष्टो भव कुलक्षये ॥ &#x9;KK04-03-018-027c&lt;br&gt;&#xA;गच्छ शीघ्रमितस्त्वं हि स्वमेव भवनं शुभम् ।&#x9;KK04-03-018-028a&lt;br&gt;&#xA;किञ्चित्कार्यं समुद्दिश्य सुरामन्नं च कारय ॥ &#x9;KK04-03-018-028c&lt;br&gt;&#xA;कृते चान्ने सुरायां च प्रेषयिष्यसि मे पुनः ।&#x9;KK04-03-018-029a&lt;br&gt;&#xA;तामहं प्रेषयिष्यामि मध्वन्नार्थं तवान्तिकम् ॥ &#x9;KK04-03-018-029c&lt;br&gt;&#xA;ततः सम्प्रेषितामेनां विजने निरवग्रहाम् ।&#x9;KK04-03-018-030a&lt;br&gt;&#xA;सान्त्वयेथा यथान्यायं यदि साम सहिष्यति ॥ &#x9;KK04-03-018-030c&lt;br&gt;&#xA;सद्यः कृतमिदं सर्वं शेषमत्रानुचिन्तय ॥ &#x9;KK04-03-018-030e&lt;br&gt;&#xA;वैशम्पायन उवाच &#x9;KK04-03-018-031&lt;br&gt;&#xA;सुदेष्णयैवमुक्तस्तु कीचकः कालचोदितः ।&#x9;KK04-03-018-031a&lt;br&gt;&#xA;त्वरमाणः प्रचक्राम स्वगृहं राजवेश्मनः ॥ &#x9;KK04-03-018-031c&lt;br&gt;&#xA;आगम्य च गृहं रम्यं सुरामन्नं चकार ह ।&#x9;KK04-03-018-032a&lt;br&gt;&#xA;अजैडकं च सुकृतं बहु चोच्चावचान्मृगान् ॥ &#x9;KK04-03-018-032c&lt;br&gt;&#xA;भक्षांश्च विविधाकारान्बहूंश्चोच्चावचांस्तदा ।&#x9;KK04-03-018-033a&lt;br&gt;&#xA;कारयामास कुशलैरन्नपानैः सुसंस्कृतम् ॥ &#x9;KK04-03-018-033c&lt;br&gt;&#xA;त्वरावान्कालपाशेन कण्ठे बद्धः पशुर्यथा ।&#x9;KK04-03-018-034a&lt;br&gt;&#xA;नावबुध्यत मूढात्मा मरणं समुपस्थितम् ॥&#x9;KK04-03-018-034c&lt;br&gt;&#xA;आनीतायां सुरायां तु कृते चान्ने सुसंस्कृते ।&#x9;KK04-03-018-035a&lt;br&gt;&#xA;कीचकः पुनरागम्य सुदेष्णां वाक्यमब्रवीत् ॥ &#x9;KK04-03-018-035c&lt;br&gt;&#xA;मधु मांसं च बहुधा भक्ष्याश्च बहुधा कृताः ।&#x9;KK04-03-018-036a&lt;br&gt;&#xA;सुदेष्णे ब्रूहि सैरन्ध्रीं यथा सा मे गृहं व्रजेत् ॥ &#x9;KK04-03-018-036c&lt;br&gt;&#xA;केनचित्त्वद्य कार्येण त्वर शीघ्रं मम प्रियम् ।&#x9;KK04-03-018-037a&lt;br&gt;&#xA;अहं हि शरणं देवं प्रतिपद्ये वृषध्वजम् ।&#x9;KK04-03-018-037c&lt;br&gt;&#xA;समागमं मे सैरन्ध्र्या मरणं वा दिशेति वै ॥&#x9;KK04-03-018-037e&lt;br&gt;&#xA;वैशम्पायन उवाच &#x9;KK04-03-018-038&lt;br&gt;&#xA;सा तमाह विनिःश्वस्य प्रतिगच्छ स्वकं गृहम् ।&#x9;KK04-03-018-038a&lt;br&gt;&#xA;एषाऽहमपि सैरन्ध्रीं सुरार्थे तूर्णमादिशे ॥ &#x9;KK04-03-018-038c&lt;br&gt;&#xA;एवमुक्तस्तु पापात्मा कीचकस्त्वरितः पुनः ।&#x9;KK04-03-018-039a&lt;br&gt;&#xA;स्वगृहं प्राविशत्तूर्णं सैरन्ध्रीगतमानसः ॥ &#x9;KK04-03-018-039c&lt;br&gt;&#xA;कीचकं तु गतं ज्ञात्वा त्वरमाणं स्वकं गृहम् ।&#x9;KK04-03-018-040a&lt;br&gt;&#xA;सैरन्ध्रीं तत आहूय सुदेष्णा वाक्यमब्रवीत् ॥ &#x9;KK04-03-018-040c&lt;br&gt;&#xA;गच्छ सैरन्ध्रि मत्प्रीत्यै कीचकस्य निवेशनम् ।&#x9;KK04-03-018-041a&lt;br&gt;&#xA;सुरामानय सुश्रोणि तृषिताऽहं विलासिनि ॥&#x9;KK04-03-018-041c&lt;br&gt;&#xA;वैशम्पायन उवाच &#x9;KK04-03-018-042&lt;br&gt;&#xA;सुदेष्णयैवमुक्ता सा निःश्वसन्ती नृपात्मजा ।&#x9;KK04-03-018-042a&lt;br&gt;&#xA;अब्रवीच्छोकसन्तप्ता नाहं तत्र व्रजामि वै ॥ &#x9;KK04-03-018-042c&lt;br&gt;&#xA;सूतपुत्रो हि मां भद्रे कामात्मा चाभिमन्यते ।&#x9;KK04-03-018-043a&lt;br&gt;&#xA;न गच्छेयमहं तस्य राजपुत्रि निवेशनम् ।&#x9;KK04-03-018-043c&lt;br&gt;&#xA;त्वमेव भद्रे जानासि यथा स निरपत्रपः ॥ &#x9;KK04-03-018-043e&lt;br&gt;&#xA;समयश्च कृतो भद्रे यथा प्रथमसङ्गमे ।&#x9;KK04-03-018-044a&lt;br&gt;&#xA;तथा निवसमानायां यथाऽहं नान्यचारिणी ॥ &#x9;KK04-03-018-044c&lt;br&gt;&#xA;कीचकश्च सुकेशान्ते मूढो मदनगर्वितः ।&#x9;KK04-03-018-045a&lt;br&gt;&#xA;स मामिह गतां दृष्ट्वा व्यवस्यति निराकृतिम् ।&#x9;KK04-03-018-045c&lt;br&gt;&#xA;कथं नु वै तत्र गतां मर्षयेन्मामबान्धवाम् ॥ &#x9;KK04-03-018-045e&lt;br&gt;&#xA;बह्व्यः सन्ति तव प्रेष्या राजपुत्रि वशानुगाः ।&#x9;KK04-03-018-046a&lt;br&gt;&#xA;अन्यां प्रेषय कैकेयि संरक्ष्याऽहमिह त्वया ॥ &#x9;KK04-03-018-046c&lt;br&gt;&#xA;कीचकस्यालयं देवि न यामि भयकम्पिता ।&#x9;KK04-03-018-047a&lt;br&gt;&#xA;यद्यदन्यच्च मे कर्म करोमि च सुदुष्करम् ॥&#x9;KK04-03-018-047c&lt;br&gt;&#xA;एवमुक्ता तु पाञ्चाल्या दैवयोगेन कैकयी ।&#x9;KK04-03-018-048a&lt;br&gt;&#xA;तां विराटस्य महिषी क्रुद्धा भूयोऽन्वशासत ॥&#x9;KK04-03-018-048c&lt;br&gt;&#xA;कीचकं चैव गच्छ त्वं बलात्कारेण चोदिता ।&#x9;KK04-03-018-049a&lt;br&gt;&#xA;नास्ति मेऽन्या त्वया तुल्या सा त्वं शीघ्रतरं व्रज ॥ &#x9;KK04-03-018-049c&lt;br&gt;&#xA;अवश्यं त्वेव गन्तव्यं किमर्थं मां विवक्षसि ।&#x9;KK04-03-018-050a&lt;br&gt;&#xA;शीघ्रं गच्छ त्वरस्वेति मत्प्रीतिवशमाचर ॥ &#x9;KK04-03-018-050c&lt;br&gt;&#xA;न हीदृशो मम भ्राता किं त्वं समभिशङ्कसे ।&#x9;KK04-03-018-051a&lt;br&gt;&#xA;उक्त्वा चैनां बलाच्चैव विनियुज्य प्रभुत्वतः ॥ &#x9;KK04-03-018-051c&lt;br&gt;&#xA;भाजनं प्रददौ चास्यै सपिधानं हिरण्मयम् ।&#x9;KK04-03-018-052a&lt;br&gt;&#xA;या सुजाता सुगन्धा च तामानय सुरामिति ॥ &#x9;KK04-03-018-052c&lt;br&gt;&#xA;सा शङ्कमाना रुदती वेपन्ती द्रुपदात्मजा ।&#x9;KK04-03-018-053a&lt;br&gt;&#xA;दैवतेभ्यो नमस्कृत्वा श्वशुरेभ्यस्तथाऽब्रवीत् ॥&#x9;KK04-03-018-053c&lt;br&gt;&#xA;यथाऽहमन्यं पार्थेभ्यो नाभिजानामि मानवम् ।&#x9;KK04-03-018-054a&lt;br&gt;&#xA;तेन सत्येन मां दृष्ट्वा कीचको मा वशं नयेत् ॥&#x9;KK04-03-018-054c&lt;br&gt;&#xA;यथाऽहं पाण्डुपुत्रेभ्यः पञ्चभ्यो नान्यगामिनी ।&#x9;KK04-03-018-055a&lt;br&gt;&#xA;तेन सत्येन मां दृष्ट्वा कीचको मा वशं नयेत् ॥ ॥&#x9;KK04-03-018-055c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/019/</guid>
      <description>&lt;p&gt;अध्यायः 019&lt;/p&gt;&#xA;&lt;p&gt;कीचकगृहम् प्रति प्रस्थितया द्रौपद्या तेन स्वस्यादूषणाय सूर्यादिदेवताप्रार्थना ॥ 1 ॥ सूर्येण तद्रक्षणाय निगूढस्य रक्षसः प्रेषणम् ॥ 2 ॥ कीचकेन द्रौपदीम् प्रति स्ववशीभवनयाचनम् ॥ 3 ॥ तथा तदनङ्गीकाररोषात्तस्याः पादेन ताडनम् ॥ 4 ॥ सूर्यदूतेन रक्षसा कीचकस्य भूमौ निपातनम् ॥ 5 ॥ युधिष्ठिरेन कीचकजिघांसोर्भीमस्य सङ्केतेन प्रतिषेधनम् ॥ 6 ॥&#xA;वैशम्पायन उवाच &#x9;KK04-03-019-001&lt;br&gt;&#xA;अकीर्तयत सुश्रोणी धर्मं शक्रं दिवाकरम् ।&#x9;KK04-03-019-001a&lt;br&gt;&#xA;मारुतं चाश्विनौ देवौ कुबेरं वरुणं यमम् ॥&#x9;KK04-03-019-001c&lt;br&gt;&#xA;रुद्रमग्निं भगं विष्णुं स्कन्दं पूषणमेव च ।&#x9;KK04-03-019-002a&lt;br&gt;&#xA;सावित्रीसहितं चापि ब्रह्माणं पर्यकीर्तयत् ॥ &#x9;KK04-03-019-002c&lt;br&gt;&#xA;इत्येवं मृगशावाक्षी सुश्रोणी धर्मचारिणी ।&#x9;KK04-03-019-003a&lt;br&gt;&#xA;उपातिष्ठत सा सूर्यं मुहूर्तमबला तदा ॥ &#x9;KK04-03-019-003c&lt;br&gt;&#xA;तदस्यास्तनुमध्यायाः सर्वं सूर्योऽवबुद्धवान् ।&#x9;KK04-03-019-004a&lt;br&gt;&#xA;अन्तर्हितं ततस्तस्या रक्षो रक्षार्थमादिशत् ॥ &#x9;KK04-03-019-004c&lt;br&gt;&#xA;तच्चैनां नाजहात्तत्र सर्वावस्थास्वनिन्दिताम् ॥ &#x9;KK04-03-019-005ac&lt;br&gt;&#xA;प्रतस्थे सा सुकेशान्ता त्वरमाणा पुनःपुनः ।&#x9;KK04-03-019-006a&lt;br&gt;&#xA;विलम्बमाना विवशा कीचकस्य निवेशनम् ॥ &#x9;KK04-03-019-006c&lt;br&gt;&#xA;तां मृगीमिव वित्रस्तां दृष्ट्वा कृष्णां समागताम् ।&#x9;KK04-03-019-007a&lt;br&gt;&#xA;उत्पपातासनात्तूर्णं नावं लब्ध्वेव पारगः ॥ &#x9;KK04-03-019-007c&lt;br&gt;&#xA;श्लक्ष्णं चोवाच वाक्यं स कीचकः काममूर्च्छितः ।&#x9;KK04-03-019-008a&lt;br&gt;&#xA;स्वागतं ते सुकेशान्ते सुव्युष्टा रजनी मम ॥ &#x9;KK04-03-019-008c&lt;br&gt;&#xA;स्वामिनी त्वमनुप्राप्ता चिरस्य भवनं शुभे ।&#x9;KK04-03-019-009a&lt;br&gt;&#xA;कुरुष्व च मयि प्रीतिं वशं चोपानयस्व माम् ॥ &#x9;KK04-03-019-009c&lt;br&gt;&#xA;प्रतिगृह्णीष्व मे भोगांस्त्वदर्थमुपकल्पितान् ।&#x9;KK04-03-019-010a&lt;br&gt;&#xA;सर्वरत्नमयीं मालां कुण्डले च हिरण्मये ॥ &#x9;KK04-03-019-010c&lt;br&gt;&#xA;वासांसि चन्दनं माल्यं धूपशुद्धां च वारुणीम् ।&#x9;KK04-03-019-011a&lt;br&gt;&#xA;प्रतिगृह्णीष्व भद्रं ते विहर त्वं यथेच्छसि ।&#x9;KK04-03-019-011c&lt;br&gt;&#xA;प्रीत्या मे कुरु पद्माक्षि प्रसादं प्रियदर्शने ॥&#x9;KK04-03-019-011e&lt;br&gt;&#xA;स्वास्तीर्णमस्ति शयनं सितसूक्ष्मोत्तरच्छदम् ।&#x9;KK04-03-019-012a&lt;br&gt;&#xA;अत्रारुह्य मया सार्धं पिबेमां वरवारुणीम् ॥ &#x9;KK04-03-019-012c&lt;br&gt;&#xA;भजस्व मां विशालाक्षि भर्ता ते सदृशोस्म्यहम् ।&#x9;KK04-03-019-013a&lt;br&gt;&#xA;उपसर्प वरारोहे मेरुमर्कप्रभा यथा ॥ &#x9;KK04-03-019-013c&lt;br&gt;&#xA;वैशम्पायन उवाच &#x9;KK04-03-019-014&lt;br&gt;&#xA;स मूढः कीचकस्तत्र प्राप्तां राजीवलोचनाम् ।&#x9;KK04-03-019-014a&lt;br&gt;&#xA;अब्रवीद्द्रौपदीं दृष्ट्वा दुरात्मा ह्यात्मसम्मतः ॥ &#x9;KK04-03-019-014c&lt;br&gt;&#xA;कीचकेनैवमुक्ता सा द्रौपदी वरवर्णिनी ।&#x9;KK04-03-019-015a&lt;br&gt;&#xA;अब्रवीत्तमनाचारं नेदृशं वक्तुमर्हसि ॥&#x9;KK04-03-019-015c&lt;br&gt;&#xA;नाहं शक्या त्वया स्प्रष्टुं श्वपचेनेव ब्राह्मणी ।&#x9;KK04-03-019-016a&lt;br&gt;&#xA;गन्तुमिच्छसि दुर्बुद्धे गतिं दुर्गतरान्तराम् ॥ &#x9;KK04-03-019-016c&lt;br&gt;&#xA;यत्र गच्छन्ति बहवः परदाराभिमर्शकाः ।&#x9;KK04-03-019-017a&lt;br&gt;&#xA;नराः सम्भिन्नमर्यादाः कीटवच्चाशुभाश्रयाः ॥ &#x9;KK04-03-019-017c&lt;br&gt;&#xA;अप्रैषीन्मां सुराहारीं सुदेष्णा त्वन्निवेशनम् ।&#x9;KK04-03-019-018a&lt;br&gt;&#xA;तस्यै नयिष्ये मदिरां भगिनी तृषिता तव ॥ &#x9;KK04-03-019-018c&lt;br&gt;&#xA;पिपासिता च कैकेयी तूर्णं मामादिशत्ततः ।&#x9;KK04-03-019-019a&lt;br&gt;&#xA;दीयतां मे सुरा शीघ्रं सूतपुत्र व्रजाम्यहम् ॥ &#x9;KK04-03-019-019c&lt;br&gt;&#xA;कीचक उवाच &#x9;KK04-03-019-020&lt;br&gt;&#xA;अन्या भद्रे हरिष्यन्ति राजपुत्र्याः सुरामिमाम् ।&#x9;KK04-03-019-020a&lt;br&gt;&#xA;किं त्वं यास्यसि कल्याणि मदर्थं त्वमिहागता ॥ &#x9;KK04-03-019-020c&lt;br&gt;&#xA;वैशम्पायन उवाच &#x9;KK04-03-019-021&lt;br&gt;&#xA;इत्युक्त्वा दक्षिणे पाणौ सूतपुत्रः परामृशत् ।&#x9;KK04-03-019-021a&lt;br&gt;&#xA;सा गृहीता विधून्वन्ती भूमौ निक्षिप्य भाजनम् ।&#x9;KK04-03-019-021c&lt;br&gt;&#xA;सभां शरणमाधावद्यत्र राजा युधिष्ठिरः ॥ &#x9;KK04-03-019-021e&lt;br&gt;&#xA;तां कीचकः प्रधावन्तीं केशपक्षे परामृशत् ।&#x9;KK04-03-019-022a&lt;br&gt;&#xA;पातयित्वा तु तां भूमौ सूतपुत्रः पदाऽवधीत् ॥ &#x9;KK04-03-019-022c&lt;br&gt;&#xA;सभायां पश्यतो राज्ञो विराटस्य महात्मनः ।&#x9;KK04-03-019-023a&lt;br&gt;&#xA;ब्राह्मणानां च वृद्धानां क्षत्रियाणां च पश्यताम् ॥ &#x9;KK04-03-019-023c&lt;br&gt;&#xA;तस्याः पादाभितप्ताया मुखाद्रुधिरमास्रवत् ॥&#x9;KK04-03-019-024ac&lt;br&gt;&#xA;ततो दिवाकरेणाशु राक्षसः सन्नियोजितः ।&#x9;KK04-03-019-025a&lt;br&gt;&#xA;स कीचकमपोवाह वातवेगेन भारत ॥ &#x9;KK04-03-019-025c&lt;br&gt;&#xA;स पपात तदा भूमौ रक्षोबलसमीरितः ।&#x9;KK04-03-019-026a&lt;br&gt;&#xA;विघूर्णमानो निश्चेष्टश्छिन्नमूल इव द्रुमः ॥ &#x9;KK04-03-019-026c&lt;br&gt;&#xA;तां दृष्ट्वा तत्र ते सभ्या हाहाभूताः समन्ततः ।&#x9;KK04-03-019-027a&lt;br&gt;&#xA;न युक्तं सूतपुत्रेति कीचकेति च तेऽवदन् ।&#x9;KK04-03-019-027c&lt;br&gt;&#xA;किमियं वध्यते बाला कृपणा चाप्यबान्धवा ॥ &#x9;KK04-03-019-027e&lt;br&gt;&#xA;तस्यामासन्हि ते पार्थाः सभायां भ्रातरस्तथा ।&#x9;KK04-03-019-028a&lt;br&gt;&#xA;अमृष्यमाणाः कृष्णायाः कीचकेन पदा वधम् ॥ &#x9;KK04-03-019-028c&lt;br&gt;&#xA;तां दृष्ट्वा भीमसेनस्य क्रोधादास्रमवर्तत ।&#x9;KK04-03-019-029a&lt;br&gt;&#xA;धूमोच्छ्वासः समभवन्नेत्रे चोच्छ्रितपक्ष्मणी ।&#x9;KK04-03-019-029c&lt;br&gt;&#xA;सस्वेदा भ्रुकुटी चोग्रा ललाटे समवर्तत ॥ &#x9;KK04-03-019-029e&lt;br&gt;&#xA;तस्य भीमो वधप्रेप्सुः कीचकस्य दुरात्मनः ।&#x9;KK04-03-019-030a&lt;br&gt;&#xA;दन्तैर्दन्तांस्तदा रोषान्निष्पिपेष महामनाः ॥ &#x9;KK04-03-019-030c&lt;br&gt;&#xA;भूयः सञ्चरितः क्रुद्धः सहसोत्थाय चासनात् ।&#x9;KK04-03-019-031a&lt;br&gt;&#xA;निरैक्षत द्रुमं दीर्घं राजानं चाप्यवैक्षत ॥ &#x9;KK04-03-019-031c&lt;br&gt;&#xA;वधमाकाङ्क्षमाणं तं कीचकस्य दुरात्मनः ।&#x9;KK04-03-019-032a&lt;br&gt;&#xA;आकारेणैव भीमं स प्रत्यषेधद्युधिष्ठिरः ॥ &#x9;KK04-03-019-032c&lt;br&gt;&#xA;तस्य राजा शनैः सञ्ज्ञां कुन्तीपुत्रो युधिष्ठिरः ।&#x9;KK04-03-019-033a&lt;br&gt;&#xA;चकार भीमसेनस्य रोषाविष्टस्य धीमतः ॥&#x9;KK04-03-019-033c&lt;br&gt;&#xA;प्रत्याख्यानं तदा चाह कङ्को नाम युधिष्ठिरः ॥ &#x9;KK04-03-019-034ac&lt;br&gt;&#xA;सूद मा साहसं कार्षीः फलितोऽयं वनस्पतिः ।&#x9;KK04-03-019-035a&lt;br&gt;&#xA;नात्र शुष्काणि काष्ठानि सन्ति यानि च कानि च ॥ &#x9;KK04-03-019-035c&lt;br&gt;&#xA;यदि ते दारुकृत्यं स्यान्निष्क्रम्य नगराद्बहिः ।&#x9;KK04-03-019-036a&lt;br&gt;&#xA;समूलं शातयेर्वृक्षं श्रमस्ते न भविष्यति ॥ &#x9;KK04-03-019-036c&lt;br&gt;&#xA;यस्य चार्द्रस्य वृक्षस्य शीतच्छायां समाश्रयेत् ।&#x9;KK04-03-019-037a&lt;br&gt;&#xA;न तस्य पर्णे द्रुह्येत पूर्ववृत्तमनुस्मरन् ॥ &#x9;KK04-03-019-037c&lt;br&gt;&#xA;न क्रोधकालसमयः सूद मा चापलं कृथाः ।&#x9;KK04-03-019-038a&lt;br&gt;&#xA;अपूर्णोऽयं द्विपक्षोनो नेदं बलवतां बहु ॥ &#x9;KK04-03-019-038c&lt;br&gt;&#xA;अथाङ्गुष्ठेनावमृद्नादङ्गुष्ठं तत्र धर्मराट् ।&#x9;KK04-03-019-039a&lt;br&gt;&#xA;प्रबोधनभयाद्राज्ञो भीमं तं प्रत्यषेधयत् ॥ &#x9;KK04-03-019-039c&lt;br&gt;&#xA;भीमसेनस्तु तद्वाक्यं श्रुत्वा परपुरञ्जयः ।&#x9;KK04-03-019-040a&lt;br&gt;&#xA;सहसोत्पतितं क्रोधं न्ययच्छद्धृतिमान्बलात् ।&#x9;KK04-03-019-040c&lt;br&gt;&#xA;इङ्गितज्ञः स तु भ्रातुस्तूष्णीमासीद्वृकोदरः ॥ &#x9;KK04-03-019-040e&lt;br&gt;&#xA;भीमस्य च समारम्भं दृष्ट्वा राज्ञोऽस्य चेष्टितम् ।&#x9;KK04-03-019-041a&lt;br&gt;&#xA;द्रौपदी चाधिकं क्रोधात्प्रारुदत्सा पुनःपुनः ॥ &#x9;KK04-03-019-041c&lt;br&gt;&#xA;कीचकेनानुगमनात्कृष्णा ताम्रायतेक्षणा ।&#x9;KK04-03-019-042a&lt;br&gt;&#xA;सभाद्वारमुपागम्य रुदन्ती वाक्यमब्रवीत् ॥ &#x9;KK04-03-019-042c&lt;br&gt;&#xA;अवेक्षमाणा सुश्रोणी पतींस्तान्दीनचेतसः ।&#x9;KK04-03-019-043a&lt;br&gt;&#xA;आकारं परिरक्षन्ती प्रतिज्ञां धर्मसंयुताम् ।&#x9;KK04-03-019-043c&lt;br&gt;&#xA;दह्यमानेव रौद्रेण चक्षुषा द्रुपदात्मजा ॥&#x9;KK04-03-019-043e&lt;br&gt;&#xA;प्रजारक्षणशीलानां राज्ञां ह्यमिततेजसाम् ।&#x9;KK04-03-019-044a&lt;br&gt;&#xA;कार्याऽनुपालनं नित्यं धर्मे सत्ये च तिष्ठताम् ॥&#x9;KK04-03-019-044c&lt;br&gt;&#xA;स्वप्रजायां प्रजायां च विशेषं नाधिगच्छताम् ।&#x9;KK04-03-019-045a&lt;br&gt;&#xA;प्रियेष्वपि च वध्येषु समत्वं ये समाश्रिताः ॥ &#x9;KK04-03-019-045c&lt;br&gt;&#xA;विवादेषु प्रवृत्तेषु समं कार्यानुदर्शिना ।&#x9;KK04-03-019-046a&lt;br&gt;&#xA;राज्ञा धर्मासनस्थेन जितौ लोकावुभावपि ॥ &#x9;KK04-03-019-046c&lt;br&gt;&#xA;राजन्धर्मासनस्थो हि रक्ष मां त्वमनागसम् ॥ &#x9;KK04-03-019-047ac&lt;br&gt;&#xA;अहं त्वनपराध्यन्ती कीचकेन दुरात्मना ।&#x9;KK04-03-019-048a&lt;br&gt;&#xA;पश्यतस्ते महाराज हता पादेन दासिवत् ॥&#x9;KK04-03-019-048c&lt;br&gt;&#xA;त्वत्समक्षं नृपश्रेष्ठ निष्पिष्टा वसुधातले ।&#x9;KK04-03-019-049a&lt;br&gt;&#xA;अनागसं कृपार्हां मां स्त्रियं त्वं परिपालय ॥ &#x9;KK04-03-019-049c&lt;br&gt;&#xA;रक्ष मां कीचकाद्भीतां धर्मं रक्ष नरेश्वर ।&#x9;KK04-03-019-050a&lt;br&gt;&#xA;मत्स्याधिप प्रजा रक्ष पिता पुत्रानिवौरसान् ॥&#x9;KK04-03-019-050c&lt;br&gt;&#xA;यस्त्वधर्मेण कार्याणि मोहात्मा कुरुते नृपः ।&#x9;KK04-03-019-051a&lt;br&gt;&#xA;अचिरात्तं दुरात्मानं वशे कुर्वन्ति शत्रवः ॥ &#x9;KK04-03-019-051c&lt;br&gt;&#xA;मत्स्यानां कुलजस्त्वं हि तेषां सत्यं परायणम् ।&#x9;KK04-03-019-052a&lt;br&gt;&#xA;त्वं किलैवंविधो जातः कुले धर्मपरायणे ॥ &#x9;KK04-03-019-052c&lt;br&gt;&#xA;अतस्त्वाहमभिक्रन्दे शरणार्थं नराधिप ।&#x9;KK04-03-019-053a&lt;br&gt;&#xA;त्राहि मामद्य राजेन्द्र कीचकात्पापपूरुषात् ॥ &#x9;KK04-03-019-053c&lt;br&gt;&#xA;अनाथामिह मां ज्ञात्वा कीचकः पुरुषाधमः ।&#x9;KK04-03-019-054a&lt;br&gt;&#xA;प्रहरत्येव नीचात्मा न तु धर्ममवेक्षते ॥ &#x9;KK04-03-019-054c&lt;br&gt;&#xA;अकार्याणामनारम्भात्कार्याणामनुपालनात् ।&#x9;KK04-03-019-055a&lt;br&gt;&#xA;प्रजासु ये सुवृत्तास्ते स्वर्गमायान्ति भूमिपाः ॥&#x9;KK04-03-019-055c&lt;br&gt;&#xA;कार्याकार्यविशेषज्ञाः कामकारेण पार्थिवाः ।&#x9;KK04-03-019-056a&lt;br&gt;&#xA;प्रजासु किल्बिषं कृत्वा नरकं यान्त्यधोमुखाः ॥&#x9;KK04-03-019-056c&lt;br&gt;&#xA;नैव यज्ञैर्न वा दानैर्न गुरोरुपसेवनात् ।&#x9;KK04-03-019-057a&lt;br&gt;&#xA;प्राप्नुवन्ति तथा धर्मं यथा कार्यानुपालनात् ॥&#x9;KK04-03-019-057c&lt;br&gt;&#xA;अपि चेदं पुरा ब्रह्मा प्रोवाचेन्द्राय पृच्छते ।&#x9;KK04-03-019-058a&lt;br&gt;&#xA;द्वन्द्वं कार्यमकार्यं च लोके चासीत्परं यथा ॥ &#x9;KK04-03-019-058c&lt;br&gt;&#xA;धर्माधर्मौ पुनर्द्वन्द्वं विनियुक्तमथापि वा ।&#x9;KK04-03-019-059a&lt;br&gt;&#xA;क्रियाणामक्रियाणां च प्रापणे पुण्यपापयोः ॥ &#x9;KK04-03-019-059c&lt;br&gt;&#xA;प्रजायां सृज्यमानायां पुरा ह्येतदुदाहृतम् ।&#x9;KK04-03-019-060a&lt;br&gt;&#xA;एतद्वो मानुषाः सम्यक्कार्यं द्वन्द्वत्रयं भुवि ॥&#x9;KK04-03-019-060c&lt;br&gt;&#xA;अस्मिन्सुनीते दुर्नीते लभते कर्मजं फलम् ।&#x9;KK04-03-019-061a&lt;br&gt;&#xA;कल्याणकारी कल्याणं पापकारी च पापकम् ॥&#x9;KK04-03-019-061c&lt;br&gt;&#xA;तेन गच्छति संसर्गं स्वर्गाय नरकाय वा ।&#x9;KK04-03-019-062a&lt;br&gt;&#xA;सुकृतं दुष्कृतं वाऽपि कृत्वा मोहेन मानवः ।&#x9;KK04-03-019-062c&lt;br&gt;&#xA;पश्चात्तापेन तप्येत स्वबुद्ध्या मरणं गतः ॥ &#x9;KK04-03-019-062e&lt;br&gt;&#xA;एवमुक्त्वा परं वाक्यं विससर्ज शतक्रतुम् ।&#x9;KK04-03-019-063a&lt;br&gt;&#xA;शक्रोप्यापृच्छ्य ब्रह्माणं देवराज्यमपालयत् ॥&#x9;KK04-03-019-063c&lt;br&gt;&#xA;यथोक्तं देवराजेन ब्रह्मणा परमेष्ठिना ।&#x9;KK04-03-019-064a&lt;br&gt;&#xA;तथा त्वमपि राजेन्द्र कार्याकार्ये स्थिरो भव ॥ ॥&#x9;KK04-03-019-064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/020/</guid>
      <description>&lt;p&gt;अध्यायः 020&lt;/p&gt;&#xA;&lt;p&gt;विराटेन कीचकस्य दण्डाप्रयोगाद्रुष्टया द्रौपद्या तम् प्रत्युपालम्भनम् ॥ 1 ॥ युधिष्ठिरेण द्रौपद्याः सान्त्वनम् ॥ 2 ॥ द्रौपद्याऽज्ञानादिव स्वशोकहेतुम् पृच्छन्तीं सुदेष्णाम् प्रति गन्धर्वैः कीचकवधस्य भावित्वकथनम् ॥ 3 ॥&#xA;वैशम्पायन उवाच &#x9;KK04-03-020-001&lt;br&gt;&#xA;एवं विलपमानायां पाञ्चाल्यां मत्स्यपुङ्गवः ।&#x9;KK04-03-020-001a&lt;br&gt;&#xA;अशक्तः कीचकं तत्र शासितुं बलदर्पितम् ।&#x9;KK04-03-020-001c&lt;br&gt;&#xA;विराटराजः सूतं तु सान्त्वेनैव न्यवारयत् ॥ &#x9;KK04-03-020-001e&lt;br&gt;&#xA;कीचकं मत्स्यराजेन कृतागसमनिन्दिता ।&#x9;KK04-03-020-002a&lt;br&gt;&#xA;नापराधानुरूपेण दण्डेन प्रतिपादितम् ॥ &#x9;KK04-03-020-002c&lt;br&gt;&#xA;पाञ्चालराजस्य सुता दृष्ट्वा सुरसुतोपमा ।&#x9;KK04-03-020-003a&lt;br&gt;&#xA;धर्मज्ञा व्यवहाराणां कीचके कृतकिल्बिषे ।&#x9;KK04-03-020-003c&lt;br&gt;&#xA;पुनः प्रोवाच राजानं स्मरन्ती धर्ममुत्तमम् ॥ &#x9;KK04-03-020-003e&lt;br&gt;&#xA;सम्प्रेक्ष्य च वरारोहा सर्वांस्तत्र सभासदः ।&#x9;KK04-03-020-004a&lt;br&gt;&#xA;राजानुवर्तनपरान्कीचकं च कृतागसम् ।&#x9;KK04-03-020-004c&lt;br&gt;&#xA;विराटं चाह पाञ्चाली दुःखेनाविष्टचेतना ॥&#x9;KK04-03-020-004e&lt;br&gt;&#xA;न राजन्राजवत्किञ्चित्समाचरसि कीचके ।&#x9;KK04-03-020-005a&lt;br&gt;&#xA;दस्यूनामिव ते धर्मो न सत्सु परिवर्तते ॥ &#x9;KK04-03-020-005c&lt;br&gt;&#xA;न कीचकः स्वधर्मस्थो न च मत्स्यः कथञ्चन ।&#x9;KK04-03-020-006a&lt;br&gt;&#xA;सभासदोऽप्यधर्मज्ञा य इमं पर्युपासते ॥&#x9;KK04-03-020-006c&lt;br&gt;&#xA;न धर्मं कीचको वेत्ति राजभृत्यास्तथैव च ।&#x9;KK04-03-020-007a&lt;br&gt;&#xA;न राजा विनयं ब्रूते अमात्याश्च न जानते ॥ &#x9;KK04-03-020-007c&lt;br&gt;&#xA;नोपालभे त्वां नृपते विराटं नृपसंसदि ।&#x9;KK04-03-020-008a&lt;br&gt;&#xA;नाहमेतेन युक्ता वै हन्तुं मात्स्य तवान्तिके ॥ &#x9;KK04-03-020-008c&lt;br&gt;&#xA;सभासदस्तु पश्यन्तु कीचकं धर्मलङ्घिनम् ।&#x9;KK04-03-020-009a&lt;br&gt;&#xA;विराटनृपते पश्य मामनाथामनागसम् ॥ &#x9;KK04-03-020-009c&lt;br&gt;&#xA;न साम फलते दुष्टे दुष्टे दण्डः प्रयुज्यते ॥ &#x9;KK04-03-020-010ac&lt;br&gt;&#xA;अदण्ड्यान्दण्डयन्राजा दण्ड्यांश्चैवाप्यदण्डयन् ।&#x9;KK04-03-020-011a&lt;br&gt;&#xA;स राजा न भवेल्लोके राजशब्दस्य भाजनम् ॥ &#x9;KK04-03-020-011c&lt;br&gt;&#xA;दीनान्धकृपणाशक्तपङ्गुकुब्जजडादिकान् ।&#x9;KK04-03-020-012a&lt;br&gt;&#xA;अनाथबालवृद्धांश्च पुरुषान्वा स्त्रियोऽपि वा ।&#x9;KK04-03-020-012c&lt;br&gt;&#xA;दुष्टचोराभिभूतांश्च पालयेदवनीपतिः ॥ &#x9;KK04-03-020-012e&lt;br&gt;&#xA;अनाथानां च नाथः स्यादपितॄणां पिता नृपः ।&#x9;KK04-03-020-013a&lt;br&gt;&#xA;माता भवेदमातॄणामगुरूणां गुरुर्भवेत् ।&#x9;KK04-03-020-013c&lt;br&gt;&#xA;अगतीनां गती राजा नृणां राजा परायणम् ॥&#x9;KK04-03-020-013e&lt;br&gt;&#xA;विशेषतः परैर्दुष्टैः परामृष्टं नरोत्तमः ।&#x9;KK04-03-020-014a&lt;br&gt;&#xA;स्त्रियं साध्वीमनाथां च पालयेत्स्वसुतामिव ॥ &#x9;KK04-03-020-014c&lt;br&gt;&#xA;त्वद्गृहावसतिं राजन्नेतावत्कालपर्ययम् ।&#x9;KK04-03-020-015a&lt;br&gt;&#xA;अधिकां त्वत्सुतायाश्च पश्य मां कीचकाहताम् ॥ &#x9;KK04-03-020-015c&lt;br&gt;&#xA;विराट उवाच &#x9;KK04-03-020-016&lt;br&gt;&#xA;परोक्षं नाभिजानामि विग्रहं युवयोरहम् ।&#x9;KK04-03-020-016a&lt;br&gt;&#xA;अर्थतत्त्वमविज्ञाय किं स्यादकुशलं मम ॥ &#x9;KK04-03-020-016c&lt;br&gt;&#xA;द्रौपद्युवाच &#x9;KK04-03-020-017&lt;br&gt;&#xA;येषां न वैरी स्वपिति पदा भूमिमुपस्पृशन् ।&#x9;KK04-03-020-017a&lt;br&gt;&#xA;तेषां मां मानिनीं भार्यां सूतपुत्रः पदाऽवधीत् ॥ &#x9;KK04-03-020-017c&lt;br&gt;&#xA;ये च दद्युर्न याचेयुर्ब्रह्मण्याः सत्यवादिनः ।&#x9;KK04-03-020-018a&lt;br&gt;&#xA;येषां दुन्दुभिनिर्घोषो ज्याघोषः श्रूयते भृशम् ।&#x9;KK04-03-020-018c&lt;br&gt;&#xA;तेषां मां दयितां भार्यां सूतपुत्रः पदाऽवधीत् ॥ &#x9;KK04-03-020-018e&lt;br&gt;&#xA;तेजस्विनस्तथा क्षान्ता बलवन्तश्च मानिनः ।&#x9;KK04-03-020-019a&lt;br&gt;&#xA;महेष्वासा रणे शूरा गर्विता मानतत्पराः ।&#x9;KK04-03-020-019c&lt;br&gt;&#xA;तेषां मां मानिनीं भार्यां सूतपुत्रः पदाऽवधीत् ॥ &#x9;KK04-03-020-019e&lt;br&gt;&#xA;सर्वलोकमिमं हन्युर्यदि क्रुद्धा महाबलाः ।&#x9;KK04-03-020-020a&lt;br&gt;&#xA;तेषां मां दयितां भार्यां सूतपुत्रः पदाऽवधीत् ॥ &#x9;KK04-03-020-020c&lt;br&gt;&#xA;येषां नास्ति समः कश्चिद्वीर्ये सत्ये बले दमे ।&#x9;KK04-03-020-021a&lt;br&gt;&#xA;तेषां मां दयितां भार्यां सूतपुत्रः पदाऽवधीत् ॥ &#x9;KK04-03-020-021c&lt;br&gt;&#xA;येषां न सदृशः कश्चिद्धनाद्यैर्भुवि मानवः ।&#x9;KK04-03-020-022a&lt;br&gt;&#xA;तेषां मां दयितां भार्यां सूतपुत्रः पदाऽवधीत् ॥ &#x9;KK04-03-020-022c&lt;br&gt;&#xA;तवाग्रतो विशेषेण प्रजानां च हितैषिणः ।&#x9;KK04-03-020-023a&lt;br&gt;&#xA;पश्यतो निहता राजंस्तेनेह जगतीपते ॥ &#x9;KK04-03-020-023c&lt;br&gt;&#xA;शरणं ये प्रपन्नानां भवन्ति शरणार्थिनाम् ।&#x9;KK04-03-020-024a&lt;br&gt;&#xA;चरन्ति लोके प्रच्छन्नाः क्वनु तेऽद्य महाबलाः ॥ &#x9;KK04-03-020-024c&lt;br&gt;&#xA;कथं ते सूतपुत्रेण वध्यमानां प्रियां सतीम् ।&#x9;KK04-03-020-025a&lt;br&gt;&#xA;मर्षयन्ति यथा क्लीबा बलवन्तोऽतितेजसः ॥ &#x9;KK04-03-020-025c&lt;br&gt;&#xA;क्वनु तेषाममर्षश्च वीर्यं तेषां च तद्बलम् ।&#x9;KK04-03-020-026a&lt;br&gt;&#xA;न परीप्सन्ति ये भार्यां वध्यमानां दुरात्माना ॥ &#x9;KK04-03-020-026c&lt;br&gt;&#xA;मयाऽपि शक्यं किं कर्तुं विराटे धर्मदूषणे ।&#x9;KK04-03-020-027a&lt;br&gt;&#xA;मां मर्षयति यः पश्यन्वध्यमानामनागसम् ॥ &#x9;KK04-03-020-027c&lt;br&gt;&#xA;धर्मो विद्धो ह्यधर्मेण सभां यत्रोपतिष्ठति ।&#x9;KK04-03-020-028a&lt;br&gt;&#xA;न चेद्विशल्यः क्रियते सर्वे विद्धाः सभासदः ॥&#x9;KK04-03-020-028c&lt;br&gt;&#xA;यत्र धर्मो ह्यधर्मेण सत्यं यत्रानृतेन च ।&#x9;KK04-03-020-029a&lt;br&gt;&#xA;हन्यते प्रेक्षमाणानां हतास्तत्र सभासदः ॥ &#x9;KK04-03-020-029c&lt;br&gt;&#xA;वैशम्पायन उवाच &#x9;KK04-03-020-030&lt;br&gt;&#xA;तस्यास्तत्कृपणं श्रुत्वा सैरन्ध्र्याः परिदेवितम् ।&#x9;KK04-03-020-030a&lt;br&gt;&#xA;ततः सभ्यास्तु ते सर्वे भूयः कृष्णामपूजयन् ।&#x9;KK04-03-020-030c&lt;br&gt;&#xA;साधुसाध्विति चाप्याहुः कीचकं चाप्यगर्हयन् ॥&#x9;KK04-03-020-030c&lt;br&gt;&#xA;केचित्कृष्णां प्रशंसन्ति केचिन्निन्दन्ति कीचकम् ।&#x9;KK04-03-020-031a&lt;br&gt;&#xA;केचिन्निन्दन्ति राजानं केचिद्देवीं च तां नराः ॥ &#x9;KK04-03-020-031c&lt;br&gt;&#xA;सभ्या ऊचुः &#x9;KK04-03-020-032&lt;br&gt;&#xA;यस्येयं चारुसर्वाङ्गी भार्या स्यादायतेक्षणा ।&#x9;KK04-03-020-032a&lt;br&gt;&#xA;परो लाभश्च तस्य स्यान्न स शोचेत्कदाचन ॥ &#x9;KK04-03-020-032c&lt;br&gt;&#xA;यस्या गात्रं शुभं पीनं मुखं जयति पङ्कजम् ।&#x9;KK04-03-020-033a&lt;br&gt;&#xA;गतिर्हंसं स्मितं कुन्दं सैषा नार्हति पद्वधम् ॥ &#x9;KK04-03-020-033c&lt;br&gt;&#xA;द्वात्रिंशद्दशना यस्याः श्वेता मांसनिबन्धनाः ।&#x9;KK04-03-020-034a&lt;br&gt;&#xA;स्निग्धाश्च मृदवः केशाः सैषा नार्हति पद्वधम् ॥ &#x9;KK04-03-020-034c&lt;br&gt;&#xA;पद्मं चक्रं ध्वजं शङ्खं प्रासादो मकरस्तथा ।&#x9;KK04-03-020-035a&lt;br&gt;&#xA;यस्याः पाणितले सन्ति सैषा नार्हति पद्वधम् ॥ &#x9;KK04-03-020-035c&lt;br&gt;&#xA;आवर्ताः खलु चत्वारः सर्वे चैव प्रदक्षिणाः ।&#x9;KK04-03-020-036a&lt;br&gt;&#xA;समं गात्रं शुभं स्निग्धं यस्या नार्हति पद्वधम् ॥ &#x9;KK04-03-020-036c&lt;br&gt;&#xA;अच्छिद्रहस्तपादा च अच्छिद्रदशना च या ।&#x9;KK04-03-020-037a&lt;br&gt;&#xA;कन्या कमलपत्राक्षी कथमर्हति पद्वधम् ॥ &#x9;KK04-03-020-037c&lt;br&gt;&#xA;सेयं लक्षणसम्पन्ना पूर्णचन्द्रनिभानना ।&#x9;KK04-03-020-038a&lt;br&gt;&#xA;सुरूपिणी सुवदना नेयं योग्या पदा वधम् ॥ &#x9;KK04-03-020-038c&lt;br&gt;&#xA;देवदेवीव सुभगा शक्रदेवीव शोभना ।&#x9;KK04-03-020-039a&lt;br&gt;&#xA;अप्सरा इव सारूप्यान्नेयं योग्या पदा वधम् ॥ &#x9;KK04-03-020-039c&lt;br&gt;&#xA;इति स्मापूजसंस्तत्र कृष्णां प्रेक्ष्य सभासदः ॥ &#x9;KK04-03-020-039e&lt;br&gt;&#xA;सा विनिःश्वस्य सुश्रोणी भूमावन्तर्मुखी स्थिता ।&#x9;KK04-03-020-040a&lt;br&gt;&#xA;तूष्णीमासीत्तदा दृष्ट्वा विवक्षन्तं युधिष्ठिरम् ॥ &#x9;KK04-03-020-040c&lt;br&gt;&#xA;युधिष्ठिरस्य कोपात्तु ललाटे स्वेद आस्रवत् ।&#x9;KK04-03-020-041a&lt;br&gt;&#xA;अब्रवीद्धर्मपुत्रोऽथ सैरन्ध्रीं महिषीं प्रियाम् ।&#x9;KK04-03-020-041c&lt;br&gt;&#xA;कृष्णां तत्र नृपाभ्याशे परिव्राजकरूपधृत् ॥ &#x9;KK04-03-020-041e&lt;br&gt;&#xA;गच्छ सैरन्ध्रि मा भैस्त्वं सुदेष्णाया निवेशनम् ।&#x9;KK04-03-020-042a&lt;br&gt;&#xA;राजा ह्ययं धर्मशीलो विराटः परलोकभीः ।&#x9;KK04-03-020-042c&lt;br&gt;&#xA;यतस्त्वां न परित्राति सत्ये धर्मपथे स्थितः ॥ &#x9;KK04-03-020-042e&lt;br&gt;&#xA;भर्तारमनुरुन्धन्त्यः क्लिश्यन्ते वीरपत्नयः ।&#x9;KK04-03-020-043a&lt;br&gt;&#xA;शुश्रूषया क्लिश्यमानाः पतिलोकं जयन्त्युत ॥ &#x9;KK04-03-020-043c&lt;br&gt;&#xA;मन्ये न कालः क्रोधस्य पश्यन्ति पतयस्तव ।&#x9;KK04-03-020-044a&lt;br&gt;&#xA;तेन त्वां नाभिधावन्ति गन्धर्वाः सूर्यवर्चसः ॥ &#x9;KK04-03-020-044c&lt;br&gt;&#xA;श्रूयन्तां ते सुकेशान्ते मोक्षधर्माश्रयाः कथाः ।&#x9;KK04-03-020-045a&lt;br&gt;&#xA;यथा धर्मः कुलस्त्रीणां दृष्टो धर्मानुरोधनात् ॥ &#x9;KK04-03-020-045c&lt;br&gt;&#xA;नास्ति यज्ञः स्त्रियाः कश्चिन्न श्राद्धं नाप्युपोषणम् ।&#x9;KK04-03-020-046a&lt;br&gt;&#xA;या तु भर्तरि शुश्रूषा सा स्वर्गायाभिजायते ॥ &#x9;KK04-03-020-046c&lt;br&gt;&#xA;पिता रक्षति कौमारे भर्ता रक्षति यौवने ।&#x9;KK04-03-020-047a&lt;br&gt;&#xA;पुत्रस्तु स्थाविरे भावे न स्त्री स्वातन्त्र्यमर्हति ॥ &#x9;KK04-03-020-047c&lt;br&gt;&#xA;भीरु भर्तृभयात्पत्न्यो न क्रुध्यन्ति कदाचन ।&#x9;KK04-03-020-048a&lt;br&gt;&#xA;बहुभिश्च परिक्लेशैरवज्ञाताश्च शत्रुभिः ।&#x9;KK04-03-020-048c&lt;br&gt;&#xA;अनन्यभावाः शुद्धाश्च पुण्यलोकं जयन्त्युत ॥ &#x9;KK04-03-020-048e&lt;br&gt;&#xA;न क्रोधकालं नियतं पश्यन्ति पतयस्तव ।&#x9;KK04-03-020-049a&lt;br&gt;&#xA;न क्रुद्धान्प्रतियायाद्वै पतींस्ते वृत्रहा अपि ।&#x9;KK04-03-020-049c&lt;br&gt;&#xA;तेन त्वां नाभिधावन्ति गन्धर्वाः कामरूपिणः ॥ &#x9;KK04-03-020-049e&lt;br&gt;&#xA;यदि ते समयः कश्चित्कृतो ह्यायतलोचने ।&#x9;KK04-03-020-050a&lt;br&gt;&#xA;तं स्मरस्व क्षमाशीले क्षमा धर्मो ह्यनुत्तमः ॥ &#x9;KK04-03-020-050c&lt;br&gt;&#xA;क्षमा धर्मः क्षमा सत्यं क्षमा दानं क्षमा तपः ।&#x9;KK04-03-020-051a&lt;br&gt;&#xA;क्षमावतामयं लोकः परलोकः क्षमावताम् ॥ &#x9;KK04-03-020-051c&lt;br&gt;&#xA;द्व्यंशिनो द्वादशाङ्गस्य चतुर्विंशतिपर्वणः ।&#x9;KK04-03-020-052a&lt;br&gt;&#xA;कस्त्रिषष्ठिशतारस्य मासोनस्याक्षमी भवेत् ॥&#x9;KK04-03-020-052c&lt;br&gt;&#xA;गच्छ सैरन्ध्रि गन्धर्वाः करिष्यन्ति तव प्रियम् ।&#x9;KK04-03-020-053a&lt;br&gt;&#xA;व्यपनेष्यन्ति ते दुःखं येन ते विप्रियं कृतम् ॥ &#x9;KK04-03-020-053c&lt;br&gt;&#xA;इत्येवमुक्ते तिष्ठन्तीं पुनरेवाह धर्मराट् ।&#x9;KK04-03-020-054a&lt;br&gt;&#xA;विघ्नं करोषि वै भद्रे दीव्यतां राजसंसदि ॥ &#x9;KK04-03-020-054c&lt;br&gt;&#xA;तस्मात्त्वमपि सुश्रोणि शैलूषीव विभासि नः ।&#x9;KK04-03-020-055a&lt;br&gt;&#xA;एवमुक्ता तु सा भर्त्रा समुद्वीक्ष्याब्रवीदिदम् ॥ &#x9;KK04-03-020-055c&lt;br&gt;&#xA;सत्यमुक्तं त्वया विद्वञ्शैलूषीं विद्धि मां पुनः ।&#x9;KK04-03-020-056a&lt;br&gt;&#xA;शैलूषकस्य तस्याहं येषां ज्येष्ठोऽक्षकोविदः ॥ &#x9;KK04-03-020-056c&lt;br&gt;&#xA;एवमुक्त्वा वरारोहा परिमृज्याननं शुभम् ।&#x9;KK04-03-020-057a&lt;br&gt;&#xA;केशान्विमुक्तान्संयम्य रुधिरेण समुक्षितान् ॥ &#x9;KK04-03-020-057c&lt;br&gt;&#xA;पांसुकुण्ठितसर्वाङ्गी गजराजवधूरिव ।&#x9;KK04-03-020-058a&lt;br&gt;&#xA;प्रतस्थे नागनासोरूर्भर्तुराज्ञाय शासनम् ॥ &#x9;KK04-03-020-058c&lt;br&gt;&#xA;विमुक्ता मृगशावाक्षी निरन्तरपयोधरा ।&#x9;KK04-03-020-059a&lt;br&gt;&#xA;प्रभा नक्षत्रराजस्य कालमेघैरिवावृता ॥ &#x9;KK04-03-020-059c&lt;br&gt;&#xA;यस्यार्थे पाण्डवेयास्तु त्यजेयुरपि जीवितम् ।&#x9;KK04-03-020-060a&lt;br&gt;&#xA;तां ते दृष्ट्वा तथा कृष्णां क्षमिणो धर्मचारिणः ।&#x9;KK04-03-020-060c&lt;br&gt;&#xA;समयं नातिवर्तन्ते वेलामिव महोदधिः ॥ &#x9;KK04-03-020-060e&lt;br&gt;&#xA;सा प्रविश्य प्रवेपन्ती सुदेष्णाया निवेशनम् ।&#x9;KK04-03-020-061a&lt;br&gt;&#xA;रुदन्ती चारुसर्वाङ्गी तस्यास्तस्थावथाग्रतः ॥&#x9;KK04-03-020-061c&lt;br&gt;&#xA;तामुवाच विराटस्य महिषी शाठ्यमास्थिता ।&#x9;KK04-03-020-062a&lt;br&gt;&#xA;किमिदं पद्मसङ्काशं सुदन्तोष्ठाक्षिनासिकम् ॥ &#x9;KK04-03-020-062c&lt;br&gt;&#xA;रुदन्त्या अवमृष्टास्रं पूर्णेन्दुसमवर्चसम् ।&#x9;KK04-03-020-063a&lt;br&gt;&#xA;बिम्बोष्ठं कृष्णताराभ्यामत्यन्तरुचिरप्रभम् ।&#x9;KK04-03-020-063c&lt;br&gt;&#xA;नयनाभ्यामजिह्माभ्यां मुखं ते मुञ्चते जलम् ॥ &#x9;KK04-03-020-063e&lt;br&gt;&#xA;कस्त्वाऽवधीद्वरारोहे कस्माद्रोदिषि शोभने ।&#x9;KK04-03-020-064a&lt;br&gt;&#xA;को विप्रयुज्यते दारैः सपुत्रैः सहबान्धवैः ॥&#x9;KK04-03-020-064c&lt;br&gt;&#xA;कस्याद्य राजा कुपितो वधमाज्ञापयिष्यति ।&#x9;KK04-03-020-065a&lt;br&gt;&#xA;ब्रूहि किं ते प्रियं कर्म कं त्यजे घातयामि वा ॥&#x9;KK04-03-020-065c&lt;br&gt;&#xA;वैशम्पायन उवाच &#x9;KK04-03-020-066&lt;br&gt;&#xA;तां निःश्वस्याब्रवीत्कृष्णा जानन्ती नाम पृच्छसि ।&#x9;KK04-03-020-066a&lt;br&gt;&#xA;भ्रातुस्त्वं मामनुप्रेष्य किमेवं हि विकत्थसे ॥ &#x9;KK04-03-020-066c&lt;br&gt;&#xA;कीचको माऽवधीत्तत्र सुराहारीमितोगताम् ।&#x9;KK04-03-020-067a&lt;br&gt;&#xA;सभायां पश्यतो राज्ञो यथा वै निर्जने वने ॥ &#x9;KK04-03-020-067c&lt;br&gt;&#xA;सुदेष्णोवाच &#x9;KK04-03-020-068&lt;br&gt;&#xA;घातयामि सुदन्तोष्ठि कीचकं यदि मन्यसे ।&#x9;KK04-03-020-068a&lt;br&gt;&#xA;भ्राता यद्येष मे व्यक्तं योऽतीतो धर्मचारिणीम् ।&#x9;KK04-03-020-068c&lt;br&gt;&#xA;यस्त्वां कामाभिभूतात्मा दुर्लभामवमन्यते ॥&#x9;KK04-03-020-068e&lt;br&gt;&#xA;द्रौपद्युवाच &#x9;KK04-03-020-069&lt;br&gt;&#xA;अद्यैव तं हनिष्यन्ति येषामागस्करो हि सः ।&#x9;KK04-03-020-069a&lt;br&gt;&#xA;मन्येऽहमद्य वा श्वो वा परलोकं गमिष्यति ॥ &#x9;KK04-03-020-069c&lt;br&gt;&#xA;भ्रातुः प्रयच्छ त्वरिता जीवच्छ्राद्धं त्वमद्य वै ।&#x9;KK04-03-020-070a&lt;br&gt;&#xA;सुहृष्टं कुरु वै चैनं नासून्मन्ये धरिष्यति ॥ &#x9;KK04-03-020-070c&lt;br&gt;&#xA;तेषां हि मम भर्तॄणां पञ्चानां धर्मचारिणाम् ।&#x9;KK04-03-020-071a&lt;br&gt;&#xA;एको दुर्धषणोऽत्यर्थं बले चाप्रतिमो भुवि ॥ &#x9;KK04-03-020-071c&lt;br&gt;&#xA;निर्मनुष्यमिमं लोकं कुर्यात्क्रुद्धो निशामिमाम् ।&#x9;KK04-03-020-072a&lt;br&gt;&#xA;न स सङ्क्रुध्यते तावद्गन्धर्वः कामरूपधृत् ॥ &#x9;KK04-03-020-072c&lt;br&gt;&#xA;नूनं ज्ञास्यति यावद्वै ममैतत्पादघातनम् ।&#x9;KK04-03-020-073a&lt;br&gt;&#xA;तत्क्षणात्कीचकः पापः सपुत्रभ्रातृबान्धवः ।&#x9;KK04-03-020-073c&lt;br&gt;&#xA;विनशिष्यति दुष्टात्मा यथा दुष्कृतकर्मकृत् ॥&#x9;KK04-03-020-074a&lt;br&gt;&#xA;अपि चैतत्पुरा प्रोक्तं निपुणैर्मनुजोत्तमैः ।&#x9;KK04-03-020-074c&lt;br&gt;&#xA;एकस्तु कुरुते पापं कालपाशवशं गतः ।&#x9;KK04-03-020-075a&lt;br&gt;&#xA;नीचेनात्मापराधेन कुलं तेन विनश्यति ॥ &#x9;KK04-03-020-075c&lt;br&gt;&#xA;वैशम्पायन उवाच &#x9;KK04-03-020-076&lt;br&gt;&#xA;सुदेष्णामेवमुक्त्वा तु सैरन्ध्री दुःखमोहिता ।&#x9;KK04-03-020-076a&lt;br&gt;&#xA;कीचकस्य वधार्थाय व्रतदीक्षामुपागमत् ॥ &#x9;KK04-03-020-076c&lt;br&gt;&#xA;अभ्यर्थिता च नारीभिर्मानिता च सुदेष्णया ।&#x9;KK04-03-020-077a&lt;br&gt;&#xA;न च स्नाति न चाश्नाति न पांसून्परिमार्जति ।&#x9;KK04-03-020-077c&lt;br&gt;&#xA;रुधिरक्लिन्नवदना बभूव मृदितेक्षणा ॥&#x9;KK04-03-020-077e&lt;br&gt;&#xA;तां तथा शोकसन्तप्तां दृष्ट्वा प्ररुदितां स्त्रियः ।&#x9;KK04-03-020-078a&lt;br&gt;&#xA;कीचकस्य वधं सर्वा मनोभिश्च शशंसिरे ॥ ॥&#x9;KK04-03-020-078c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/021/</guid>
      <description>&lt;p&gt;अध्यायः 021&lt;/p&gt;&#xA;&lt;p&gt;वैशम्पायनेन जनमेजयम् प्रति कीचकोत्पत्तिप्रकारादिकथनम् ॥ 1 ॥&#xA;जनमेजय उवाच &#x9;KK04-03-021-001&lt;br&gt;&#xA;अहो दुःखतरं प्राप्ता कीचकेन पदा हता ।&#x9;KK04-03-021-001a&lt;br&gt;&#xA;पतिव्रता महाभागा द्रौपदी योषितांवरा ॥ &#x9;KK04-03-021-001c&lt;br&gt;&#xA;दुःशलां स्मारयन्ती सा भर्तॄणां भगिनीं शुभाम् ।&#x9;KK04-03-021-002a&lt;br&gt;&#xA;नाशपत्सिन्धुराजं सा बलात्कारेण वाहिता ॥ &#x9;KK04-03-021-002c&lt;br&gt;&#xA;किमर्थमिह सम्प्राप्ता कीचकेन दुरात्मना ।&#x9;KK04-03-021-003a&lt;br&gt;&#xA;नाशपत्तं महाभागा कृष्णा पादेन ताडिता ॥ &#x9;KK04-03-021-003c&lt;br&gt;&#xA;तेजोराशिरियं देवी धर्मज्ञा सत्यवादिनी ।&#x9;KK04-03-021-004a&lt;br&gt;&#xA;केशपाशे परामृष्टा मर्षयन्ती ह्यशक्तवत् ॥ &#x9;KK04-03-021-004c&lt;br&gt;&#xA;नैतत्कारणमल्पं हि श्रोतुकामोऽस्मि सत्तम ।&#x9;KK04-03-021-005a&lt;br&gt;&#xA;कृष्णायास्तु परिक्लेशान्मनो मे दूयते भृशम् ॥ &#x9;KK04-03-021-005c&lt;br&gt;&#xA;कस्य वंशे समुद्भूतः स च दुर्ललितो मुने ।&#x9;KK04-03-021-006a&lt;br&gt;&#xA;बलोन्मत्तः कथं चासीत्स्यालो मात्स्यस्य कीचकः ॥ &#x9;KK04-03-021-006c&lt;br&gt;&#xA;दृष्ट्वापि तां प्रियां भार्यां सूतपुत्रेण ताडिताम् ।&#x9;KK04-03-021-007a&lt;br&gt;&#xA;नैव चुक्षुभिरे वीराः किमकुर्वन्त तं प्रति ॥ &#x9;KK04-03-021-007c&lt;br&gt;&#xA;वैशम्पायन उवाच &#x9;KK04-03-021-008&lt;br&gt;&#xA;त्वदुक्तोऽयमनुप्रश्नः कुरूणां कीर्तिवर्धनः ।&#x9;KK04-03-021-008a&lt;br&gt;&#xA;एतत्सर्वं यथा वक्ष्ये विस्तरेणेह पार्थिव ॥ &#x9;KK04-03-021-008c&lt;br&gt;&#xA;ब्राह्मण्यां क्षत्रियाज्जातः सूतो भवति पार्थिव ।&#x9;KK04-03-021-009a&lt;br&gt;&#xA;प्रातिलोम्येन जातानां स ह्येको द्विज एव तु ॥ &#x9;KK04-03-021-009c&lt;br&gt;&#xA;रथकारमितीमं हि क्रियायुक्तं द्विजन्मनाम् ।&#x9;KK04-03-021-010a&lt;br&gt;&#xA;क्षत्रियादवरो वैश्याद्विशिष्ट इति चक्षते ॥ &#x9;KK04-03-021-010c&lt;br&gt;&#xA;सह सूतेन सम्बन्धः कृतः पूर्वं नराधिपैः ।&#x9;KK04-03-021-011a&lt;br&gt;&#xA;तेन तु प्रातिलोम्येन राजशब्दो न लभ्यते ॥&#x9;KK04-03-021-011c&lt;br&gt;&#xA;तेषां तु सूतविषयः सूतानां नामतः कृतः ।&#x9;KK04-03-021-012a&lt;br&gt;&#xA;उपजीव्यं च यत्क्षेत्रं राजन्सूतेन वै पुरा ॥&#x9;KK04-03-021-012c&lt;br&gt;&#xA;सूतानामधिपो राजा केकयो नाम विश्रुतः ।&#x9;KK04-03-021-013a&lt;br&gt;&#xA;राजकन्यासमुद्भूतः सारथ्येऽनुपमोऽभवत् ॥ &#x9;KK04-03-021-013c&lt;br&gt;&#xA;पुत्रास्तस्य कुरुश्रेष्ठ मालव्यां जझिरे तदा ।&#x9;KK04-03-021-014a&lt;br&gt;&#xA;कीचका इति विख्याताः शतं षट् चैव भारत ॥ &#x9;KK04-03-021-014c&lt;br&gt;&#xA;तेषामासीद्बलश्रेष्ठः कीचकः सर्वजित्प्रभो ।&#x9;KK04-03-021-015a&lt;br&gt;&#xA;अग्रजो बलसम्मत्तस्तेनासीत्सूतषट्शतम् ॥ &#x9;KK04-03-021-015c&lt;br&gt;&#xA;मालव्या एव कौरव्य तत्र ह्यवरजाऽभवत् ।&#x9;KK04-03-021-016a&lt;br&gt;&#xA;तस्यां केकयराज्ञस्तु सुदेष्णा दुहिताऽभवत् ॥ &#x9;KK04-03-021-016c&lt;br&gt;&#xA;तां विराटस्य मात्स्यस्य केकयः प्रददौ मुदा ।&#x9;KK04-03-021-017a&lt;br&gt;&#xA;सुरथायां मृतायां तु कौसल्यां श्वेतमातरि ॥ &#x9;KK04-03-021-017c&lt;br&gt;&#xA;श्वेते विनष्टे शङ्खे च गते मातुलवेश्मनि ।&#x9;KK04-03-021-018a&lt;br&gt;&#xA;सुदेष्णां महिषीं लब्ध्वा राजा दुःखमपानुदत् ॥ &#x9;KK04-03-021-018c&lt;br&gt;&#xA;उत्तरं चोत्तरां चैव विराटात्पृथिवीपते ।&#x9;KK04-03-021-019a&lt;br&gt;&#xA;सुदेष्णा सुषुवे देवी कैकेयी कुलवृद्धये ॥ &#x9;KK04-03-021-019c&lt;br&gt;&#xA;मातृष्वसृसुतां राजन्कीचकस्तामनिन्दिताम् ।&#x9;KK04-03-021-020a&lt;br&gt;&#xA;सदा परिचरन्प्रीत्या विराटे न्यवसत्सुखी ॥ &#x9;KK04-03-021-020c&lt;br&gt;&#xA;भ्रातरश्चास्य विक्रान्ताः सर्वे च तमनुव्रताः ।&#x9;KK04-03-021-021a&lt;br&gt;&#xA;विराटस्यैव संहृष्टा बलं कोशं त्ववर्धयन् ॥&#x9;KK04-03-021-021c&lt;br&gt;&#xA;कालेया नाम ते दैत्याः प्रायशो भुवि विश्रुताः ।&#x9;KK04-03-021-022a&lt;br&gt;&#xA;जझिरे कीचका राजन्बाणो ज्येष्ठस्तथाऽभवत् ॥ &#x9;KK04-03-021-022c&lt;br&gt;&#xA;स हि सर्वास्त्रसम्पन्नो बलवान्भीमविक्रमः ।&#x9;KK04-03-021-023a&lt;br&gt;&#xA;कीचको नष्टमर्यादो बभूव भयदो नृणाम् ॥ &#x9;KK04-03-021-023c&lt;br&gt;&#xA;तं प्राप्य बलसम्मत्तं विराटः पृथिवीपतिः ।&#x9;KK04-03-021-024a&lt;br&gt;&#xA;जिगाय सर्वांश्च रिपून्यथेन्द्रो दानवान्पुरा ॥ &#x9;KK04-03-021-024c&lt;br&gt;&#xA;मेखलांश्च त्रिगर्तांश्च दशार्णांश्च कशेरुकान् ।&#x9;KK04-03-021-025a&lt;br&gt;&#xA;मालवांश्चैव यवनान्सिलिन्दान्काशिकोसलान् ॥ &#x9;KK04-03-021-025c&lt;br&gt;&#xA;करदांश्च निषिद्धांश्च शिवान्मचुलकांस्तथा ।&#x9;KK04-03-021-026a&lt;br&gt;&#xA;पुलिन्दांश्च कलिङ्गांश्च तङ्कणान्परतङ्कणान् ॥ &#x9;KK04-03-021-026c&lt;br&gt;&#xA;अन्ये च बहवः शूरा नानाजनपदेश्वराः ।&#x9;KK04-03-021-027a&lt;br&gt;&#xA;कीचकेन रणे भग्ना विद्रवन्ति दिशो दश ॥ &#x9;KK04-03-021-027c&lt;br&gt;&#xA;तमेवंवीर्यसम्पन्नं नागायुतसमं बले ।&#x9;KK04-03-021-028a&lt;br&gt;&#xA;विराटस्तत्र सेनायाश्चकार पतिमात्मनः ॥ &#x9;KK04-03-021-028c&lt;br&gt;&#xA;विराटभ्रातरश्चैव दश दाशरथेः समाः ।&#x9;KK04-03-021-029a&lt;br&gt;&#xA;ते चैनानन्ववर्तन्त कीचकान्बलवत्तरान् ॥ &#x9;KK04-03-021-029c&lt;br&gt;&#xA;एवंविधबलो भीमः कीचकस्ते च तद्विधाः ।&#x9;KK04-03-021-030a&lt;br&gt;&#xA;राज्ञः स्याला महात्मानो विराटस्य हितैषिणः ॥ &#x9;KK04-03-021-030c&lt;br&gt;&#xA;एतत्ते कथितं सर्वं कीचकस्य पराक्रमम् ।&#x9;KK04-03-021-031a&lt;br&gt;&#xA;द्रौपदी न शशापैनं यस्मात्तद्गदतः शृणु ॥ &#x9;KK04-03-021-031c&lt;br&gt;&#xA;रक्षन्ति हि तपः क्रोधादृषयो न शपन्ति च ।&#x9;KK04-03-021-032a&lt;br&gt;&#xA;जानन्ती तद्यथातत्त्वं द्रौपदी न शशाप तम् ॥ &#x9;KK04-03-021-032c&lt;br&gt;&#xA;क्षमा धर्मः क्षमा दानं क्षमा यज्ञः क्षमा तपः ।&#x9;KK04-03-021-033a&lt;br&gt;&#xA;क्षमा सत्यं क्षमा शीलं क्षमा सर्वमिति श्रुतिः ॥ &#x9;KK04-03-021-033c&lt;br&gt;&#xA;क्षमावतामयं लोकः परश्चैव क्षमावताम् ।&#x9;KK04-03-021-034a&lt;br&gt;&#xA;एतत्सर्वं विजानन्ती सा क्षमामन्वपद्यत ॥ &#x9;KK04-03-021-034c&lt;br&gt;&#xA;भर्तॄणां मतमाज्ञाय क्षमिणां धर्मचारिणाम् ।&#x9;KK04-03-021-035a&lt;br&gt;&#xA;नाशपत्तं विशालाक्षी सती शक्ताऽपि भारत ॥&#x9;KK04-03-021-035c&lt;br&gt;&#xA;पाण्डवाश्चापि ते सर्वे द्रौपदीं प्रेक्ष्य दुःखिताम् ।&#x9;KK04-03-021-036a&lt;br&gt;&#xA;क्रोधाग्निनाऽप्यदह्यन्त तदा लज्जाव्यपेक्षया ॥ &#x9;KK04-03-021-036c&lt;br&gt;&#xA;अथ भीमो महाबाहुः सूदयिष्यंस्तु कीचकम् ।&#x9;KK04-03-021-037a&lt;br&gt;&#xA;वारितो धर्मपुत्रेण वेलयेव महोदधिः ॥ &#x9;KK04-03-021-037c&lt;br&gt;&#xA;सन्धार्य मनसा रोषं दिवारात्रं विनिश्वसन् ।&#x9;KK04-03-021-038a&lt;br&gt;&#xA;महानसे तदा कृच्छ्रात्सुष्वाप रजनीं च ताम् ॥ ॥&#x9;KK04-03-021-038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/022/</guid>
      <description>&lt;p&gt;अध्यायः 022&lt;/p&gt;&#xA;&lt;p&gt;कीचकं जिघांसन्त्या द्रौपद्या रात्रौ महानसमेत्य स्वपतो भीमस्य प्रबोधनम् ॥ 1 ॥ तथा कीचकमारणाभावे स्वप्राणविमोक्षणप्रतिज्ञानम् ॥ 2 ॥ तथा युधिष्ठिरादीन्प्रति प्रत्येकं नामनिर्देशपूर्वकमनुशोचनम् ॥ 3 ॥&#xA;वैशम्पायन उवाच &#x9;KK04-03-022-001&lt;br&gt;&#xA;सा सूतपुत्राभिहता राजपुत्री सुदुःखिता ।&#x9;KK04-03-022-001a&lt;br&gt;&#xA;वधं कृष्णा परीप्सन्ती सूतपुत्रस्य भामिनी ॥ &#x9;KK04-03-022-001c&lt;br&gt;&#xA;जगामावासमेवाथ तदा सा द्रुपदात्मजा ।&#x9;KK04-03-022-002a&lt;br&gt;&#xA;कृत्वा शौचं यथान्यायं कृष्णा सा तनुमध्यमा ॥&#x9;KK04-03-022-002c&lt;br&gt;&#xA;गात्राणि वाससी चैव प्रक्षाल्य सलिलेन सा ।&#x9;KK04-03-022-003a&lt;br&gt;&#xA;चिन्तयामास रुदती तस्य दुःखस्य निर्णयम् ॥&#x9;KK04-03-022-003c&lt;br&gt;&#xA;किं करोमि क्व गच्छामि कथं कार्यं भवेन्मम ।&#x9;KK04-03-022-004a&lt;br&gt;&#xA;इत्येवं चिन्तयित्वा सा भीमं तं मनसाऽगमत् ।&#x9;KK04-03-022-004c&lt;br&gt;&#xA;अन्यः कर्ता विना भीमान्न मेऽद्य मनसेप्सितम् ॥ &#x9;KK04-03-022-004e&lt;br&gt;&#xA;प्रादुर्भूते क्षणे रात्रौ विहाय शयनं स्वकम् ।&#x9;KK04-03-022-005a&lt;br&gt;&#xA;दुःखेन महता युक्ता मानसेन मनस्विनी ।&#x9;KK04-03-022-005c&lt;br&gt;&#xA;प्राद्रवन्नाथमिच्छन्ती तथा नाथवती सती ॥&#x9;KK04-03-022-005e&lt;br&gt;&#xA;सा वै महानसं प्राप्य भीमसेनं शुचिस्मिता ।&#x9;KK04-03-022-006a&lt;br&gt;&#xA;उपासर्पत पाञ्चाली वासितेव महागजम् ॥ &#x9;KK04-03-022-006c&lt;br&gt;&#xA;सर्वश्वेतेव माहेयी वने वृद्धा त्रिहायणी ।&#x9;KK04-03-022-007a&lt;br&gt;&#xA;महर्षभं यथा सुप्तमर्थिनी वननिर्झरे ।&#x9;KK04-03-022-007c&lt;br&gt;&#xA;सम्प्रसुप्तं तथा सिंहं मृगराजवधूरिव ॥ &#x9;KK04-03-022-007e&lt;br&gt;&#xA;अभिप्रसार्य बाहुभ्यां पतिं सुप्तं समाश्लिषत् ।&#x9;KK04-03-022-008a&lt;br&gt;&#xA;सुजातं गोमतीतीरे सालं वल्लीव पुष्पिता ॥ &#x9;KK04-03-022-008c&lt;br&gt;&#xA;परिस्पृस्य च पाणिभ्यां पतिं सुप्तमबोधयत् ।&#x9;KK04-03-022-009a&lt;br&gt;&#xA;श्रीरिवान्या महोत्साहं सुप्तं विष्णुमिवार्णवे ।&#x9;KK04-03-022-009c&lt;br&gt;&#xA;क्षौमावदाते शयने शयानं वृषभेक्षणम् ॥ &#x9;KK04-03-022-009e&lt;br&gt;&#xA;यथा शची देवराजं रुद्राणी शङ्करं यथा ।&#x9;KK04-03-022-010a&lt;br&gt;&#xA;ब्रह्माणमिव सावित्री देवसेना गुहं यथा ॥ &#x9;KK04-03-022-010c&lt;br&gt;&#xA;दिशागजसमाकारं गजं गजवधूरिव ।&#x9;KK04-03-022-011a&lt;br&gt;&#xA;भीमं प्राबोधयत्कान्ता लक्ष्मीर्दामोदरं यथा ॥&#x9;KK04-03-022-011c&lt;br&gt;&#xA;वीणेव मधुरालापा स्वरं गान्धारमाश्रिता ।&#x9;KK04-03-022-012a&lt;br&gt;&#xA;अभ्यभाषत पाञ्चाली कौरवं पाण्डुनन्दनम् ॥ &#x9;KK04-03-022-012c&lt;br&gt;&#xA;उत्तिष्ठोत्तिष्ठ किं शेषे भीमसेन मृतो यथा ।&#x9;KK04-03-022-013a&lt;br&gt;&#xA;न मृतः स हि पापीयान्भार्यामालम्ब्य जीवति ॥ &#x9;KK04-03-022-013c&lt;br&gt;&#xA;तस्मिञ्जीवति पापिष्ठे सेनावाहे मम द्विषि ।&#x9;KK04-03-022-014a&lt;br&gt;&#xA;तत्कर्म कृतवत्यद्य कथं निद्रां निषेवसे ॥ &#x9;KK04-03-022-014c&lt;br&gt;&#xA;वैशम्पायन उवाच &#x9;KK04-03-022-015&lt;br&gt;&#xA;सुखसुप्तश्च तं शब्दं निशम्य स वृकोदरः ।&#x9;KK04-03-022-015a&lt;br&gt;&#xA;संवेदितः कुरुश्रेष्ठः तोत्रैरिव महागजः ॥ &#x9;KK04-03-022-015c&lt;br&gt;&#xA;स वै विहाय शयनं यस्मिन्सुप्तः प्रबोधितः ।&#x9;KK04-03-022-016a&lt;br&gt;&#xA;उदतिष्ठदमेयात्मा पर्यङ्के सोत्तरच्छदे ॥ &#x9;KK04-03-022-016c&lt;br&gt;&#xA;उपवेश्य च दुर्धर्षः पाञ्चालकुलवर्धनीम् ।&#x9;KK04-03-022-017a&lt;br&gt;&#xA;अथाब्रवीद्राजपुत्रीं कौरव्यो महिषीं प्रियाम् ॥ &#x9;KK04-03-022-017c&lt;br&gt;&#xA;केनार्थेन च सम्प्राप्ता त्वरितेव ममान्तिकम् ।&#x9;KK04-03-022-018a&lt;br&gt;&#xA;न ते प्रकृतिमान्वर्णः कृशा त्वमभिलक्ष्यसे ॥ &#x9;KK04-03-022-018c&lt;br&gt;&#xA;प्रकाशं यदि वा गुह्यं सर्वमाख्यातुमर्हसि ।&#x9;KK04-03-022-019a&lt;br&gt;&#xA;आचक्ष्व त्वमशेषेण सर्वं विद्यामहं यथा ॥ &#x9;KK04-03-022-019c&lt;br&gt;&#xA;सुखं वा यदि वा दुःखं शुभं वा यदि वाऽशुभम् ।&#x9;KK04-03-022-020a&lt;br&gt;&#xA;यद्यप्यसुकरं कर्म कृतमित्यवधारय ॥ &#x9;KK04-03-022-020c&lt;br&gt;&#xA;अहमेव हि ते कृष्णे विश्वास्यः सर्वकर्मसु ।&#x9;KK04-03-022-021a&lt;br&gt;&#xA;अहमापत्सु चापि त्वां मोक्षयामि पुनः पुनः ॥&#x9;KK04-03-022-021c&lt;br&gt;&#xA;शीघ्रमुक्त्वा यथाकामं यत्ते कार्यं विवक्षितम् ।&#x9;KK04-03-022-022a&lt;br&gt;&#xA;गच्छ वै शयनायैव यावदन्यो न बुध्यते ॥ &#x9;KK04-03-022-022c&lt;br&gt;&#xA;वैशम्पायन उवाच &#x9;KK04-03-022-023&lt;br&gt;&#xA;सा लज्जमाना भीता च अधोमुखमुखी ततः ।&#x9;KK04-03-022-023a&lt;br&gt;&#xA;नोवाच किञ्चिद्वचनं बाष्पदूषितलोचना ॥&#x9;KK04-03-022-023c&lt;br&gt;&#xA;अथाब्रवीद्भीमपराक्रमो बली वृकोदरः पाण्डवमुख्यसम्मतः ।&#x9;KK04-03-022-024a&lt;br&gt;&#xA;प्रब्रूहि किं ते करवाणि सुन्दरि प्रियं प्रिये वारणमत्तगामिनि ॥ &#x9;KK04-03-022-024c&lt;br&gt;&#xA;द्रौपद्युवाच &#x9;KK04-03-022-025&lt;br&gt;&#xA;अशोच्यता कुतस्तस्या यस्या भर्ता युधिष्ठिरः ।&#x9;KK04-03-022-025a&lt;br&gt;&#xA;जानन्सर्वाणि दुःखानि किं मां भीमानुपृच्छसि ॥ &#x9;KK04-03-022-025c&lt;br&gt;&#xA;यन्मां दासीप्रवादेन प्रातिकामी तदाऽनयत् ।&#x9;KK04-03-022-026a&lt;br&gt;&#xA;सभायां परिषन्मध्ये तन्मे मर्माणि कृन्तति ॥ &#x9;KK04-03-022-026c&lt;br&gt;&#xA;विकृष्टा हास्तिनपुरे सभायां राजसंसदि ।&#x9;KK04-03-022-027a&lt;br&gt;&#xA;दुःशासनेन केशान्ते परामृष्टा रजस्वला ॥ &#x9;KK04-03-022-027c&lt;br&gt;&#xA;क्षत्रियैस्तत्र कर्णाद्यैर्दृष्टा दुर्योधनेन च ।&#x9;KK04-03-022-028a&lt;br&gt;&#xA;श्वशुराभ्यां च भीष्मेण विदुरेण च धीमता ।&#x9;KK04-03-022-028c&lt;br&gt;&#xA;द्रोणेन च महाबाहो कृपेण च परन्तप ॥ &#x9;KK04-03-022-028e&lt;br&gt;&#xA;साऽहं श्वशुरयोर्मध्ये भ्रातृमध्ये च पाण्डव ।&#x9;KK04-03-022-029a&lt;br&gt;&#xA;केशे गृहीत्वा च सभां नीता जीवति वै त्वयि ॥ &#x9;KK04-03-022-029c&lt;br&gt;&#xA;विप्रमुक्ता ततश्चाहं वने राज्याद्वनं गता ।&#x9;KK04-03-022-030a&lt;br&gt;&#xA;साऽहं वने दुर्वसतिं वसती त्वध्वकर्शिता ।&#x9;KK04-03-022-030c&lt;br&gt;&#xA;जटासुरपरिक्लेशात्प्राप्तापि सुमहद्भयम् ॥ &#x9;KK04-03-022-030e&lt;br&gt;&#xA;पार्थिवस्य सुता नाम कानु जीवेत मादृशी ।&#x9;KK04-03-022-031a&lt;br&gt;&#xA;अनुभूय भृशं दुःखमन्यत्र द्रौपदीं प्रभो ॥ &#x9;KK04-03-022-031c&lt;br&gt;&#xA;वनवासगता चाहं सैन्धवेन दुरात्मना ।&#x9;KK04-03-022-032a&lt;br&gt;&#xA;परामृष्टा द्वितीयं च सोढुमुत्सहते तु का ॥ &#x9;KK04-03-022-032c&lt;br&gt;&#xA;पद्भ्यां पर्यचरं चाहं देशान्विषमसंस्थितान् ।&#x9;KK04-03-022-033a&lt;br&gt;&#xA;दुर्गाञ्श्वापदसङ्कीर्णांस्त्वयि जीवति पाण्डवे ॥ &#x9;KK04-03-022-033c&lt;br&gt;&#xA;ततोऽहं द्वादशे वर्षे वन्यमूलफलाशना ।&#x9;KK04-03-022-034a&lt;br&gt;&#xA;इदं पुरमनुप्राप्ता सुदेष्णापरिचारिका ।&#x9;KK04-03-022-034c&lt;br&gt;&#xA;परस्त्रियमुपातिष्ठे सत्यधर्मपरायणा ॥ &#x9;KK04-03-022-034e&lt;br&gt;&#xA;गोशीर्षकं पद्मकं च हरिश्यामं च चन्दनम् ।&#x9;KK04-03-022-035a&lt;br&gt;&#xA;नित्यं पिषे विराटस्य त्वयि जीवति पाण्डव ॥ &#x9;KK04-03-022-035c&lt;br&gt;&#xA;साऽहं बहूनिः दुःखानि गणयामि न ते कृते ॥ &#x9;KK04-03-022-036ac&lt;br&gt;&#xA;मत्स्यराजसमक्षं तु तस्य धूर्तस्य पश्यतः ।&#x9;KK04-03-022-037a&lt;br&gt;&#xA;कीचकेन पदा स्पृष्टा का नु जीवेत मादृशी ॥ &#x9;KK04-03-022-037c&lt;br&gt;&#xA;एवं बहुविधैर्दुःखैः क्लिश्यमाना च पाण्डव ।&#x9;KK04-03-022-038a&lt;br&gt;&#xA;न मां जानासि कौन्तेय किं फलं जीवितेन मे ॥ &#x9;KK04-03-022-038c&lt;br&gt;&#xA;द्रुपदस्य सुता चाहं धृष्टद्युम्नस्य चानुजा ।&#x9;KK04-03-022-039a&lt;br&gt;&#xA;अग्निकुण्डात्समुद्भूता नोर्व्यां जातु चराम्यहम् ॥ &#x9;KK04-03-022-039c&lt;br&gt;&#xA;कीचकं चेन्न हन्यास्त्वं ग्रीवां बद्ध्वा जले म्रिये ।&#x9;KK04-03-022-040a&lt;br&gt;&#xA;विषमालोड्य पास्यामि प्रवेक्ष्याम्यथवाऽनलम् ॥ &#x9;KK04-03-022-040c&lt;br&gt;&#xA;आत्मानं नाशयिष्यामि वृक्षमारुह्य वा पते ।&#x9;KK04-03-022-041a&lt;br&gt;&#xA;शस्त्रेणाङ्गं च भेत्स्यामि किं फलं जीवितेन मे ॥ &#x9;KK04-03-022-041c&lt;br&gt;&#xA;योऽयं राज्ञो विराटस्य कीचको नाम भारत ।&#x9;KK04-03-022-042a&lt;br&gt;&#xA;सेनानीः पुरुषव्याघ्र स्यालः परमदुर्मतिः ॥ &#x9;KK04-03-022-042c&lt;br&gt;&#xA;स मां सैरन्ध्रिवेषेण वसन्तीं राजवेश्मनि ।&#x9;KK04-03-022-043a&lt;br&gt;&#xA;नित्यमेवाह दुष्टात्मा भार्या मम भवेति वै ॥&#x9;KK04-03-022-043c&lt;br&gt;&#xA;तेनैवमुच्यमानाया वधार्हेणारिसूदन ।&#x9;KK04-03-022-044a&lt;br&gt;&#xA;कालेनेव फलं पक्वं हृदयं मे विदीर्यते ॥&#x9;KK04-03-022-044c&lt;br&gt;&#xA;शरणं भव कौन्तेय मा स्म गच्छे युधिष्ठिरम् ।&#x9;KK04-03-022-045a&lt;br&gt;&#xA;निरुद्योगं निरामर्षं निर्वीर्यमरिमर्दन ॥&#x9;KK04-03-022-045c&lt;br&gt;&#xA;मा स्म सीमन्तिनी काचिज्जनयेत्पुत्रमीदृशम् ॥&#x9;KK04-03-022-046ac&lt;br&gt;&#xA;विजानामि तवामर्षं बलं वीर्यं च पाण्डव ।&#x9;KK04-03-022-047a&lt;br&gt;&#xA;ततोऽहं परिदेवामि चाग्रतस्ते महाबल ॥ &#x9;KK04-03-022-047c&lt;br&gt;&#xA;यथा यूथपतिर्मत्तः कुञ्जरः षाष्टिहायनः ।&#x9;KK04-03-022-048a&lt;br&gt;&#xA;भूमौ निपतितं बिल्वं पद्भ्यामाक्रम्य पीडयेत् ॥ &#x9;KK04-03-022-048c&lt;br&gt;&#xA;तथैव च शिरस्तस्य निपात्य धरणीतले ।&#x9;KK04-03-022-049a&lt;br&gt;&#xA;वामेन पुरुषव्याघ्र मर्द पादेन पाण्डव ॥ &#x9;KK04-03-022-049c&lt;br&gt;&#xA;स चेदुद्यन्तमादित्यं प्रातरुत्थाय पश्यति ।&#x9;KK04-03-022-050a&lt;br&gt;&#xA;कीचकः शर्वरीं व्युष्टां नाहं जीवितुमुत्सहे ॥&#x9;KK04-03-022-050c&lt;br&gt;&#xA;शापितोसि मम प्राणैः सुकृतेनार्जुनस्य च ।&#x9;KK04-03-022-051a&lt;br&gt;&#xA;युधिष्ठिरस्य पादाभ्यां यमयोर्जीवितेन च ।&#x9;KK04-03-022-051c&lt;br&gt;&#xA;कीचकस्य वधं नाद्य प्रतिजानासि भारत ॥ &#x9;KK04-03-022-051e&lt;br&gt;&#xA;भ्रातरं च विगर्हस्व ज्येष्ठं दुर्द्यूतदेविनम् ।&#x9;KK04-03-022-052a&lt;br&gt;&#xA;यस्यास्मि कर्मणा प्राप्ता दुःखमेतदनन्तकम् ॥ &#x9;KK04-03-022-052c&lt;br&gt;&#xA;येषां मुख्यतमो ज्येष्ठो भवेत्तु कुलपांसनः ।&#x9;KK04-03-022-053a&lt;br&gt;&#xA;भ्रातरं परमन्वीयुस्तेऽपि शालीनबुद्धयः ॥ &#x9;KK04-03-022-053c&lt;br&gt;&#xA;को हि राज्यं परित्यज्य सपुत्रपशुबान्धवम् ।&#x9;KK04-03-022-054a&lt;br&gt;&#xA;प्रव्रजेत महारण्यमजिनैः परिवारितः ॥ &#x9;KK04-03-022-054c&lt;br&gt;&#xA;यदि निष्कसहस्राणि यद्वाऽन्यत्सारवद्धनम् ।&#x9;KK04-03-022-055a&lt;br&gt;&#xA;सायं प्रातरदेविष्यदपि संवत्सरायुतम् ॥ &#x9;KK04-03-022-055c&lt;br&gt;&#xA;रुक्मं हिरण्यं वासांसि यानं युग्यमजाविकम् ।&#x9;KK04-03-022-056a&lt;br&gt;&#xA;अश्वाश्वतरसङ्घाश्च न जातु क्षयमाव्रजेत् ॥ &#x9;KK04-03-022-056c&lt;br&gt;&#xA;सोयं द्यूतप्रवादेन श्रियश्चैवावरोपितः ।&#x9;KK04-03-022-057a&lt;br&gt;&#xA;तूष्णीमास्ते यथा मूढः स्वानि कर्माणि चिन्तयन् ॥&#x9;KK04-03-022-057c&lt;br&gt;&#xA;पुरा दशसहस्राणि दन्तिनां वाजिनामपि ।&#x9;KK04-03-022-058a&lt;br&gt;&#xA;यं यान्तमनुयान्ति स्म सोयं द्यूतेन जीवति ॥ &#x9;KK04-03-022-058c&lt;br&gt;&#xA;तथा शतसहस्राणि स्त्रीणाममिततेजसाम् ।&#x9;KK04-03-022-059a&lt;br&gt;&#xA;उपासते स्म राजानमिन्द्रप्रस्थे युधिष्ठिरम् ॥ &#x9;KK04-03-022-059c&lt;br&gt;&#xA;शतं दासीसहस्राणां यस्य नित्यं महानसे ।&#x9;KK04-03-022-060a&lt;br&gt;&#xA;पात्रहस्ता दिवारात्रमतिथीन्भोजयन्त्युत ॥ &#x9;KK04-03-022-060c&lt;br&gt;&#xA;एष निष्कसहस्राणि दत्त्वा प्रातर्दिनेदिने ।&#x9;KK04-03-022-061a&lt;br&gt;&#xA;द्यूतजेन ह्यनर्थेन महता समुपावृतः ॥ &#x9;KK04-03-022-061c&lt;br&gt;&#xA;एनं सुस्वरसम्पन्ना बहवः सूतमागधाः ।&#x9;KK04-03-022-062a&lt;br&gt;&#xA;सुप्तं प्रातरुपातिष्ठन्सुमृष्टमणिकुण्डलाः ॥&#x9;KK04-03-022-062c&lt;br&gt;&#xA;[सहस्रं वालखिल्यानां सहस्रमुदवासिनाम् ।&#x9;KK04-03-022-063a&lt;br&gt;&#xA;सहस्रमश्मकुट्टानां सहस्रं वायुभोजिनाम् ॥ &#x9;KK04-03-022-063c&lt;br&gt;&#xA;सहस्रं मुनिपत्नीनां सहस्रं ब्रह्मचारिणाम् ।&#x9;KK04-03-022-064a&lt;br&gt;&#xA;सहस्रं मौनशीलानां सहस्रं गृहमेधिनाम् ॥ &#x9;KK04-03-022-064c&lt;br&gt;&#xA;हंसाः परमहंसाश्च योगिनश्च द्विजातयः ।&#x9;KK04-03-022-065a&lt;br&gt;&#xA;कुटीरकाः परिव्राजो ये चान्ये वनचारिणः ॥ &#x9;KK04-03-022-065c&lt;br&gt;&#xA;संविभक्तात्मकाश्चैव बहवश्चोर्ध्वरेतसः ।&#x9;KK04-03-022-066a&lt;br&gt;&#xA;चतुर्वेदविदो विप्राः शिक्षामीमांसपारगाः ।&#x9;KK04-03-022-066c&lt;br&gt;&#xA;क्रमपाठाश्च ये विप्राः सामाध्यायनिकाश्च ये ॥ ]&#x9;KK04-03-022-066e&lt;br&gt;&#xA;सहस्रमृषयो यस्य नित्यमासन्सभासदः ।&#x9;KK04-03-022-067a&lt;br&gt;&#xA;तपःश्रुतोपसम्पन्नाः सर्वकामैरुपास्थिताः ॥&#x9;KK04-03-022-067c&lt;br&gt;&#xA;अन्धान्वृद्धाननाथांस्तु सर्वराष्ट्रेषु दुःखितान् ।&#x9;KK04-03-022-068a&lt;br&gt;&#xA;बिभर्त्यन्नार्थिनो नित्यमानृशंस्याद्युधिष्ठिरः ॥ &#x9;KK04-03-022-068c&lt;br&gt;&#xA;स एष निलयं प्राप्तो मत्स्यस्य परिचारकः ।&#x9;KK04-03-022-069a&lt;br&gt;&#xA;सभायां विनतो राज्ञः कङ्को नाम युधिष्ठिरः ॥ &#x9;KK04-03-022-069c&lt;br&gt;&#xA;इन्द्रप्रस्थे निवसतः समये यस्य पार्थिवाः ।&#x9;KK04-03-022-070a&lt;br&gt;&#xA;आसन्बलिकराः सर्वे सोन्येभ्यो भृतिमिच्छति ॥&#x9;KK04-03-022-070c&lt;br&gt;&#xA;पार्थिवाः पृथिवीपाला यस्यासन्वशवर्तिनः ।&#x9;KK04-03-022-071a&lt;br&gt;&#xA;स वशे विवशो राज्ञां परेषामद्य वर्तते ॥&#x9;KK04-03-022-071c&lt;br&gt;&#xA;सम्प्राप्य पृथिवीं कृत्स्नां रश्मिवानिव तेजसा ।&#x9;KK04-03-022-072a&lt;br&gt;&#xA;सोद्य राज्ञो विराटस्य सभास्तारो युधिष्ठिरः ॥ &#x9;KK04-03-022-072c&lt;br&gt;&#xA;यमुपासत राजानं सभायामृषिसत्तमाः ।&#x9;KK04-03-022-073a&lt;br&gt;&#xA;तमुपासीनमद्यान्यं पश्य पाण्डव पाण्डवम् ॥ &#x9;KK04-03-022-073c&lt;br&gt;&#xA;अनवद्यं महाप्राज्ञं जीवितार्थेन संवृतम् ।&#x9;KK04-03-022-074a&lt;br&gt;&#xA;दृष्ट्वा कस्य न दुःखं स्याद्धर्मराजं युधिष्ठिरम् ॥&#x9;KK04-03-022-074c&lt;br&gt;&#xA;उपास्ते स्म सभायां यं कृत्स्नाऽपि च वसुन्धरा ।&#x9;KK04-03-022-075a&lt;br&gt;&#xA;तमुपासीनमद्यान्यं पश्य भारत भारतम् ॥&#x9;KK04-03-022-075c&lt;br&gt;&#xA;एवं बहुविधैर्दुःखैः पीड्यमानामनाथवत् ।&#x9;KK04-03-022-076a&lt;br&gt;&#xA;शोकसागरमध्यस्थां किं मां भीम न पश्यसि ॥ &#x9;KK04-03-022-076c&lt;br&gt;&#xA;इदं तु मे दुःखतरं यत्त्वां वक्ष्यामि भारत ।&#x9;KK04-03-022-077a&lt;br&gt;&#xA;न मेऽभ्यसूया कर्तव्या दुःखादेतद्ब्रवीम्यहम् ॥ &#x9;KK04-03-022-077c&lt;br&gt;&#xA;शार्दूलैर्महिषैर्नागैरगारे योत्स्यसे सदा ।&#x9;KK04-03-022-078a&lt;br&gt;&#xA;कैकेय्याः प्रेक्षमाणायास्तदा मे कश्मलोऽभवत् ॥ &#x9;KK04-03-022-078c&lt;br&gt;&#xA;हसन्त्यन्तःपुरे नार्यो मम चेष्टां निरीक्ष्य च ॥ &#x9;KK04-03-022-079ac&lt;br&gt;&#xA;तत उत्थाय कैकेयी सर्वास्ताः प्रत्यभाषत ।&#x9;KK04-03-022-080a&lt;br&gt;&#xA;प्रेक्ष्य मामनवद्याङ्गीं कश्मलाभिहतामिव ॥&#x9;KK04-03-022-080c&lt;br&gt;&#xA;स्नेहात्संवासजादेव तदा वै चारुहासिनी ।&#x9;KK04-03-022-081a&lt;br&gt;&#xA;युध्यमानं महावीर्यमिमं समनुशोचति ॥ &#x9;KK04-03-022-081c&lt;br&gt;&#xA;कल्याणरूपा सैरन्ध्री वललश्चापि सुन्दरः ।&#x9;KK04-03-022-082a&lt;br&gt;&#xA;स्त्रीणां चित्तं हि दुर्ज्ञेयं युक्तरूपौ हि मे मतौ ॥ &#x9;KK04-03-022-082c&lt;br&gt;&#xA;सैरन्ध्री प्रियसंवासान्नित्यं करुणवादिनी ।&#x9;KK04-03-022-083a&lt;br&gt;&#xA;अस्मिन्राजकुले चैतौ तुल्यकालनिवासिनौ ॥ &#x9;KK04-03-022-083c&lt;br&gt;&#xA;इति ब्रुवाणा वाक्यानि सा मां नित्यमजीजपत् ।&#x9;KK04-03-022-084a&lt;br&gt;&#xA;क्रुध्यन्तीं मां च सम्प्रेक्ष्य पर्यशङ्कत मां त्वयि ॥ &#x9;KK04-03-022-084c&lt;br&gt;&#xA;तस्यां तथा ब्रुवन्त्यां तु भीमो भीमपराक्रमः ।&#x9;KK04-03-022-085a&lt;br&gt;&#xA;नोवाच किञ्चिद्वचनं संरम्भाद्रक्तलोचनः ॥ &#x9;KK04-03-022-085c&lt;br&gt;&#xA;ज्ञात्वा तु रुषितं भीमं द्रौपदी पुनरब्रवीत् ।&#x9;KK04-03-022-086a&lt;br&gt;&#xA;शोके यौधिष्ठिरे मग्ना नाहं जीवितुमुत्सहे ॥ &#x9;KK04-03-022-086c&lt;br&gt;&#xA;यस्तु देवान्मनुष्यांश्च सर्वानेकरथोऽजयत् ।&#x9;KK04-03-022-087a&lt;br&gt;&#xA;सोयं राज्ञो विराटस्य कन्यानां नर्तको युवा ।&#x9;KK04-03-022-087c&lt;br&gt;&#xA;आस्ते वेषप्रतिच्छन्नः कन्यानां परिचारकः ॥ &#x9;KK04-03-022-087e&lt;br&gt;&#xA;योऽतर्पयदमेयात्मा खाण्डवे जातवेदसम् ।&#x9;KK04-03-022-088a&lt;br&gt;&#xA;सोऽन्तःपुरगतः पार्थः कूपेऽग्निरिव संवृतः ॥ &#x9;KK04-03-022-088c&lt;br&gt;&#xA;यस्माद्भयममित्राणां सदैव पुरुषर्षभात् ।&#x9;KK04-03-022-089a&lt;br&gt;&#xA;स लोकपरिभूतेन वेषेणास्ते धनञ्जयः ॥&#x9;KK04-03-022-089c&lt;br&gt;&#xA;यस्य ज्यातलनिर्घोषात्समकम्पन्त शत्रवः ।&#x9;KK04-03-022-090a&lt;br&gt;&#xA;षण्डरूपं वहन्तं तं गीतं नृत्तावलम्बनम् ।&#x9;KK04-03-022-090c&lt;br&gt;&#xA;कुर्वन्तमर्जुनं दृष्ट्वा न मे स्वास्थ्यं मनो व्रजेत् ॥ &#x9;KK04-03-022-090e&lt;br&gt;&#xA;स्त्रियो गीतस्वरात्तस्य मुदिताः पर्युपासते ॥&#x9;KK04-03-022-091ac&lt;br&gt;&#xA;किरीटं सूर्यसङ्काशं यस्य मूर्धन्यशोभत ।&#x9;KK04-03-022-092a&lt;br&gt;&#xA;वेणीविकृतकेशान्तः सोऽयमद्य धनञ्जयः ॥ &#x9;KK04-03-022-092c&lt;br&gt;&#xA;यस्मिन्नस्त्राणि दिव्यानि समस्तानि महात्मनि ।&#x9;KK04-03-022-093a&lt;br&gt;&#xA;आधारः सर्वविद्यानां यो धारयति कुण्डले ॥&#x9;KK04-03-022-093c&lt;br&gt;&#xA;यं वै राजसहस्राणि तेजसाऽप्रतिमं भुवि ।&#x9;KK04-03-022-094a&lt;br&gt;&#xA;समरे नातिवर्तन्ते वेलामिव महोर्मयः ॥ &#x9;KK04-03-022-094c&lt;br&gt;&#xA;सोयं राज्ञो विराटस्य कन्यानां नर्तको युवा ।&#x9;KK04-03-022-095a&lt;br&gt;&#xA;आस्ते वेषप्रतिच्छन्नः कन्यानां परिचारकः ॥&#x9;KK04-03-022-095c&lt;br&gt;&#xA;यस्य स्म रथनिर्घोषात्समकम्पत मेदिनी ।&#x9;KK04-03-022-096a&lt;br&gt;&#xA;सपर्वतवनाकाशा सहस्थावरजङ्गमा ॥ &#x9;KK04-03-022-096c&lt;br&gt;&#xA;यस्मिञ्जाते महेष्वासे कुन्त्याः प्रीतिरवर्धत ।&#x9;KK04-03-022-097a&lt;br&gt;&#xA;न स शोचति मामद्य भीमसेन तवानुजः ॥ &#x9;KK04-03-022-097c&lt;br&gt;&#xA;विभूषितमलङ्कारैः कुण्डलैः परिपातुकैः ।&#x9;KK04-03-022-098a&lt;br&gt;&#xA;कम्बुपाणिमथायान्तं दृष्ट्वा सीदति मे मनः ॥ &#x9;KK04-03-022-098c&lt;br&gt;&#xA;वेणीविकृतकेशान्तं भीमधन्वानमर्जुनम् ।&#x9;KK04-03-022-099a&lt;br&gt;&#xA;कन्यापरिवृतं दृष्ट्वा शोकं गच्छति मे मनः ॥ &#x9;KK04-03-022-099c&lt;br&gt;&#xA;यदा ह्येनं परिवृतं कन्याभिर्देवरूपिणम् ।&#x9;KK04-03-022-100a&lt;br&gt;&#xA;प्रच्छन्नमिव मातङ्गं परिपूर्णं करेणुभिः ॥&#x9;KK04-03-022-100c&lt;br&gt;&#xA;मात्स्यं पार्थं च गायन्तं विराटं समुपस्थितम् ।&#x9;KK04-03-022-101a&lt;br&gt;&#xA;पश्यामि तूर्यमध्यस्थं दृष्ट्वा मुह्यति मे मनः ॥ &#x9;KK04-03-022-101c&lt;br&gt;&#xA;नूनमार्या न जानाति कृच्छ्रं प्राप्तं धनञ्जयम् ।&#x9;KK04-03-022-102a&lt;br&gt;&#xA;अजातशत्रुं कौरव्यं मग्नं द्युर्द्यूतदेविनम् ॥&#x9;KK04-03-022-102c&lt;br&gt;&#xA;ऐन्द्रवारुणवायव्यब्रह्माग्नेयैः सवैष्णवैः ।&#x9;KK04-03-022-103a&lt;br&gt;&#xA;अग्नीन्सन्तर्पयन्पार्थः सर्वशत्रुनिबर्हणः ।&#x9;KK04-03-022-103c&lt;br&gt;&#xA;दिव्यैरस्त्रैरमेयात्मा सर्वांश्चैकरथोऽजयत् ॥ &#x9;KK04-03-022-103e&lt;br&gt;&#xA;कौबेरं वैष्णवं शैवमस्त्राण्यन्यानि भारत ।&#x9;KK04-03-022-104a&lt;br&gt;&#xA;दर्शयन्नस्त्रवीर्यं च वासुदेवसहायवान् ॥&#x9;KK04-03-022-104c&lt;br&gt;&#xA;दिव्यं गान्धर्वमस्त्रं च वायव्यमथ वैष्णवम् ।&#x9;KK04-03-022-105a&lt;br&gt;&#xA;ब्राह्मं पाशुपतं चैव स्थूणाकर्णं च दर्शयन् ॥ &#x9;KK04-03-022-105c&lt;br&gt;&#xA;पौलोमान्कालकेयांश्च इन्द्रशत्रून्महाबलान् ।&#x9;KK04-03-022-106a&lt;br&gt;&#xA;निवातकवचैः सार्धं घोरानेकरथोऽजयत् ।&#x9;KK04-03-022-106c&lt;br&gt;&#xA;सोन्तःपुरगतः पार्थः कूपेऽग्निरिव संवृतः ॥ &#x9;KK04-03-022-106e&lt;br&gt;&#xA;यो वै महातपः कुर्वन्महाबलपराक्रमः ।&#x9;KK04-03-022-107a&lt;br&gt;&#xA;युद्धेन तोषयामास शङ्करं शूलपाणिनम् ॥&#x9;KK04-03-022-107c&lt;br&gt;&#xA;कन्यापुरगतं दृष्ट्वा गोष्ठेष्विव महावृषम् ।&#x9;KK04-03-022-108a&lt;br&gt;&#xA;स्त्रीवेषविकृतं पार्थं कुन्तीं गच्छति मे मनः ॥ &#x9;KK04-03-022-108c&lt;br&gt;&#xA;यः स्त्रीभिर्नित्यसम्पन्नो रूपेणास्त्रेण मेधया ।&#x9;KK04-03-022-109a&lt;br&gt;&#xA;सोऽश्वबन्धो विराटस्य पश्य कालस्य पर्ययम् ॥ &#x9;KK04-03-022-109c&lt;br&gt;&#xA;राजकन्याश्च वेश्याश्च विशां दुहितरश्च याः ।&#x9;KK04-03-022-110a&lt;br&gt;&#xA;सर्वाः सारयुता नार्यो दामग्रन्थिवशं गताः ।&#x9;KK04-03-022-110c&lt;br&gt;&#xA;प्रेष्यकर्मणि तं दृष्ट्वा शोचामि विलपामि च ॥ &#x9;KK04-03-022-110e&lt;br&gt;&#xA;विराटमुपतिष्ठन्तं दर्शयन्तं च वाजिनम् ।&#x9;KK04-03-022-111a&lt;br&gt;&#xA;अभ्यकीर्यन्त बृन्दानि दामग्रन्थिमुदीक्षितुम् ।&#x9;KK04-03-022-111c&lt;br&gt;&#xA;विनयन्तं जवेनाश्वान्धर्मराजस्य पश्यतः ॥&#x9;KK04-03-022-111e&lt;br&gt;&#xA;किन्नु मां मन्यसे पार्थ सुखितेति परन्तप ।&#x9;KK04-03-022-112a&lt;br&gt;&#xA;तथा दृष्ट्वा यवीयांसं सहदेवं युधाम्पतिम् ॥&#x9;KK04-03-022-112c&lt;br&gt;&#xA;तं दृष्ट्वा गोषु गोसङ्ख्यं वत्सचर्मक्षितीशयम् ।&#x9;KK04-03-022-113a&lt;br&gt;&#xA;दुःखशोकपरीताङ्गी पाण्डुभूताऽस्मि पाण्डव ॥ &#x9;KK04-03-022-113c&lt;br&gt;&#xA;सहदेवस्य वृत्तानि चिन्तयन्ती पुनःपुनः ।&#x9;KK04-03-022-114a&lt;br&gt;&#xA;न पश्यामि महाभाग सहदेवस्य दुःष्कृतम् ।&#x9;KK04-03-022-114c&lt;br&gt;&#xA;यस्मादेवंविधं क्लेशं प्राप्नुयात्सत्यविक्रमः ॥ &#x9;KK04-03-022-114e&lt;br&gt;&#xA;दूयामि भरतश्रेष्ठ दृष्ट्वा ते भ्रातरं प्रियम् ।&#x9;KK04-03-022-115a&lt;br&gt;&#xA;गोषु गोवृषसङ्काशं मात्स्येनापि निवेशितम् ॥ &#x9;KK04-03-022-115c&lt;br&gt;&#xA;संरब्धतररक्ताक्षं गोपालानां पुरोगमम् ।&#x9;KK04-03-022-116a&lt;br&gt;&#xA;विराटमभिनन्दन्तं चित्ते मे भवति ज्वरः ॥&#x9;KK04-03-022-116c&lt;br&gt;&#xA;सहदेवं हि मे नित्यं वीरमार्या प्रशंसति ।&#x9;KK04-03-022-117a&lt;br&gt;&#xA;महाभिजनसम्पन्नो नीतिमान्कुलवानपि ॥ &#x9;KK04-03-022-117c&lt;br&gt;&#xA;ह्रीनिषेवो ह्यनवमो धार्मिकश्च प्रियश्च मे ।&#x9;KK04-03-022-118a&lt;br&gt;&#xA;स तेऽरण्येषु वोढव्यः पाञ्चालि रजनीष्वपि ॥&#x9;KK04-03-022-118c&lt;br&gt;&#xA;सुकुमारश्च शूरश्च राजानं चाप्यनुव्रतः ।&#x9;KK04-03-022-119a&lt;br&gt;&#xA;ज्येष्ठापचायिनं वीरं स्वयं पाञ्चालि भोजयेः ॥ &#x9;KK04-03-022-119c&lt;br&gt;&#xA;इत्युवाच हि मां कुन्ती रुदती पुत्रगृद्धिनी ।&#x9;KK04-03-022-120a&lt;br&gt;&#xA;प्रव्रजन्तं महारण्यं तं परिष्वज्य तिष्ठती ॥&#x9;KK04-03-022-120c&lt;br&gt;&#xA;तं दृष्ट्वा गोषु गोपालवेषमास्थाय धिष्ठितम् ।&#x9;KK04-03-022-121a&lt;br&gt;&#xA;सहदेवं युधांश्रेष्ठं किन्नु जीवामि पाण्डवः ॥ &#x9;KK04-03-022-121c&lt;br&gt;&#xA;एवं दुःखशताविष्टा युधिष्ठिरनिमित्ततः ॥ &#x9;KK04-03-022-122ac&lt;br&gt;&#xA;पुनः प्रतिविशिष्टानि दुःखानि शृणु भारत ।&#x9;KK04-03-022-123a&lt;br&gt;&#xA;वर्धन्ते मयि कौन्तेय वक्ष्याम्यन्यानि तानि वै ॥ &#x9;KK04-03-022-123c&lt;br&gt;&#xA;युष्मासु ध्रियमाणेषु दुःखानि विविधान्युत ।&#x9;KK04-03-022-124a&lt;br&gt;&#xA;शोषयन्ति शरीरं मे किन्नु दुःखतरं ततः ॥ &#x9;KK04-03-022-124c&lt;br&gt;&#xA;एकभर्ता तु या नारी सा सुखेनैव वर्तते ।&#x9;KK04-03-022-125a&lt;br&gt;&#xA;पञ्च मे पतयः सन्ति मम दुःखमनन्तकम् ॥ &#x9;KK04-03-022-125c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/023/</guid>
      <description>&lt;p&gt;अध्यायः 023&lt;/p&gt;&#xA;&lt;p&gt;द्रौपद्या भीमम् प्रति स्ववैभवानुस्मारणेन परिशोचनपूर्वकं कीचकहननचोदना ॥ 1 ॥&#xA;द्रौपद्युवाच &#x9;KK04-03-023-001&lt;br&gt;&#xA;अहं सैरन्ध्रिवेषेण वसन्ती राजवेश्मनि ।&#x9;KK04-03-023-001a&lt;br&gt;&#xA;वशगाऽस्मि सुदेष्णाया अक्षधूर्तस्य कारणात् ॥ &#x9;KK04-03-023-001c&lt;br&gt;&#xA;विक्रियां पश्य मे तीव्रां राजपुत्र्याः परन्तप ।&#x9;KK04-03-023-002a&lt;br&gt;&#xA;आसे कालमुपासीना सर्वदुःखसहा पुनः ॥ &#x9;KK04-03-023-002c&lt;br&gt;&#xA;अनित्याः खलु मर्त्यानामर्थाश्च व्यसनानि च ।&#x9;KK04-03-023-003a&lt;br&gt;&#xA;इति मत्वा प्रतीक्षामि भर्तॄणामुदयं पुनः ॥&#x9;KK04-03-023-003c&lt;br&gt;&#xA;चक्रवत्परिवर्तन्ते ह्यर्थाश्च व्यसनानि च ।&#x9;KK04-03-023-004a&lt;br&gt;&#xA;इति कृत्वा प्रतीक्षामि भर्तॄणामुदयं पुनः ॥ &#x9;KK04-03-023-004c&lt;br&gt;&#xA;य एव हेतुर्भवति पुरुषस्य जयावहः ।&#x9;KK04-03-023-005a&lt;br&gt;&#xA;पराजये च हेतुः स इति च प्रतिपालये ॥&#x9;KK04-03-023-005c&lt;br&gt;&#xA;दत्त्वा याचन्ति पुरुषा हत्वा हन्यन्त एव ते ।&#x9;KK04-03-023-006a&lt;br&gt;&#xA;पातयित्वा च पात्यन्ते परैरिति च मे श्रुतम् ॥ &#x9;KK04-03-023-006c&lt;br&gt;&#xA;न दैवस्यातिभारोस्ति न चैवास्यातिवर्तनम् ।&#x9;KK04-03-023-007a&lt;br&gt;&#xA;इति चाप्यागमं भूयो दैवस्य प्रतिपालये ॥ &#x9;KK04-03-023-007c&lt;br&gt;&#xA;स्थितं पूर्वं जलं यत्र न पुनस्तत्र तिष्ठति ।&#x9;KK04-03-023-008a&lt;br&gt;&#xA;इति पर्यायमिच्छन्ती प्रतीक्षाम्युदयं पुनः ॥&#x9;KK04-03-023-008c&lt;br&gt;&#xA;दैवेन किल यस्यार्थः सुनीतोपि विपद्यते ।&#x9;KK04-03-023-009a&lt;br&gt;&#xA;सदा दैवागमे यत्नस्तेन कार्यो विजानता ॥ &#x9;KK04-03-023-009c&lt;br&gt;&#xA;किन्नु मे वचनस्याद्य कथितस्य प्रयोजनम् ।&#x9;KK04-03-023-010a&lt;br&gt;&#xA;पृच्छ मां दुःखितामेनामपृष्टाऽपि ब्रवीमि ते ॥&#x9;KK04-03-023-010c&lt;br&gt;&#xA;महिषी पाण्डुपुत्राणां दुहिता द्रुपदस्य च ।&#x9;KK04-03-023-011a&lt;br&gt;&#xA;इमामवस्थां सम्प्राप्ता मदन्या का जिजीविषेत् ॥ &#x9;KK04-03-023-011c&lt;br&gt;&#xA;कुरून्परिहरन्सर्वान्पाञ्चालानपि भारत ।&#x9;KK04-03-023-012a&lt;br&gt;&#xA;पाण्डवेयांश्च सम्प्राप्तो मम शोको ह्यरिन्दम ॥ &#x9;KK04-03-023-012c&lt;br&gt;&#xA;भ्रातृभिः श्वशुरैः पुत्रैर्बहुभिः परिवारिता ।&#x9;KK04-03-023-013a&lt;br&gt;&#xA;एवं समुदिता नारी कान्वेयं दुःखभागिनी ॥ &#x9;KK04-03-023-013c&lt;br&gt;&#xA;नूनं बालतया धातुर्मया वै विप्रियं कृतम् ।&#x9;KK04-03-023-014a&lt;br&gt;&#xA;तस्य प्रभावाद्दुर्नीतं प्राप्ताऽस्मि भरतर्षभ ॥ &#x9;KK04-03-023-014c&lt;br&gt;&#xA;वर्णं विकारमपि मे पश्य पाण्डव यादृशम् ।&#x9;KK04-03-023-015a&lt;br&gt;&#xA;ईदृशो मे न तत्रासीद्दुःखे परमके पुरा ॥ &#x9;KK04-03-023-015c&lt;br&gt;&#xA;त्वमेव भीम जानीषे यन्मे पार्थ सुखं पुरा ।&#x9;KK04-03-023-016a&lt;br&gt;&#xA;साऽहं दासीत्वमापन्ना न शान्तिं मनसा लभे ॥ &#x9;KK04-03-023-016c&lt;br&gt;&#xA;तद्दैविकमिदं मन्ये यत्र पार्थो धनञ्जयः ।&#x9;KK04-03-023-017a&lt;br&gt;&#xA;भीमधन्वा महारङ्गे चास्ते शान्त इवानलः ॥ &#x9;KK04-03-023-017c&lt;br&gt;&#xA;अशक्या वेदितुं पार्थ प्राणिनां वै गतिर्नरैः ।&#x9;KK04-03-023-018a&lt;br&gt;&#xA;विनिपातमिमं पश्य युष्माकमविचिन्तितम् ॥ &#x9;KK04-03-023-018c&lt;br&gt;&#xA;यस्या मम मुखप्रेक्षा यूयमिन्द्रसमाः सदा ।&#x9;KK04-03-023-019a&lt;br&gt;&#xA;सा प्रेक्ष्य मुखमन्यासामवराणां वरा सती ॥ &#x9;KK04-03-023-019c&lt;br&gt;&#xA;पश्य पाण्डव मेऽवस्थां यथा नार्हामि वै तथा ।&#x9;KK04-03-023-020a&lt;br&gt;&#xA;युष्मासु ध्रियमाणेषु पाञ्चालेषु च मानद ॥ &#x9;KK04-03-023-020c&lt;br&gt;&#xA;यस्याः सागरपर्यन्ता पृथिवी वशवर्तिनी ।&#x9;KK04-03-023-021a&lt;br&gt;&#xA;आसीत्साऽद्य सुदेष्णायाः पाञ्चाली वशवर्तिनी ॥ &#x9;KK04-03-023-021c&lt;br&gt;&#xA;यस्याः पुरश्चरा ह्यासन्पृष्ठतश्चानुगामिनः ।&#x9;KK04-03-023-022a&lt;br&gt;&#xA;साहमद्य सुदेष्णायाः पुरः पश्चाच्च गामिनी ॥ &#x9;KK04-03-023-022c&lt;br&gt;&#xA;इदं तु दुःखं कौन्तेय ममासह्यं निबोध तत् ।&#x9;KK04-03-023-023a&lt;br&gt;&#xA;या न जातु स्वयं पिंषे गात्रोद्वर्तनमात्मनः ।&#x9;KK04-03-023-023c&lt;br&gt;&#xA;अन्यत्र कुन्त्या भद्रं ते सा पिनष्म्यद्य चन्दनम् ॥ &#x9;KK04-03-023-023e&lt;br&gt;&#xA;पश्य कौन्तेय पाणी मे नैवं वै भवतः पुरा ।&#x9;KK04-03-023-024a&lt;br&gt;&#xA;इत्यस्मै दर्शयामास किणवन्तौ करावुभौ ॥ &#x9;KK04-03-023-024c&lt;br&gt;&#xA;बिभेमि कुन्त्या या नाऽहं युष्माकं वा कदाचन ।&#x9;KK04-03-023-025a&lt;br&gt;&#xA;साऽद्याग्रतो विराटस्य भीता तिष्ठामि किङ्करी ॥ &#x9;KK04-03-023-025c&lt;br&gt;&#xA;किन्नु वक्ष्यति सम्राण्मां वर्णकः सुकृतो न वा ।&#x9;KK04-03-023-026a&lt;br&gt;&#xA;नान्यपिष्टं विराटस्य चन्दनं किल रोचते ॥ &#x9;KK04-03-023-026c&lt;br&gt;&#xA;वैशम्पायन उवाच &#x9;KK04-03-023-027&lt;br&gt;&#xA;सा कीर्तयन्ती दुःखानि भीमसेनस्य भामिनी ।&#x9;KK04-03-023-027a&lt;br&gt;&#xA;रुरोद शनकैः कृष्णा भीमस्योरस्समाश्रिता ॥ &#x9;KK04-03-023-027c&lt;br&gt;&#xA;सा बाष्पकलया वाचा निश्वसन्ती पुनःपुनः ।&#x9;KK04-03-023-028a&lt;br&gt;&#xA;हृदयं भीमसेनस्य घटयन्तीदमब्रवीत् ॥ &#x9;KK04-03-023-028c&lt;br&gt;&#xA;नाल्पं कृतं मया भीम देवानां किल्बिषं पुरा ।&#x9;KK04-03-023-029a&lt;br&gt;&#xA;अभाग्या या तु जीवामि मर्तव्ये सति पाण्डव ॥ &#x9;KK04-03-023-029c&lt;br&gt;&#xA;कीचकं चेन्न हन्यास्त्वं स्वात्मानं नाशयाम्यहम् ।&#x9;KK04-03-023-030a&lt;br&gt;&#xA;विषमालोड्य पास्यामि प्रवेक्ष्याम्यथवाऽनलम् ।&#x9;KK04-03-023-030c&lt;br&gt;&#xA;अभाग्याऽहमपुण्याऽहं नित्यदुःखा च विक्लवा ॥&#x9;KK04-03-023-030e&lt;br&gt;&#xA;पापे निपतितायाश्च किं फलं जीवितेन मे ।&#x9;KK04-03-023-031a&lt;br&gt;&#xA;इत्यस्मै दर्शयामास किणबद्धौ करावुभौ ॥ &#x9;KK04-03-023-031c&lt;br&gt;&#xA;ततस्तस्याः करौ पीनौ किणबद्धौ वृकोदरः ।&#x9;KK04-03-023-032a&lt;br&gt;&#xA;मुखमानीय वेपन्त्या रुरोद परवीरहा ॥ &#x9;KK04-03-023-032c&lt;br&gt;&#xA;तौ गृहीत्वा च कौन्तेयो बाष्पमुत्सृज्य वीर्यवान् ।&#x9;KK04-03-023-033a&lt;br&gt;&#xA;ततः परमदुःखार्त इदं वचनमब्रवीत् ॥ ॥&#x9;KK04-03-023-033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/024/</guid>
      <description>&lt;p&gt;अध्यायः 024&lt;/p&gt;&#xA;&lt;p&gt;द्रौपदीभीमसंवादः ॥ 1 ॥ द्रौपद्या भीमम् प्रति हटात्कीचकसंहारचोदना ॥ 2 ॥&#xA;वैशम्पायन उवाच &#x9;KK04-03-024-001&lt;br&gt;&#xA;आश्वासयंस्तां पाञ्चालीं भीमसेन उवाच ह ।&#x9;KK04-03-024-001a&lt;br&gt;&#xA;शृणु भद्रे वरारोहे क्रोधात्तत्र तु चिन्तितम् ॥&#x9;KK04-03-024-001c&lt;br&gt;&#xA;त्वं वै सभागतां दृष्ट्वा मात्स्यानां कदनं महत् ।&#x9;KK04-03-024-002a&lt;br&gt;&#xA;कर्तुकामेन भद्रं ते वृक्षश्चावेक्षितो मया ॥ &#x9;KK04-03-024-002c&lt;br&gt;&#xA;तत्र मां धर्मराजस्तु कटाक्षेण न्यवारयत् ।&#x9;KK04-03-024-003a&lt;br&gt;&#xA;तज्ज्ञात्वाऽवाङ्मुखस्तूष्णीमास्थितोस्मि महानसम् ॥ &#x9;KK04-03-024-003c&lt;br&gt;&#xA;शृणुष्वान्यत्प्रतिज्ञातं यद्वदामीह भामिनि ।&#x9;KK04-03-024-004a&lt;br&gt;&#xA;धिगस्तु मे बाहुबलं गाण्डीवं फल्गुनस्य च ।&#x9;KK04-03-024-004c&lt;br&gt;&#xA;यत्ते रक्तौ पुरा भूत्वा पाणी कृतकिणाविमौ ॥ &#x9;KK04-03-024-004e&lt;br&gt;&#xA;तदद्य मां तु तपति यत्कृतं न मया पुरा ।&#x9;KK04-03-024-005a&lt;br&gt;&#xA;सभायां स्म विराटस्य करोमि कदनं महत् ॥ &#x9;KK04-03-024-005c&lt;br&gt;&#xA;तत्र मे कारणं भाति कौन्तेयो यत्प्रतीक्षते ।&#x9;KK04-03-024-006a&lt;br&gt;&#xA;तदहं तस्य विज्ञाय स्थितो धर्मस्य शासने ॥ &#x9;KK04-03-024-006c&lt;br&gt;&#xA;यच्च राज्यात्प्रच्यवनं कुरूणामवधश्च यः ।&#x9;KK04-03-024-007a&lt;br&gt;&#xA;सुयोधनस्य कर्णस्य शकुनेः सौबलस्य च ॥&#x9;KK04-03-024-007c&lt;br&gt;&#xA;दुःशासनस्य पापस्य यन्मया न हृतं शिरः ।&#x9;KK04-03-024-008a&lt;br&gt;&#xA;तन्मां दहति कल्याणि हृदि शल्यमिवार्पितम् ॥ &#x9;KK04-03-024-008c&lt;br&gt;&#xA;अपि चान्यद्वरारोहे स्मरिष्यसि वचो मम ।&#x9;KK04-03-024-009a&lt;br&gt;&#xA;पुण्ये तीरे सरस्वत्या यत्प्रतिष्ठाम सङ्गताः ।&#x9;KK04-03-024-009c&lt;br&gt;&#xA;तत्राहमब्रवं कृष्णे सर्वक्लेशाननुस्मरन् ॥ &#x9;KK04-03-024-009e&lt;br&gt;&#xA;न चाहमनुगच्छेयं धर्मराजं युधिष्ठिरम् ।&#x9;KK04-03-024-010a&lt;br&gt;&#xA;धनञ्जयं च पाञ्चालि माद्रिपुत्रौ च भ्रातरौ ।&#x9;KK04-03-024-010c&lt;br&gt;&#xA;कृत्वैतां च मतिं कृष्णे युधिष्ठिरमगर्हयम् ॥ &#x9;KK04-03-024-010e&lt;br&gt;&#xA;परुषं वचनं श्रुत्वा मम धर्मात्मजस्तदा ।&#x9;KK04-03-024-011a&lt;br&gt;&#xA;ह्रीमान्वाक्यमहीनार्थं ब्रुवन्राजा युधिष्ठिरः ।&#x9;KK04-03-024-011c&lt;br&gt;&#xA;सर्वानन्वनयद्भ्रातॄन्मुनेर्धौम्यस्य पश्यतः ॥ &#x9;KK04-03-024-011e&lt;br&gt;&#xA;मा रोदी राज्ञि लोकानां सर्वागमगुणान्विता ।&#x9;KK04-03-024-012a&lt;br&gt;&#xA;रक्षितव्यं सहास्माभिः सत्यमप्रतिमं भुवि ॥ &#x9;KK04-03-024-012c&lt;br&gt;&#xA;अनुनीतेषु चास्मासु अनुनीता त्वमप्यसि ।&#x9;KK04-03-024-013a&lt;br&gt;&#xA;मा धर्मं जहि सुश्रोणि क्रोधं जहि महामते ॥ &#x9;KK04-03-024-013c&lt;br&gt;&#xA;इमं तु समुपालम्भं त्वत्तो राजा युधिष्ठिरः ।&#x9;KK04-03-024-014a&lt;br&gt;&#xA;शृणुयाद्यदि कल्याणि कृत्स्नं जह्यात्स जीवितम् ॥ &#x9;KK04-03-024-014c&lt;br&gt;&#xA;धनञ्जयो वा सुश्रोणि यमौ चापि सुमध्यमे ।&#x9;KK04-03-024-015a&lt;br&gt;&#xA;लोकान्तरगतेष्वेषु नाहं शक्ष्यामि जीवितुम् ॥ &#x9;KK04-03-024-015c&lt;br&gt;&#xA;धर्मं शृणुष्व पाञ्चालि यत्ते वक्ष्यामि मानिनि ॥ &#x9;KK04-03-024-016ac&lt;br&gt;&#xA;दुहिता जनकस्यासीद्वैदेही यदि ते श्रुता ।&#x9;KK04-03-024-017a&lt;br&gt;&#xA;पतिमन्वचरत्सीता महारण्यनिवासिनम् ॥ &#x9;KK04-03-024-017c&lt;br&gt;&#xA;वसन्ती च महारण्ये रामस्य महिषी प्रिया ।&#x9;KK04-03-024-018a&lt;br&gt;&#xA;रावणेन हृता सीता राक्षसीभिश्च तर्जिता ।&#x9;KK04-03-024-018c&lt;br&gt;&#xA;सा क्लिश्यमाना सुश्रोणी राममेवान्वपद्यत ॥ &#x9;KK04-03-024-018e&lt;br&gt;&#xA;लोपामुद्रा तथा भीरु भर्तारमृषिसत्तमम् ।&#x9;KK04-03-024-019a&lt;br&gt;&#xA;भगवन्तमगस्त्यं सा वनायैवान्वपद्यत ॥ &#x9;KK04-03-024-019c&lt;br&gt;&#xA;सुकन्या नाम शर्यातेर्भार्गवच्यवनं वने ।&#x9;KK04-03-024-020a&lt;br&gt;&#xA;वल्मीकभूतं साध्वी तमन्वपद्यत भामिनी ॥ &#x9;KK04-03-024-020c&lt;br&gt;&#xA;नालायनी चेन्द्रसेना रूपेणाप्रतिमा भुवि ।&#x9;KK04-03-024-021a&lt;br&gt;&#xA;पतिमन्वचरद्वृद्धं पुरा वर्षसहस्रिणम् ॥ &#x9;KK04-03-024-021c&lt;br&gt;&#xA;नलं राजानमेवाथ दमयन्ती वनान्तरे ।&#x9;KK04-03-024-022a&lt;br&gt;&#xA;अन्वगच्छत्पुरा कृष्णे तथा भर्तॄंस्त्वमन्वगाः ॥ &#x9;KK04-03-024-022c&lt;br&gt;&#xA;यथैताः कीर्तिता नार्यो रूपवत्यः पतिव्रताः ।&#x9;KK04-03-024-023a&lt;br&gt;&#xA;तथा त्वमपि कल्याणि सर्वैः समुदिता गुणैः ॥ &#x9;KK04-03-024-023c&lt;br&gt;&#xA;मा दीर्घं क्षम कालं त्वं त्रिंशद्रात्रमनिन्दिते ।&#x9;KK04-03-024-024a&lt;br&gt;&#xA;पूर्णे त्रयोदशे वर्षे राज्ञां राज्ञी भविष्यसि ॥ &#x9;KK04-03-024-024c&lt;br&gt;&#xA;सत्येन ते शपे चाहं भविता नान्यथेति च ॥ &#x9;KK04-03-024-025ac&lt;br&gt;&#xA;सर्वासां परमस्त्रीणां प्रामाण्यं कर्तुमर्हसि ।&#x9;KK04-03-024-026a&lt;br&gt;&#xA;सर्वेषां च नरेन्द्राणां मूर्ध्नि स्थास्यसि भामिनि ॥ &#x9;KK04-03-024-026c&lt;br&gt;&#xA;भर्तृभक्त्या च वृत्तेन भोगानाप्स्यसि दुर्लभान् ।&#x9;KK04-03-024-027a&lt;br&gt;&#xA;यातायां तु प्रतिज्ञायां महान्तं भोगमाप्नुयाः ॥ &#x9;KK04-03-024-027c&lt;br&gt;&#xA;गुरुभक्तिकृतं ज्ञात्वा राज्ञां मूर्ध्नि स्थिता भवेः ॥ &#x9;KK04-03-024-028ac&lt;br&gt;&#xA;द्रौपद्युवाच &#x9;KK04-03-024-029&lt;br&gt;&#xA;आर्तप्रलापा कौन्तेय न राजानमुपालभे ।&#x9;KK04-03-024-029a&lt;br&gt;&#xA;अपारयन्त्या दुःखानि कृतं बाष्पप्रमोचनम् ॥ &#x9;KK04-03-024-029c&lt;br&gt;&#xA;इदं तु दुःखं कौन्तेय ममासह्यं निबोध तत् ॥ &#x9;KK04-03-024-030ac&lt;br&gt;&#xA;योऽयं राज्ञो विराटस्य सूतपुत्रस्तु कीचकः ।&#x9;KK04-03-024-031a&lt;br&gt;&#xA;स्यालो नाम प्रवादेन भोजस्त्रैगर्तदेशजः ॥ &#x9;KK04-03-024-031c&lt;br&gt;&#xA;त्यक्तधर्मो नृशंसश्च सर्वार्थेषु च वल्लभः ।&#x9;KK04-03-024-032a&lt;br&gt;&#xA;नित्यमेवाह दुष्टात्मा भार्या मे भव शोभने ।&#x9;KK04-03-024-032c&lt;br&gt;&#xA;अविनीतः सुदुष्टात्मा मामनाथेति चिन्तयन् ॥ &#x9;KK04-03-024-032e&lt;br&gt;&#xA;किमुक्तेन व्यतीतेन भीमसेन महाबल ।&#x9;KK04-03-024-033a&lt;br&gt;&#xA;प्रत्युपस्थितकालस्य कार्यस्यानन्तरो भव ॥ &#x9;KK04-03-024-033c&lt;br&gt;&#xA;ममेह भीम कैकेयी रूपाद्धि भयशङ्किता ।&#x9;KK04-03-024-034a&lt;br&gt;&#xA;नित्यमुद्विजते राजा कथं नेयादिमामिति ॥ &#x9;KK04-03-024-034c&lt;br&gt;&#xA;तस्या विदित्वा तं भावं स्वयं चानृतदर्शनः ।&#x9;KK04-03-024-035a&lt;br&gt;&#xA;कीचकोपि च दुष्टात्मा पुनः प्रार्थयते च मां ॥ &#x9;KK04-03-024-035c&lt;br&gt;&#xA;तमहं कुपिता भीम पुनः कोपं नियम्य च ।&#x9;KK04-03-024-036a&lt;br&gt;&#xA;अब्रवं कामसम्मूढमात्मानं रक्ष कीचक ॥ &#x9;KK04-03-024-036c&lt;br&gt;&#xA;गन्धर्वाणामहं भार्या पञ्चानां महिषी प्रिया ।&#x9;KK04-03-024-037a&lt;br&gt;&#xA;ते त्वां निहन्युर्दुर्धर्षाः शूराः साहसकारिणः ॥ &#x9;KK04-03-024-037c&lt;br&gt;&#xA;एवमुक्तस्तु दुष्टात्मा कीचकः प्रत्युवाच ह ।&#x9;KK04-03-024-038a&lt;br&gt;&#xA;नाहं बिभेमि सैरन्ध्रि गन्धर्वाणां शुचिस्मिते ॥ &#x9;KK04-03-024-038c&lt;br&gt;&#xA;शतं सहस्रमपि वा गन्धर्वाणामहं रणे ।&#x9;KK04-03-024-039a&lt;br&gt;&#xA;समागतं हनिष्यामि त्वं भीरु कुरु मे क्षणम् ॥ &#x9;KK04-03-024-039c&lt;br&gt;&#xA;इत्युक्ता चाब्रवं सूतं कामातुरमहं पुनः ।&#x9;KK04-03-024-040a&lt;br&gt;&#xA;न त्वं प्रतिबलस्तेषां गन्धर्वाणां यशस्विनाम् ॥&#x9;KK04-03-024-040c&lt;br&gt;&#xA;धर्मे स्थिताऽस्मि सततं कुलशीलसमन्विता ।&#x9;KK04-03-024-041a&lt;br&gt;&#xA;नेच्छामि किञ्चिद्वध्यं त्वां तस्माज्जीवसि कीचक ॥ &#x9;KK04-03-024-041c&lt;br&gt;&#xA;एवमुक्तस्तु दुष्टात्मा प्रहस्य स्वनवत्ततः ।&#x9;KK04-03-024-042a&lt;br&gt;&#xA;न तिष्ठति स सन्मार्गे न च धर्मं बुभूषति ॥ &#x9;KK04-03-024-042c&lt;br&gt;&#xA;पापात्मा पापकारी च कामराजवशानुगः ।&#x9;KK04-03-024-043a&lt;br&gt;&#xA;अविनीतश्च दुष्टात्मा प्रत्याख्यातः पुनः पुनः ॥&#x9;KK04-03-024-043c&lt;br&gt;&#xA;दर्शनेदर्शने हन्याद्यदि जह्यां च जीवितम् ।&#x9;KK04-03-024-044a&lt;br&gt;&#xA;धर्मे प्रयतमानानां महान्धर्मो नशिष्यति ॥ &#x9;KK04-03-024-044c&lt;br&gt;&#xA;समयं रक्षमाणानां दारा वो न भवन्ति च ।&#x9;KK04-03-024-045a&lt;br&gt;&#xA;भार्यायां रक्ष्यमाणायां प्रजा भवति रक्षिता ।&#x9;KK04-03-024-045c&lt;br&gt;&#xA;प्रजायां रक्ष्यमाणायामात्मा भवति रक्षितः ॥&#x9;KK04-03-024-045e&lt;br&gt;&#xA;वदतां वर्णधर्मांश्च ब्राह्मणानां च मे श्रुतम् ।&#x9;KK04-03-024-046a&lt;br&gt;&#xA;क्षत्रियस्य सदा धर्मो नान्यो दस्युनिबर्हणात् ॥ &#x9;KK04-03-024-046c&lt;br&gt;&#xA;पश्यतो धर्मराजस्य कीचको माऽन्वधावत ।&#x9;KK04-03-024-047a&lt;br&gt;&#xA;तवैव च समक्षं वै भीमसेन महाबल ॥ &#x9;KK04-03-024-047c&lt;br&gt;&#xA;त्वया चाहं परित्राता भीम तस्माज्जटासुरात् ॥&#x9;KK04-03-024-048ac&lt;br&gt;&#xA;जयद्रथं तथैव त्वमजैषीर्भ्रातृभिः सह ।&#x9;KK04-03-024-049a&lt;br&gt;&#xA;जहीममपि पापिष्ठं योयं मामवमन्यते ।&#x9;KK04-03-024-049c&lt;br&gt;&#xA;कीचको राजवाल्लभ्याच्छोककृन्मम भारत ॥ &#x9;KK04-03-024-049e&lt;br&gt;&#xA;कीचकं कामसन्तप्तं भिन्धि कुम्भमिवाश्मनि ।&#x9;KK04-03-024-050a&lt;br&gt;&#xA;यो निमित्तमनर्थानां बहूनां मम भारत ॥ &#x9;KK04-03-024-050c&lt;br&gt;&#xA;तं चेज्जीवन्तमादित्यः प्रातरभ्युदयिष्यति ।&#x9;KK04-03-024-051a&lt;br&gt;&#xA;विषमालोड्य पास्यामि मा कीचकवशङ्गमम् ॥&#x9;KK04-03-024-051c&lt;br&gt;&#xA;श्रेयो हि मरणं मह्यं भीमसेन तवाग्रतः ।&#x9;KK04-03-024-052a&lt;br&gt;&#xA;इत्युक्त्वा प्रारुदत्कृष्णा भीमस्योरसि संश्रिता ॥ &#x9;KK04-03-024-052c&lt;br&gt;&#xA;भीमश्च तां परिष्वज्य महत्सान्त्वं प्रयुज्य च ।&#x9;KK04-03-024-053a&lt;br&gt;&#xA;कीचकं मनसाऽगच्छत्सृक्किणी परिलेलिहन् ॥ &#x9;KK04-03-024-053c&lt;br&gt;&#xA;आश्वासयित्वा बहुशो भृशमार्तां सुमध्यमाम् ।&#x9;KK04-03-024-054a&lt;br&gt;&#xA;हेतुतत्वार्थसंयुक्तैर्वचोभिर्द्रुपदात्मजाम् ॥ &#x9;KK04-03-024-054c&lt;br&gt;&#xA;प्रमृज्य वदनं तस्याः पाणिनाऽश्रुसमाकुलम् ।&#x9;KK04-03-024-055a&lt;br&gt;&#xA;उवाच चैनां दुःखार्तां भीमः क्रोधसमन्वितः ॥ ॥&#x9;KK04-03-024-055c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/025/</guid>
      <description>&lt;p&gt;अध्यायः 025&lt;/p&gt;&#xA;&lt;p&gt;द्रौपद्या भीमवचनात्कीचकम् प्रति नर्तनशालाया उभयोः समागमे सङ्केतस्थानत्वनिर्धारणेन रात्रौ तत्रागमनचोदना ॥ 1 ॥&#xA;भीम उवाच &#x9;KK04-03-025-001&lt;br&gt;&#xA;तथा भद्रे करिष्यामि यथा त्वं भीरु भाषसे ।&#x9;KK04-03-025-001a&lt;br&gt;&#xA;अद्यैनं सूदयिष्यामि कीचकं सह बान्धवैः ॥ &#x9;KK04-03-025-001c&lt;br&gt;&#xA;अस्याः प्रदोषे शर्वर्याः कुरुष्वानेन संविदम् ।&#x9;KK04-03-025-002a&lt;br&gt;&#xA;दुःखं शोकं च निर्धूय याज्ञसेनि शुचिस्मिते ॥ &#x9;KK04-03-025-002c&lt;br&gt;&#xA;यैषा नर्तनशालेह मत्स्यराजेन कारिता ।&#x9;KK04-03-025-003a&lt;br&gt;&#xA;दिवात्र कन्या नृत्यन्ति रात्रौ यान्ति तथा गृहम् ॥ &#x9;KK04-03-025-003c&lt;br&gt;&#xA;तत्रास्ति शयनं भीरु दृढाङ्गं सुप्रतिष्ठितम् ।&#x9;KK04-03-025-004a&lt;br&gt;&#xA;तत्रैनं दर्शयिष्यामि पूर्वप्रेतान्पितामहान् ।&#x9;KK04-03-025-004c&lt;br&gt;&#xA;त्वद्दर्शनसमुत्थेन कामेनाकुलितेन्द्रियम् ॥ &#x9;KK04-03-025-004e&lt;br&gt;&#xA;सङ्केतं सूतपुत्रस्य कारयस्व शुभानने ।&#x9;KK04-03-025-005a&lt;br&gt;&#xA;यथा परे न पश्येयुः कुर्वन्तीं तेन संविदम् ॥&#x9;KK04-03-025-005c&lt;br&gt;&#xA;तथा कुरुष्व कल्याणि यथा सन्निहितो भवेत् ।&#x9;KK04-03-025-006a&lt;br&gt;&#xA;तथा कुर्याश्च सङ्केतं सूतपुत्रस्य संवृतम् ॥ &#x9;KK04-03-025-006c&lt;br&gt;&#xA;आवयोः सङ्गमं भीरु यथा मर्त्यो न बुध्यति ।&#x9;KK04-03-025-007a&lt;br&gt;&#xA;कीचकस्य विनाशाय तथा कुरु नृपात्मजे ॥&#x9;KK04-03-025-007c&lt;br&gt;&#xA;वैशम्पायन उवाच &#x9;KK04-03-025-008&lt;br&gt;&#xA;तत्र तौ कथयित्वा तु बाष्पमुत्सृज्य दुःखितौ ।&#x9;KK04-03-025-008a&lt;br&gt;&#xA;रात्रिशेषं तमत्युग्रं धारयामासतुर्हृदि ॥&#x9;KK04-03-025-008c&lt;br&gt;&#xA;भीमेन च प्रतिज्ञाते कीचकस्य वधे तदा ।&#x9;KK04-03-025-009a&lt;br&gt;&#xA;द्रौपदी च सुदेष्णायाः प्रविवेश पुनर्गृहम् ॥ &#x9;KK04-03-025-009c&lt;br&gt;&#xA;तस्यां रजन्यां व्युष्टायां प्रातरुत्थाय कीचकः ।&#x9;KK04-03-025-010a&lt;br&gt;&#xA;गत्वा राजकुलायैव द्रौपदीमिदमब्रवीत् ॥ &#x9;KK04-03-025-010c&lt;br&gt;&#xA;यत्त्वाऽहं पश्यतो राज्ञः पातयित्वा पदाऽहनम् ।&#x9;KK04-03-025-011a&lt;br&gt;&#xA;न कञ्चिल्लभसे नाथमभिपन्ना बलीयसा ॥&#x9;KK04-03-025-011c&lt;br&gt;&#xA;प्रवादेन तु मात्स्यानामयं राजेति चोच्यते ।&#x9;KK04-03-025-012a&lt;br&gt;&#xA;अहमेव हि राजा वै मात्स्यानां वाहिनीपतिः ॥ &#x9;KK04-03-025-012c&lt;br&gt;&#xA;सा सुखं प्रतिपद्यस्व दासो भीरु भवामि ते ।&#x9;KK04-03-025-013a&lt;br&gt;&#xA;न ह्यहं त्वामृते भीरु चिरं जीवितुमुत्सहे ॥ &#x9;KK04-03-025-013c&lt;br&gt;&#xA;अहन्यहनि सुश्रोणि शतनिष्कं ददामि ते ।&#x9;KK04-03-025-014a&lt;br&gt;&#xA;दासीशतं च ते दद्यां दासानामपि चापरम् ॥ &#x9;KK04-03-025-014c&lt;br&gt;&#xA;रथांश्चाश्वतरीयुक्तानस्तु नौ भीरु सङ्गमः ।&#x9;KK04-03-025-015a&lt;br&gt;&#xA;सुदासानां सहस्रं च महिषाणां सहस्रकम् ॥ &#x9;KK04-03-025-015c&lt;br&gt;&#xA;अन्तःपुरसहस्रं च हेमकूटसहस्रकम् ।&#x9;KK04-03-025-016a&lt;br&gt;&#xA;तुभ्यं दास्यामि सर्वाणि राजार्हाण्यम्बराणि च ॥&#x9;KK04-03-025-016c&lt;br&gt;&#xA;द्रौपद्युवाच &#x9;KK04-03-025-017&lt;br&gt;&#xA;एतन्मे वचनं सत्यं प्रतिपद्यस्व कीचक ।&#x9;KK04-03-025-017a&lt;br&gt;&#xA;न ते सखा वा भ्राता वा जानीयात्सङ्गमं मया ॥ &#x9;KK04-03-025-017c&lt;br&gt;&#xA;अनुप्रवादाद्भीताऽस्मि गन्धर्वाणां यशस्विनाम् ।&#x9;KK04-03-025-018a&lt;br&gt;&#xA;अनुबोधादनर्थः स्यादयशश्च महद्भवेत् ।&#x9;KK04-03-025-018c&lt;br&gt;&#xA;एतन्मे प्रतिजानीहि ततोऽहं वशगा तव ॥ &#x9;KK04-03-025-018e&lt;br&gt;&#xA;कीचक उवाच &#x9;KK04-03-025-019&lt;br&gt;&#xA;एवमेतत्करिष्यामि यथा सुश्रोणि भाषसे ।&#x9;KK04-03-025-019a&lt;br&gt;&#xA;एकोऽहमागमिष्यामि शून्यमावसथं तव ॥ &#x9;KK04-03-025-019c&lt;br&gt;&#xA;समागमार्थं रम्भोरु त्वया मदनदर्पितः ।&#x9;KK04-03-025-020a&lt;br&gt;&#xA;यथा त्वां नैव पश्येयुर्गन्धर्वाः सूर्यवर्चसः ॥ &#x9;KK04-03-025-020c&lt;br&gt;&#xA;द्रौपद्युवाच &#x9;KK04-03-025-021&lt;br&gt;&#xA;यदेतन्नर्तनागारं मात्स्यराजेन कारितम् ।&#x9;KK04-03-025-021a&lt;br&gt;&#xA;दिवात्र कन्या नृत्यन्ति रात्रौ यान्ति स्वकं गृहम् ॥ &#x9;KK04-03-025-021c&lt;br&gt;&#xA;निशायां तत्र गच्छेथा गन्धर्वास्तन्न जानते ।&#x9;KK04-03-025-022a&lt;br&gt;&#xA;तत्र दोषः परिहृतो भविष्यति न संशयः ॥ &#x9;KK04-03-025-022c&lt;br&gt;&#xA;एकस्त्वं नर्तनागारं रात्रौ सङ्केतमाव्रज ।&#x9;KK04-03-025-023a&lt;br&gt;&#xA;तत्राहं भविता तुभ्यं वशगा नात्र संशयः ॥ &#x9;KK04-03-025-023c&lt;br&gt;&#xA;कीचक उवाच &#x9;KK04-03-025-024&lt;br&gt;&#xA;तथा भद्रे करिष्यामि यथा त्वं भीरु वक्ष्यसि ।&#x9;KK04-03-025-024a&lt;br&gt;&#xA;एकः सन्नर्तनागारमागमिष्यामि भामिनि ।&#x9;KK04-03-025-024c&lt;br&gt;&#xA;समागमार्थं सुश्रोणि शपे च सुकृतेन मे ॥ &#x9;KK04-03-025-024e&lt;br&gt;&#xA;यथा त्वां नावबुध्यन्ति गन्धर्वा वरवर्णिनि ।&#x9;KK04-03-025-025a&lt;br&gt;&#xA;सत्यं ते प्रतिजानामि गन्धर्वेभ्यो न ते भयम् ।&#x9;KK04-03-025-025c&lt;br&gt;&#xA;अलङ्करिष्याम्यद्याहं त्वत्समागमनाय वै ॥ &#x9;KK04-03-025-025e&lt;br&gt;&#xA;वासांसि च विचित्राणि मनोज्ञानि तवापि च ।&#x9;KK04-03-025-026a&lt;br&gt;&#xA;यथा मां न त्यजेथास्त्वं तथ रंस्ये त्वया सह ॥ &#x9;KK04-03-025-026c&lt;br&gt;&#xA;द्रौपद्युवाच &#x9;KK04-03-025-027&lt;br&gt;&#xA;तथा चेदप्यहं सूत दर्शयिष्यामि ते सुखम् ।&#x9;KK04-03-025-027a&lt;br&gt;&#xA;यन्नानुभूतं भवता जन्मप्रभृति कीचक ॥ &#x9;KK04-03-025-027c&lt;br&gt;&#xA;वैशम्पायन उवाच &#x9;KK04-03-025-028&lt;br&gt;&#xA;तमर्थमपि जल्पन्त्या द्रौपद्याः कीचकस्य ह ।&#x9;KK04-03-025-028a&lt;br&gt;&#xA;क्षणमात्रं तदभवन्मासेनैव समं नृप ॥ &#x9;KK04-03-025-028c&lt;br&gt;&#xA;कीचकोऽथ गृहं गत्वा भृशं हर्षपरिप्लुतः ।&#x9;KK04-03-025-029a&lt;br&gt;&#xA;सैरन्ध्रीरूपिणीं मूढो मृत्युं तां नावबुद्धवान् ॥ &#x9;KK04-03-025-029c&lt;br&gt;&#xA;गन्धाभरणमाल्येषु व्यासक्तः स विशेषतः ।&#x9;KK04-03-025-030a&lt;br&gt;&#xA;अलञ्चक्रे तदाऽऽत्मानं सत्वरः काममोहितः ॥ &#x9;KK04-03-025-030c&lt;br&gt;&#xA;तस्य तत्कुर्वतः कर्म कालो दीर्घ इवाभवत् ।&#x9;KK04-03-025-031a&lt;br&gt;&#xA;अनुचिन्तयतश्चापि तामेवायतलोचनाम् ॥ &#x9;KK04-03-025-031c&lt;br&gt;&#xA;आसीदभ्यधिका चापि श्रीः श्रियं प्रमुमुक्षतः ।&#x9;KK04-03-025-032a&lt;br&gt;&#xA;निर्वाणकाले दीपस्य वर्तीमिव दिधक्षतः ॥ &#x9;KK04-03-025-032c&lt;br&gt;&#xA;कृतसम्प्रत्ययस्तस्याः कीचकः काममोहितः ।&#x9;KK04-03-025-033a&lt;br&gt;&#xA;नाजानात्पतनं स्वस्य चिन्तयंस्तां शुभाननाम् ॥ &#x9;KK04-03-025-033c&lt;br&gt;&#xA;ततस्तु द्रौपदी गत्वा भीमसेनं महानसे ।&#x9;KK04-03-025-034a&lt;br&gt;&#xA;उपातिष्ठत कल्याणी कौरव्यं पतिमन्तिकात् ॥ &#x9;KK04-03-025-034c&lt;br&gt;&#xA;तमुवाच सुकेशान्ता कीचकस्य कृतो मया ।&#x9;KK04-03-025-035a&lt;br&gt;&#xA;सङ्गमो नर्तनागारे यथाऽवोचः परन्तप ॥ &#x9;KK04-03-025-035c&lt;br&gt;&#xA;कालेन नियतं बद्धः कामेन च बलात्कृतः ।&#x9;KK04-03-025-036a&lt;br&gt;&#xA;शून्यं स नर्तनागारमागमिष्यति कीचकः ।&#x9;KK04-03-025-036c&lt;br&gt;&#xA;एको निशि महाबाहो कीचकं तं निषूदय ॥ &#x9;KK04-03-025-036e&lt;br&gt;&#xA;तं सूतपुत्रं कौन्तेय कीचकं मददर्पितम् ।&#x9;KK04-03-025-037a&lt;br&gt;&#xA;गत्वा त्वं नर्तनागारं निर्जीवं कुरु पाण्डव ॥ &#x9;KK04-03-025-037c&lt;br&gt;&#xA;गर्वितः सूतपुत्रोऽसौ गन्धर्वानवमन्यते ।&#x9;KK04-03-025-038a&lt;br&gt;&#xA;स त्वं प्रहरतांश्रेष्ठ नालं नाग इवोद्धर ॥&#x9;KK04-03-025-038c&lt;br&gt;&#xA;अस्रं दुःखाभिभूताया मम मार्जस्व भारत ।&#x9;KK04-03-025-039a&lt;br&gt;&#xA;बाहुवीर्यानुरूपं च दर्शयाद्य पराक्रमम् ।&#x9;KK04-03-025-039c&lt;br&gt;&#xA;आत्मनश्चैव भद्रं ते कुरु मानं कुलस्य च ॥ &#x9;KK04-03-025-039e&lt;br&gt;&#xA;भीम उवाच &#x9;KK04-03-025-040&lt;br&gt;&#xA;स्वागतं ते वरारोहे यन्मां वेदयसे प्रियम् ।&#x9;KK04-03-025-040a&lt;br&gt;&#xA;नह्यस्य कञ्चिदिच्छामि सहायं वरवर्णिनि ॥ &#x9;KK04-03-025-040c&lt;br&gt;&#xA;सा मे प्रीतिस्त्वयाऽऽख्याता कीचकस्य समागमे ।&#x9;KK04-03-025-041a&lt;br&gt;&#xA;हत्वा हिडिम्बं या प्रीतिर्ममासीत्सा शुचिस्मिते ॥ &#x9;KK04-03-025-041c&lt;br&gt;&#xA;सत्यं भ्रातॄंश्च पुत्रांश्च पुरस्कृत्य शपामि ते ।&#x9;KK04-03-025-042a&lt;br&gt;&#xA;कीचकं निहनिष्यामि वृत्रं देवपतिर्यथा ॥&#x9;KK04-03-025-042c&lt;br&gt;&#xA;प्रसह्य निहनिष्यामि केशवः केशिनं यथा ।&#x9;KK04-03-025-043a&lt;br&gt;&#xA;रहस्यं वा प्रकाशं वा सूदयिष्यामि कीचकम् ॥ &#x9;KK04-03-025-043c&lt;br&gt;&#xA;अहं भद्रे हनिष्यामि कीचकं मदनान्वितम् ।&#x9;KK04-03-025-044a&lt;br&gt;&#xA;यस्त्वां कामाभिभूतात्मा दुर्लभामभिमन्यते ॥ &#x9;KK04-03-025-044c&lt;br&gt;&#xA;अथ चेदवबुध्यन्ति सूतपुत्रं मया हतम् ।&#x9;KK04-03-025-045a&lt;br&gt;&#xA;निर्मनुष्यं करिष्यामि मत्स्यानामिदमालयम् ॥ &#x9;KK04-03-025-045c&lt;br&gt;&#xA;मया हतांश्चेन्मात्स्यांस्तु धार्तराष्ट्रो विबुध्यति ।&#x9;KK04-03-025-046a&lt;br&gt;&#xA;दुर्योधनं ततो हत्वा सानुबन्धं सबान्धवम् ।&#x9;KK04-03-025-046c&lt;br&gt;&#xA;कुरूणामखिलं राज्यं प्रतिपत्स्यामि भामिनि ॥ &#x9;KK04-03-025-046e&lt;br&gt;&#xA;नाहं शक्तोऽनुनयितुं कुन्तीपुत्रं युधिष्ठिरम् ।&#x9;KK04-03-025-047a&lt;br&gt;&#xA;कामं सत्यमुपासीत कुन्तीपुत्रो युधिष्ठिरः ।&#x9;KK04-03-025-047c&lt;br&gt;&#xA;काममन्ये ह्युपासन्तु विनीता धर्मचारिणः ॥ &#x9;KK04-03-025-047e&lt;br&gt;&#xA;त्वां तु दुःखमिदं प्राप्तां नाहं शक्नोम्युपेक्षितुम् ।&#x9;KK04-03-025-048a&lt;br&gt;&#xA;निर्वृता भव पाञ्चालि कीचकस्य वधात्पुनः ॥ &#x9;KK04-03-025-048c&lt;br&gt;&#xA;द्रौपद्युवाच &#x9;KK04-03-025-049&lt;br&gt;&#xA;कीचकस्य वधं भीम यदि जानन्ति नागराः ।&#x9;KK04-03-025-049a&lt;br&gt;&#xA;त्वया कृतं महाबाहो नाहं जीवितुमुत्सहे ॥ &#x9;KK04-03-025-049c&lt;br&gt;&#xA;कथं सत्याच्च नापेयाद्राजाऽयं मत्कृते प्रभो ।&#x9;KK04-03-025-050a&lt;br&gt;&#xA;निशि गूढं तथा भीम कीचकं तं निपातय ॥&#x9;KK04-03-025-050c&lt;br&gt;&#xA;अनुबुद्धे हि कौन्तेयो धर्मराजो युधिष्ठिरः ।&#x9;KK04-03-025-051a&lt;br&gt;&#xA;पुनर्वनं व्रजेद्धीमाननुजैः परिवारितः ॥&#x9;KK04-03-025-051c&lt;br&gt;&#xA;कश्च धर्मपरं ज्येष्ठमतिवर्तेत भारत ।&#x9;KK04-03-025-052a&lt;br&gt;&#xA;भीम भीताऽस्मि सम्बोधात्साधु मा चापलं कृथाः ॥&#x9;KK04-03-025-052c&lt;br&gt;&#xA;यथा न कश्चिज्जानीते सूतपुत्रं त्वया हतम् ।&#x9;KK04-03-025-053a&lt;br&gt;&#xA;तथा कुरुष्व कौरव्य बलवन्नरिमर्दन ।&#x9;KK04-03-025-053c&lt;br&gt;&#xA;अदृश्यमानस्त्वं तस्य भिन्धि प्राणानरिन्दम ॥ ॥&#x9;KK04-03-025-053e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/026/</guid>
      <description>&lt;p&gt;अध्यायः 026&lt;/p&gt;&#xA;&lt;p&gt;भीमेन कीचकागमनात्पूर्वमेव नर्तनागारमेत्य शय्यायां शयनम् ॥ 1 ॥ पश्चात्समागतेन कीचकेन भीमम् प्रति द्रौपदी बुद्ध्या संस्पर्शनपूर्वकं सम्भाषणम् ॥ 2 ॥ भीमेन नियुद्धेन कीचकमारणम् ॥ 3 ॥ पश्चाद्द्रौपद्या समाह्वानादुपकीचकानां तत्र समागमनम् ॥ 4 ॥&#xA;भीम उवाच &#x9;KK04-03-026-001&lt;br&gt;&#xA;तथा भद्रे करिष्यामि यथा त्वं भीरु भाषसे ।&#x9;KK04-03-026-001a&lt;br&gt;&#xA;अदृश्यमानस्तस्याहं तमिस्रायां सकुण्डलम् ॥ &#x9;KK04-03-026-001c&lt;br&gt;&#xA;नागो बिल्वमिवाक्रम्य पोथयिष्यामि तच्छिरः ।&#x9;KK04-03-026-002a&lt;br&gt;&#xA;अलभ्यामिच्छतस्तस्य कीचकस्य दुरात्मनः ॥&#x9;KK04-03-026-002c&lt;br&gt;&#xA;मया यदुक्तं पाञ्चालि धर्मराजसुतं प्रति ।&#x9;KK04-03-026-003a&lt;br&gt;&#xA;कोपादृते किमन्यत्तु नानुवर्तेत को नृपम् ॥ &#x9;KK04-03-026-003c&lt;br&gt;&#xA;वैशम्पायन उवाच &#x9;KK04-03-026-004&lt;br&gt;&#xA;एवमुक्त्वा महाबाहुस्तत्र पाण्डवनन्दनः ।&#x9;KK04-03-026-004a&lt;br&gt;&#xA;अर्धरात्रे तदोत्थाय सत्ववान्भीमविक्रमः ॥&#x9;KK04-03-026-004c&lt;br&gt;&#xA;अवदातेन मृदुना पटेनाच्छादितस्तथा ।&#x9;KK04-03-026-005a&lt;br&gt;&#xA;द्रौपदीं पृष्ठतः कृत्वा यत्रासीन्नर्तनालयः ॥ &#x9;KK04-03-026-005c&lt;br&gt;&#xA;स भीमः प्रथमं गत्वा तमिस्रायामुपाविशत् ।&#x9;KK04-03-026-006a&lt;br&gt;&#xA;मृगं सिंह इवादृश्यः प्रत्याकाङ्क्षत्स कीचकम् ॥&#x9;KK04-03-026-006c&lt;br&gt;&#xA;कीचकस्तु शिरःस्नातो निशायां समलङ्कृतः ।&#x9;KK04-03-026-007a&lt;br&gt;&#xA;सङ्केतमगमत्तूर्णं शून्यागारमपावृतम् ॥ &#x9;KK04-03-026-007c&lt;br&gt;&#xA;तदेव नर्तनागारं पाञ्चाली यदभाषत ।&#x9;KK04-03-026-008a&lt;br&gt;&#xA;तां मन्यमानः सङ्केते सैरन्ध्रीं काममोहितः ॥ &#x9;KK04-03-026-008c&lt;br&gt;&#xA;प्रविश्य नर्तनागारं ततस्तं पुरुषर्षभम् ।&#x9;KK04-03-026-009a&lt;br&gt;&#xA;पूर्वागतं भीमसेनं दृप्तमप्रतिमौजसम् ॥&#x9;KK04-03-026-009c&lt;br&gt;&#xA;शयानं शयने तत्र मृत्युं मूढः परामृशत् ।&#x9;KK04-03-026-010a&lt;br&gt;&#xA;जाज्वल्यमानं कोपेन कृष्णाधर्षणजेन च ॥&#x9;KK04-03-026-010c&lt;br&gt;&#xA;एकान्ते भीममासाद्य कीचकः कालचोदितः ।&#x9;KK04-03-026-011a&lt;br&gt;&#xA;हर्षोन्मथितचित्तात्मा स्मयमानोऽभ्यभाषत ॥&#x9;KK04-03-026-011c&lt;br&gt;&#xA;प्रहितं ते मया भद्रे बहुवित्तं शुचिस्मिते ।&#x9;KK04-03-026-012a&lt;br&gt;&#xA;त्वयि तिष्ठतु तत्सर्वं यथाऽसि स्वयमागता ॥ &#x9;KK04-03-026-012c&lt;br&gt;&#xA;अकस्मान्मां प्रशंसन्ति सदा गृहगताः स्त्रियः ।&#x9;KK04-03-026-013a&lt;br&gt;&#xA;बलवान्दर्शनीयश्च नान्यस्ते सदृशः पुमान् ॥&#x9;KK04-03-026-013c&lt;br&gt;&#xA;अहं रूपेण सम्पन्नः स्नातो गुरुविभूषितः ।&#x9;KK04-03-026-014a&lt;br&gt;&#xA;नित्यमेव प्रियः स्त्रीणां सौभाग्यात्प्रियदर्शनः ।&#x9;KK04-03-026-014c&lt;br&gt;&#xA;रूपस्य तन्मया प्राप्तं फलं कमललोचने ॥ &#x9;KK04-03-026-014e&lt;br&gt;&#xA;भीम उवाच &#x9;KK04-03-026-015&lt;br&gt;&#xA;दिष्ट्या त्वं दर्शनीयोसि दिष्ट्याऽऽत्मानं प्रशंससि ॥&#x9;KK04-03-026-015a&lt;br&gt;&#xA;त्वयाऽपीदृग्गुणा नारी रूपशीलसमन्विता ।&#x9;KK04-03-026-015c&lt;br&gt;&#xA;अदृष्टपूर्वा पश्य त्वं यतो जानासि सूतज ।&#x9;KK04-03-026-016a&lt;br&gt;&#xA;द्रक्ष्यसि त्वं मुहूर्तेन यथेयं स्त्री गुणान्विता ॥&#x9;KK04-03-026-016c&lt;br&gt;&#xA;उपरंस्यसि कामाच्च शीघ्रं त्वं स्प्रष्टुमर्हसि ।&#x9;KK04-03-026-017a&lt;br&gt;&#xA;ईदृशस्तु त्वया स्पर्शः स्पृष्टपूर्वो न कर्हिचित् ॥&#x9;KK04-03-026-017c&lt;br&gt;&#xA;स्पर्शं वेत्सि विदग्धस्त्वं कामधर्मविचक्षणः ।&#x9;KK04-03-026-018a&lt;br&gt;&#xA;स्त्रीणां प्रीतिकरो नान्यस्त्वत्समः पुरुषस्त्विह ॥ &#x9;KK04-03-026-018c&lt;br&gt;&#xA;वैशम्पायन उवाच &#x9;KK04-03-026-019&lt;br&gt;&#xA;इत्युक्त्वा तं महाबाहुर्भीमो भीमपराक्रमः ।&#x9;KK04-03-026-019a&lt;br&gt;&#xA;सहसोत्पत्य कौन्तेयः प्रहस्येदमुवाच ह ॥&#x9;KK04-03-026-019c&lt;br&gt;&#xA;अद्य त्वां भगिनी पापं कृष्यमाणं मया भुवि ।&#x9;KK04-03-026-020a&lt;br&gt;&#xA;द्रक्ष्यतेऽद्रिप्रतीकाशं सिंहेनेव महागजम् ॥ &#x9;KK04-03-026-020c&lt;br&gt;&#xA;निराबाधा त्वयि हते सैरन्ध्री विचरिष्यति ।&#x9;KK04-03-026-021a&lt;br&gt;&#xA;सुखमेव चरिष्यन्ति सैरन्ध्र्याः पतयः सदा ॥&#x9;KK04-03-026-021c&lt;br&gt;&#xA;ततो जग्राह केशेषु माल्यवत्सु सुगन्धिषु ॥ &#x9;KK04-03-026-022ac&lt;br&gt;&#xA;गृहीत्वा कीचकं भीमो विरराज महाबलः ।&#x9;KK04-03-026-023a&lt;br&gt;&#xA;गृहीत्वा ग्रासकामस्तु सिंहः क्षुद्रमृगं यथा ॥&#x9;KK04-03-026-023c&lt;br&gt;&#xA;स केशेषु परामृष्टो बलेन बलिनां वरः ।&#x9;KK04-03-026-024a&lt;br&gt;&#xA;आक्षिप्य केशान्वेगेन बाह्वोर्जग्राह पाण्डवम् ॥ &#x9;KK04-03-026-024c&lt;br&gt;&#xA;बाहुयुद्धं तयोरासीत्क्रुद्धयोर्नरसिंहयोः ।&#x9;KK04-03-026-025a&lt;br&gt;&#xA;वसन्ते वासिताहेतोर्बलिनोर्नागयोरिव ॥ &#x9;KK04-03-026-025c&lt;br&gt;&#xA;कीचकानां तु मुख्यस्य नराणामुत्तमस्य च ।&#x9;KK04-03-026-026a&lt;br&gt;&#xA;वालिसुग्रीवयोर्भ्रात्रोः पुरेव कपिसिंहयोः ॥ &#x9;KK04-03-026-026c&lt;br&gt;&#xA;शार्दूलाविव गर्जन्तौ तार्क्ष्यनागाविवोद्यतौ ।&#x9;KK04-03-026-027a&lt;br&gt;&#xA;समयत्नौ समक्रोधौ पतितौ भीमकीचकौ ॥ &#x9;KK04-03-026-027c&lt;br&gt;&#xA;गजाविव मदोन्मत्तौ नदन्तौ पतितौ क्षितौ ।&#x9;KK04-03-026-028a&lt;br&gt;&#xA;वृषभाविव वल्मीकं मृद्नन्तौ समविक्रमौ ॥ &#x9;KK04-03-026-028c&lt;br&gt;&#xA;ईषदागलितं चापि क्रोधाच्चावाङ्मुखं स्थितम् ।&#x9;KK04-03-026-029a&lt;br&gt;&#xA;कीचको बलवान्भीमं जानुभ्यां पातयद्भुवि ॥ &#x9;KK04-03-026-029c&lt;br&gt;&#xA;पातितो भीमसेनस्तु कीचकेन बलीयसा ।&#x9;KK04-03-026-030a&lt;br&gt;&#xA;उत्पपाताथ वेगेन दण्डाहत इवोरगः ॥ &#x9;KK04-03-026-030c&lt;br&gt;&#xA;स्पर्धया च बलोन्मत्तौ तावुभौ भीमकीचकौ ।&#x9;KK04-03-026-031a&lt;br&gt;&#xA;निश्शब्दं पर्यकर्षेतामन्योन्यस्य विनिर्जये ॥ &#x9;KK04-03-026-031c&lt;br&gt;&#xA;ततस्तद्भवनश्रेष्ठं प्राकम्पत तदा भृशम् ।&#x9;KK04-03-026-032a&lt;br&gt;&#xA;तौ क्रोधवशमापन्नावन्योन्यमभिजघ्नतुः ॥ &#x9;KK04-03-026-032c&lt;br&gt;&#xA;तलाभ्यां भीमसेनेन वक्षस्यभिहतो बली ।&#x9;KK04-03-026-033a&lt;br&gt;&#xA;कीचको रोषरक्ताक्षो न चचाल पदात्पदम् ॥&#x9;KK04-03-026-033c&lt;br&gt;&#xA;मुहूर्तमशकत्सोढुं वेगं तस्य महात्मनः ।&#x9;KK04-03-026-034a&lt;br&gt;&#xA;कीचको भीमसेनेन पश्चात्पश्चादहीयत ॥ &#x9;KK04-03-026-034c&lt;br&gt;&#xA;तं हीयमानं विज्ञाय भीमसेनो महाबलः ।&#x9;KK04-03-026-035a&lt;br&gt;&#xA;वक्षस्यानीय वेगेन प्रममाथ विचेतसम् ॥ &#x9;KK04-03-026-035c&lt;br&gt;&#xA;क्रोधाविष्टो विनिश्वस्य पुनश्चैनं वृकोदरः ।&#x9;KK04-03-026-036a&lt;br&gt;&#xA;जग्राह जयतांश्रेष्ठः केशेष्वेव भृशं तदा ॥ &#x9;KK04-03-026-036c&lt;br&gt;&#xA;गृहीत्वा कीचकं भीमो विरराज महाबलः ।&#x9;KK04-03-026-037a&lt;br&gt;&#xA;आमिषार्थे गृहीत्वैव शार्दूलो मृगयूथपम् ॥ &#x9;KK04-03-026-037c&lt;br&gt;&#xA;पुनश्चातिबलस्तत्र कीचको बलदर्पितः ।&#x9;KK04-03-026-038a&lt;br&gt;&#xA;व्यायच्छन्नेव दुर्धर्षः पाण्डवेन तरस्विना ॥&#x9;KK04-03-026-038c&lt;br&gt;&#xA;मुष्टिना भीमसेनेन शिरस्यभिहतो भृशम् ।&#x9;KK04-03-026-039a&lt;br&gt;&#xA;कीचको वृत्तरक्ताक्षो गतासुरपतद्भुवि ॥ &#x9;KK04-03-026-039c&lt;br&gt;&#xA;आस्ये पाणी च पादौ च शिरोग्रीवां सकुण्डलाम् ।&#x9;KK04-03-026-040a&lt;br&gt;&#xA;काये प्रवेशयामास मृदित्वाऽङ्गानि सर्वशः ॥&#x9;KK04-03-026-040c&lt;br&gt;&#xA;स तं मथितसर्वाङ्गं मांसपिण्डमथाकरोत् ॥ &#x9;KK04-03-026-041ac&lt;br&gt;&#xA;तत्राग्निं स्वयमुज्ज्वाल्य पाणिसङ्घर्षजं बली ।&#x9;KK04-03-026-042a&lt;br&gt;&#xA;कृष्णायै दर्शयामास भीमसेनो महाबलः ॥ &#x9;KK04-03-026-042c&lt;br&gt;&#xA;उवाच च महातेजा द्रौपदीं योषितां वराम् ।&#x9;KK04-03-026-043a&lt;br&gt;&#xA;त्वयि कामुकमत्यन्तं पापिनं पारदारिकम् ।&#x9;KK04-03-026-043c&lt;br&gt;&#xA;पश्यैनमेहि पाञ्चालि कामुकोऽयं मया हतः ॥ &#x9;KK04-03-026-043e&lt;br&gt;&#xA;प्रार्थयन्ते सुकेशान्ते ये त्वां शीलसमन्विताम् ।&#x9;KK04-03-026-044a&lt;br&gt;&#xA;एवं स्वपन्ति ते भीरु शेतेऽयं कीचको यथा ।&#x9;KK04-03-026-044c&lt;br&gt;&#xA;यस्त्वामभ्यहनद्भद्रे पदा भूमौ निपात्य च ॥ &#x9;KK04-03-026-044e&lt;br&gt;&#xA;एवमुक्त्वा महाबाहुर्गन्धर्वेण हतं तदा ।&#x9;KK04-03-026-045a&lt;br&gt;&#xA;विज्ञापनार्थमन्येषां विरराम महाहवम् ॥ &#x9;KK04-03-026-045c&lt;br&gt;&#xA;तथा स कीचकं हत्वा गत्वा रोषस्य निष्कृतिम् ।&#x9;KK04-03-026-046a&lt;br&gt;&#xA;आमन्त्र्य द्रौपदीं पश्चात्क्षिप्रमायान्महानसम् ॥ &#x9;KK04-03-026-046c&lt;br&gt;&#xA;स्नात्वाऽनुलेपनं कृत्वा व्यापूर्य च मनोरथम् ।&#x9;KK04-03-026-047a&lt;br&gt;&#xA;सुखोपविष्टः शयने भीमो भीमपराक्रमः ॥ &#x9;KK04-03-026-047c&lt;br&gt;&#xA;ततः कृष्णा यदा मेने गतं भीमं महानसम् ।&#x9;KK04-03-026-048a&lt;br&gt;&#xA;कीचकं घातयित्वा च द्रौपदी योषितां वरा ।&#x9;KK04-03-026-048c&lt;br&gt;&#xA;प्रहृष्टा गतसन्त्रासा सभापालानुवाच ह ॥ &#x9;KK04-03-026-048e&lt;br&gt;&#xA;कीचको निहतः शेते गन्धर्वैः पतिभिर्मम ।&#x9;KK04-03-026-049a&lt;br&gt;&#xA;परस्त्रीकामसन्तप्तं समागच्छन्त पश्यत ॥ &#x9;KK04-03-026-049c&lt;br&gt;&#xA;तच्छ्रुत्वा भाषितं तस्या नर्तनागाररक्षिणः ।&#x9;KK04-03-026-050a&lt;br&gt;&#xA;सहसैव समुत्तस्थुरुल्कामादाय सर्वशः ॥ &#x9;KK04-03-026-050c&lt;br&gt;&#xA;तस्यास्तं निहतं श्रुत्वा कीचकस्य सहोदराः ।&#x9;KK04-03-026-051a&lt;br&gt;&#xA;ततो गत्वा तु तद्वेश्म कीचकं विनिपातितम् ।&#x9;KK04-03-026-051c&lt;br&gt;&#xA;गतासुं ददृशुर्भूमौ रुधिरेण समुक्षितम् ॥&#x9;KK04-03-026-051e&lt;br&gt;&#xA;पार्ष्णिपाणिशिरोहीनं दृष्ट्वा ते विस्मिताऽभवन् ॥ &#x9;KK04-03-026-052ac&lt;br&gt;&#xA;क्वास्य ग्रीवा क्व चरणौ क्व पाणी क्व शिरः क्व दृक् ।&#x9;KK04-03-026-053a&lt;br&gt;&#xA;इति स्म ते परीक्षन्ते गन्धर्वेण हतं तदा ॥ &#x9;KK04-03-026-053c&lt;br&gt;&#xA;अमानुषं कृतं कर्म तं दृष्ट्वा विनिपातितम् ।&#x9;KK04-03-026-054a&lt;br&gt;&#xA;निरीक्षन्ते ततः सर्वे परं विस्मयमागताः ॥॥&#x9;KK04-03-026-054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/027/</guid>
      <description>&lt;p&gt;अध्यायः 027&lt;/p&gt;&#xA;&lt;p&gt;भ्रातृवधामर्षितैरुपकीचकैः पाञ्चाल्याः कीचकेन सह चरमविमानसमारोपणेन श्मशानप्रापणम् ॥ 1 ॥ द्रौपदीसमाक्रन्दनिनदश्रवणात्पितृवनमुपागतवता भीमेनोपकीचकानाम् पञ्चाधिकशतस्य पञ्चताप्रापणम् ॥ 2 ॥ भीमेन द्रौपद्याः पतिव्रतोपाख्यानकथनात्समाश्वासनेन स्वावासप्रेषणपूर्वकम् महानसप्रवेशः ॥ 3 ॥&#xA;वैशम्पायन उवाच &#x9;KK04-03-027-001&lt;br&gt;&#xA;तत्काले तु समागम्य सर्वे तत्रास्य बान्धवाः ।&#x9;KK04-03-027-001a&lt;br&gt;&#xA;रुरुदुः कीचकं दृष्ट्वा परिवार्योपतस्थिरे ॥ &#x9;KK04-03-027-001c&lt;br&gt;&#xA;सर्वे संहृष्टरोमाणः सन्त्रस्ताः प्रेक्ष्य कीचकम् ।&#x9;KK04-03-027-002a&lt;br&gt;&#xA;तथा सम्भुग्नसर्वाङ्गं कूर्मं स्थल इवोद्धृतम् ॥ &#x9;KK04-03-027-002c&lt;br&gt;&#xA;पोथितं भीमसेनेन महेन्द्रेणेव दानवम् ।&#x9;KK04-03-027-003a&lt;br&gt;&#xA;कीचकं बलसम्मत्तं दुर्धर्षं येन केन चित् ॥&#x9;KK04-03-027-003c&lt;br&gt;&#xA;गन्धर्वेण हतं श्रुत्वा कीचकं पुरुषर्षभम् ।&#x9;KK04-03-027-004a&lt;br&gt;&#xA;संस्कारयितुमिच्छन्तो बहिर्नेतुं प्रचक्रमुः ॥&#x9;KK04-03-027-004c&lt;br&gt;&#xA;अपश्यन्नथ ते कृष्णां सूतपुत्राः समागताः ।&#x9;KK04-03-027-005a&lt;br&gt;&#xA;अदूरादनवद्याङ्गीं स्तम्भमालिङ्ग्य तिष्ठतीम् ॥&#x9;KK04-03-027-005c&lt;br&gt;&#xA;समागतेषु सूतेषु तानुवाचोपकीचकः ।&#x9;KK04-03-027-006a&lt;br&gt;&#xA;हसन्निव तदाऽमर्षान्निर्दहन्निव चक्षुषा ॥ &#x9;KK04-03-027-006c&lt;br&gt;&#xA;हन्यतां शीघ्रमसती यत्कृते कीचको हतः ।&#x9;KK04-03-027-007a&lt;br&gt;&#xA;अथवा नैव हन्तव्या दह्यतां कामिना सह ॥ &#x9;KK04-03-027-007c&lt;br&gt;&#xA;मृतस्यापि प्रियं कार्यं सूतपुत्रस्य सर्वथा ।&#x9;KK04-03-027-008a&lt;br&gt;&#xA;इयं हि दुष्टचरिता मम भ्रातुरमित्रिणी ॥ &#x9;KK04-03-027-008c&lt;br&gt;&#xA;यत्कृते मरणं प्राप्तो नेयं जीवितुमर्हति ।&#x9;KK04-03-027-009a&lt;br&gt;&#xA;सहेयं दह्यतां सूता आमन्त्र्य च जनाधिपम् ।&#x9;KK04-03-027-009c&lt;br&gt;&#xA;हतस्यापि हि गन्धर्वैः कीचकस्य प्रियं भवेत् ॥&#x9;KK04-03-027-009e&lt;br&gt;&#xA;वैशम्पायन उवाच &#x9;KK04-03-027-010&lt;br&gt;&#xA;ततो विराटमासाद्य सूताः प्राञ्जलयोऽब्रुवन् ।&#x9;KK04-03-027-010a&lt;br&gt;&#xA;कीचकोऽयं हतः शेते गन्धर्वैः कामरूपिभिः ॥ &#x9;KK04-03-027-010c&lt;br&gt;&#xA;सैरन्ध्र्या घातितो रात्रौ तं दहेम सहानया ।&#x9;KK04-03-027-011a&lt;br&gt;&#xA;मानिताः स्मस्त्वया वीर तदनुज्ञातुमर्हसि ॥ &#x9;KK04-03-027-011c&lt;br&gt;&#xA;पराक्रमं तु सूतानां ज्ञात्वा राजाऽन्वमन्यत ।&#x9;KK04-03-027-012a&lt;br&gt;&#xA;सैरन्ध्र्याः सूतपुत्रेण सह दाहं नराधिपः ॥ &#x9;KK04-03-027-012c&lt;br&gt;&#xA;ततस्ते समनुज्ञाताः सर्वे तत्रास्य बान्धवाः ।&#x9;KK04-03-027-013a&lt;br&gt;&#xA;रुरुदुः कीचकं दृष्ट्वा परिवार्याभितः स्थिताः ॥ &#x9;KK04-03-027-013c&lt;br&gt;&#xA;आरोप्य कृष्णां सह कीचकेन निबध्य केशेषु च पादयोश्च ।&#x9;KK04-03-027-014a&lt;br&gt;&#xA;ते चापि सूता वचनैरवोचन्नुद्दिश्य चैनामभिवीक्ष्य कृष्णाम् ॥ &#x9;KK04-03-027-014c&lt;br&gt;&#xA;यस्याः कृतेऽयं निहतो महात्मा तस्माद्धि सा कीचकमार्गमेतु ।&#x9;KK04-03-027-015a&lt;br&gt;&#xA;अवार्यसत्वेन च कीचकेन गतासुना सुन्दरी स्वर्गलोकम् ॥&#x9;KK04-03-027-015c&lt;br&gt;&#xA;सा तेन कृष्णा शयने निबद्धा यशस्विनी चैव मनस्विनी च ।&#x9;KK04-03-027-016a&lt;br&gt;&#xA;अनार्यसत्त्वेन महार्यसत्त्वा गतासुना सा प्ररुरोद कृष्णा ।&#x9;KK04-03-027-016c&lt;br&gt;&#xA;विलम्बमाना विवशा हि दुष्टैस्तत्रैव पर्यङ्कवरे शुभाङ्गी ॥ &#x9;KK04-03-027-016e&lt;br&gt;&#xA;ह्रियमाणाऽथ सुश्रोणी सूतपुत्रैरनिन्दिता ।&#x9;KK04-03-027-017a&lt;br&gt;&#xA;प्राक्रोशन्नाथमिच्छन्ती कृष्णा नाथवती सती ॥ &#x9;KK04-03-027-017c&lt;br&gt;&#xA;मृतेन सह बद्धाङ्गी निराशा जीविते तदा ।&#x9;KK04-03-027-018a&lt;br&gt;&#xA;श्मशानाभिमुखं नीता करेणुरिव रौति सा ॥ &#x9;KK04-03-027-018c&lt;br&gt;&#xA;द्रौपद्युवाच &#x9;KK04-03-027-019&lt;br&gt;&#xA;जयो जयेशो विजयो जयत्सेनो जयद्बलः ।&#x9;KK04-03-027-019a&lt;br&gt;&#xA;ते मे वाचं विजानन्तु सूतपुत्रा नयन्ति माम् ॥ &#x9;KK04-03-027-019c&lt;br&gt;&#xA;येषां दुन्दुभिनिर्घोषो ज्याघोषः श्रूयते महान् ।&#x9;KK04-03-027-020a&lt;br&gt;&#xA;ते मे वाचं विजानन्तु सूतपुत्रा नयन्ति माम् ॥ &#x9;KK04-03-027-020c&lt;br&gt;&#xA;येषां ज्यातलनिर्घोषो विस्फूर्जितमिवाशनेः ।&#x9;KK04-03-027-021a&lt;br&gt;&#xA;अश्रूयत महान्युद्धे भीमघोपस्तरस्विनाम् ॥ &#x9;KK04-03-027-021c&lt;br&gt;&#xA;रथघोषश्च बलवान्गन्धर्वाणां तरस्विनाम् ।&#x9;KK04-03-027-022a&lt;br&gt;&#xA;ते मे वाचं विजानन्तु सूतपुत्रा नयन्ति माम् ॥ &#x9;KK04-03-027-022c&lt;br&gt;&#xA;येषां वीर्यमतुल्यं तु शक्रस्येव बलं यशः ।&#x9;KK04-03-027-023a&lt;br&gt;&#xA;राजसिंहा इवाग्र्यास्ते मां जानन्तु सुदुःखिताम् ॥ &#x9;KK04-03-027-023c&lt;br&gt;&#xA;इत्यस्याः कृपणा वाचः कृष्णायाः परिदेविताः ।&#x9;KK04-03-027-024a&lt;br&gt;&#xA;श्रुत्वैवाभ्युत्थितो भीमः शयनादविचारयन् ॥ &#x9;KK04-03-027-024c&lt;br&gt;&#xA;भीम उवाच &#x9;KK04-03-027-025&lt;br&gt;&#xA;अहं सैरन्ध्रि ते वाचः शृणोमि तव भाषिताः ।&#x9;KK04-03-027-025a&lt;br&gt;&#xA;तस्मात्ते सूतपुत्रेभ्यो न भयं जातु विद्यते ॥ &#x9;KK04-03-027-025c&lt;br&gt;&#xA;वैशम्पायन उवाच &#x9;KK04-03-027-026&lt;br&gt;&#xA;इत्युक्त्वा स महाबाहुर्विजजृम्भे जिघांसया ॥ &#x9;KK04-03-027-026ac&lt;br&gt;&#xA;ततः स व्यायतं बद्ध्वा वस्त्रं विपरिवेष्ट्य च ।&#x9;KK04-03-027-027a&lt;br&gt;&#xA;अद्वारेणाभ्यवस्कन्द्य निर्जगाम बहिस्तदा ॥ &#x9;KK04-03-027-027c&lt;br&gt;&#xA;स लङ्घयित्वा प्राकारमारुह्य तरसा द्रुमम् ।&#x9;KK04-03-027-028a&lt;br&gt;&#xA;श्मशानाभिमुखः प्रायाद्यत्र ते कीचका गताः ॥&#x9;KK04-03-027-028c&lt;br&gt;&#xA;स लङ्घयित्वा प्राकारं निःसृत्य च पुरोत्तमात् ।&#x9;KK04-03-027-029a&lt;br&gt;&#xA;जवेनोत्पतितो भीमः सूतानामग्रतस्तदा ॥ &#x9;KK04-03-027-029c&lt;br&gt;&#xA;चितासमीपं गत्वा स तत्रापश्यन्महाबलः ।&#x9;KK04-03-027-030a&lt;br&gt;&#xA;तालमात्रं महास्कन्धमूर्ध्वशुष्कं वनस्पतिम् ॥ &#x9;KK04-03-027-030c&lt;br&gt;&#xA;तं नागवदुपक्रम्य बाहुभ्यां परिरभ्य च ।&#x9;KK04-03-027-031a&lt;br&gt;&#xA;वृक्षमुत्पाटयामास भीमो भीमपराक्रमः ॥ &#x9;KK04-03-027-031c&lt;br&gt;&#xA;ततो वृक्षं दशव्यामं निष्पत्रमकरोत्तदा ॥&#x9;KK04-03-027-032ac&lt;br&gt;&#xA;तं महाकायमुद्यम्य भ्रामयित्वा च वेगितः ।&#x9;KK04-03-027-033a&lt;br&gt;&#xA;प्रगृह्याभ्यपतत्सूतान्दण्डपाणिरिवान्तकः ॥ &#x9;KK04-03-027-033c&lt;br&gt;&#xA;ऊरुवेगेन तस्याथ न्यग्रोधाश्वत्थकिंशुकाः ।&#x9;KK04-03-027-034a&lt;br&gt;&#xA;भूमौ निपतिता वृक्षाः सभग्नास्तत्र शेरते ॥ &#x9;KK04-03-027-034c&lt;br&gt;&#xA;तं सिंहमिव सङ्क्रुद्धं दृष्ट्वा गन्धर्वमागतम् ।&#x9;KK04-03-027-035a&lt;br&gt;&#xA;वित्रेसुश्च तदा सूता विपादभयपीडिताः ॥ &#x9;KK04-03-027-035c&lt;br&gt;&#xA;तमन्तकमिव क्रुद्धं गन्धर्वभयशङ्किताः ।&#x9;KK04-03-027-036a&lt;br&gt;&#xA;दिधक्षन्तस्तथा ज्येष्ठं भ्रातरं चोपकीचकाः ।&#x9;KK04-03-027-036c&lt;br&gt;&#xA;परस्परमथोचुस्ते विषादभयमोहिताः ॥ &#x9;KK04-03-027-036e&lt;br&gt;&#xA;गन्धर्वो बलवानेति क्रुद्ध उद्यम्य पादपम् ।&#x9;KK04-03-027-037a&lt;br&gt;&#xA;प्रबुद्धाः सुमहाभागा गन्धर्वाः सूर्यवर्चसः ।&#x9;KK04-03-027-037c&lt;br&gt;&#xA;सैरन्ध्री मुच्यतां शीघ्रं भयं नो महदागतम् ॥ &#x9;KK04-03-027-037e&lt;br&gt;&#xA;वैशम्पायन उवाच &#x9;KK04-03-027-038&lt;br&gt;&#xA;ते दृष्ट्वाऽथ समाविद्धं भीमसेनेन पादपम् ।&#x9;KK04-03-027-038a&lt;br&gt;&#xA;विमुच्य द्रौपदीं त्रस्ताः प्राद्रवन्नगरं प्रति ॥ &#x9;KK04-03-027-038c&lt;br&gt;&#xA;द्रवतस्तांश्च सम्प्रेक्ष्य स वज्री दानवानिव ।&#x9;KK04-03-027-039a&lt;br&gt;&#xA;अथ भीमः समुत्पत्य द्रवतां पुरतोऽभवत् ॥&#x9;KK04-03-027-039c&lt;br&gt;&#xA;ते तं दृष्ट्वा भयोद्विग्ना निश्चेष्टाः समवस्थिताः ॥&#x9;KK04-03-027-040ac&lt;br&gt;&#xA;दृष्ट्वा ताञ्शतसङ्ख्याकान्स वज्री दानवानिव ।&#x9;KK04-03-027-041a&lt;br&gt;&#xA;एकेनैव प्रहारेण दश सप्त च विंशतिम् ।&#x9;KK04-03-027-041c&lt;br&gt;&#xA;अष्टादश च पञ्चाशज्जघान स वृकोदरः ॥&#x9;KK04-03-027-041e&lt;br&gt;&#xA;शतं पञ्चाधिकं भीमः प्राहिणोद्यमसादनम् ।&#x9;KK04-03-027-042a&lt;br&gt;&#xA;वृक्षेणैकेन राजेन्द्र प्रभञ्जनसुतो बली ।&#x9;KK04-03-027-042c&lt;br&gt;&#xA;वायुवेगसमः श्रीमान्सर्वान्सूतानशेषतः ॥ &#x9;KK04-03-027-042e&lt;br&gt;&#xA;तान्निहत्य महाबाहुर्भीमसेनो महाबलः ।&#x9;KK04-03-027-043a&lt;br&gt;&#xA;आश्वासयत्तदा कृष्णां प्रतिमुच्य च बन्धनात् ॥&#x9;KK04-03-027-043c&lt;br&gt;&#xA;उवाच श्लक्ष्णया वाचा पाञ्चालीं भरतर्षभः ।&#x9;KK04-03-027-044a&lt;br&gt;&#xA;अश्रुपूर्णमुखीं भीतामुद्धरन्स वृकोदरः ॥&#x9;KK04-03-027-044c&lt;br&gt;&#xA;मा खिदस्त्वं याज्ञसेनि पातिव्रत्यव्रते स्थिता ।&#x9;KK04-03-027-045a&lt;br&gt;&#xA;पातिव्रत्ये स्थिता नारी व्रतं रक्षेत्सदाऽत्मनः ॥&#x9;KK04-03-027-045c&lt;br&gt;&#xA;पुरा स्त्री देवरातस्य पतिप्रीता शिरोमणिः ।&#x9;KK04-03-027-046a&lt;br&gt;&#xA;कदाचिद्भर्तृरूपेण रक्षसाऽपहृता सती ॥ &#x9;KK04-03-027-046c&lt;br&gt;&#xA;कस्यचित्सरसस्तीरे तां निवेश्य स राक्षसः ।&#x9;KK04-03-027-047a&lt;br&gt;&#xA;तद्भर्तृरूपं सन्त्यज्य रक्षो भूत्वा सुदारुणम् ॥&#x9;KK04-03-027-047c&lt;br&gt;&#xA;साम्ना दानेन भेदेन सा यदा नान्वमन्यत ।&#x9;KK04-03-027-048a&lt;br&gt;&#xA;तदा तां पातयित्वा स मैथुनायोपचक्रमे ॥ &#x9;KK04-03-027-048c&lt;br&gt;&#xA;ततः सा धैर्यमास्थाय विवरं न ददौ तदा ।&#x9;KK04-03-027-049a&lt;br&gt;&#xA;ततः स खड्गमुत्कृष्य भीषयामास तां सतीम् ॥&#x9;KK04-03-027-049c&lt;br&gt;&#xA;साऽपि त्यक्तभया साध्वी प्राणत्यागे सुनिश्चिता ।&#x9;KK04-03-027-050a&lt;br&gt;&#xA;प्रतिज्ञामकरोत्कृष्णे पातिव्रत्यपरायणा ॥&#x9;KK04-03-027-050c&lt;br&gt;&#xA;आराधितो यदि मया भर्ता मे दैवतं महत् ।&#x9;KK04-03-027-051a&lt;br&gt;&#xA;कर्मणा मनसा वाचा गुरवस्तोषिता मया ।&#x9;KK04-03-027-051c&lt;br&gt;&#xA;तेन सत्येन योनिर्मे भवत्वद्य शिला दृढा ॥&#x9;KK04-03-027-051e&lt;br&gt;&#xA;एवं तया प्रतिज्ञाते तद्योनिः सा शिलाऽभवत् ।&#x9;KK04-03-027-052a&lt;br&gt;&#xA;अन्तरा नाभिजान्वोर्यत्तत्सर्वं च शिलाऽभवत् ॥&#x9;KK04-03-027-052c&lt;br&gt;&#xA;ततः स खड्गमुद्धृत्य वेगेनास्याः शिरोऽहरत् ॥&#x9;KK04-03-027-053ac&lt;br&gt;&#xA;जया नाम सखी साऽभूत्पार्वत्या नखमांसवत् ।&#x9;KK04-03-027-054a&lt;br&gt;&#xA;तस्मात्पतिव्रतायाश्च दुःखमल्पं सुखं बहु ॥ ]&#x9;KK04-03-027-054c&lt;br&gt;&#xA;एवं ते भीरु वध्यन्ते ये त्वां हिंसन्ति मानवाः ।&#x9;KK04-03-027-055a&lt;br&gt;&#xA;गच्छ त्वं नगरं कृष्णे न भयं विद्यते तव ॥ &#x9;KK04-03-027-055c&lt;br&gt;&#xA;अन्येन त्वं पथा शीघ्रं सुदेष्णाया निवेशनम् ।&#x9;KK04-03-027-056a&lt;br&gt;&#xA;अन्येनाहं गमिष्यामि विराटस्य महानसम् ।&#x9;KK04-03-027-056c&lt;br&gt;&#xA;यथा नौ नावबुध्येरन्रात्रावेवं व्यवस्थितौ ॥ &#x9;KK04-03-027-056e&lt;br&gt;&#xA;वैशम्पायन उवाच &#x9;KK04-03-027-057&lt;br&gt;&#xA;साऽगच्छन्नगरं कृष्णा भीमेनाश्वासिता सती ॥&#x9;KK04-03-027-057c&lt;br&gt;&#xA;कृतकृत्या सुदेष्णाया भवनं शुभलक्षणा ।&#x9;KK04-03-027-058a&lt;br&gt;&#xA;शचीव नहुषे शप्ते प्रविवेश त्रिविष्टपम् ॥&#x9;KK04-03-027-058c&lt;br&gt;&#xA;भीमोऽप्यमितवीर्यस्तु बलवानरिमर्दनः ।&#x9;KK04-03-027-059a&lt;br&gt;&#xA;सर्वांस्तान्कीचकांस्तत्र हत्वा धर्मात्मजानुजः ॥&#x9;KK04-03-027-059c&lt;br&gt;&#xA;निःशेषं कीचकान्हत्वा रामो रात्रिचरानिव ।&#x9;KK04-03-027-060a&lt;br&gt;&#xA;जितशत्रुरदीनात्मा प्रविवेश पुरं ततः ॥ &#x9;KK04-03-027-060c&lt;br&gt;&#xA;पञ्चाधिकं शतं तत्र निहतं तेन भारत ।&#x9;KK04-03-027-061a&lt;br&gt;&#xA;महावनमिव छिन्नं शिश्ये विगलितद्रुमम् ॥ &#x9;KK04-03-027-061c&lt;br&gt;&#xA;एवं ते निहता राजञ्शतं पञ्चोपकीचकाः ।&#x9;KK04-03-027-062a&lt;br&gt;&#xA;स च सेनापतिः सूत इत्येतत्सूतषट्शतम् ॥&#x9;KK04-03-027-062c&lt;br&gt;&#xA;न गन्धर्वभयाकिञ्चिद्वक्तुं कीचकबान्धवाः ।&#x9;KK04-03-027-063a&lt;br&gt;&#xA;अशक्नुवन्तस्तां तत्र भयादप्यभिवीक्षितुम् ॥ &#x9;KK04-03-027-063c&lt;br&gt;&#xA;विराटनगरे चापि सर्वे मात्स्याः समागताः ।&#x9;KK04-03-027-064a&lt;br&gt;&#xA;काल्यं पञ्चशतं चैतानपश्यन्सारथीन्हतान् ॥ &#x9;KK04-03-027-064c&lt;br&gt;&#xA;तद्दृष्ट्वा महदाश्चर्यं नरा नार्यश्च नागराः ।&#x9;KK04-03-027-065a&lt;br&gt;&#xA;विस्मयं परमं गत्वा नोचुः किञ्चन भारत ॥ ॥&#x9;KK04-03-027-065c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/028/</guid>
      <description>&lt;p&gt;अध्यायः 028&lt;/p&gt;&#xA;&lt;p&gt;पौरैर्विराटम् प्रति सानुजकीचकनिधननिवेदनपूर्वकं नगराद्द्रौपदीनिष्कासनप्रार्थना ॥ 1 ॥ सुदेष्णया विराटनियोगाद्द्रौपदीम् प्रति स्वपुरान्निर्गमनचोदना ॥ 2 ॥ तथा द्रौपद्या मासावधिस्ववासाभ्यनुज्ञानप्रार्थनायां तदङ्गीकरणम् ॥ 3 ॥&#xA;वैशम्पायन उवाच &#x9;KK04-03-028-001&lt;br&gt;&#xA;ते दृष्ट्वा निहतान्सूतान्भीमसेनेन भारत ।&#x9;KK04-03-028-001a&lt;br&gt;&#xA;पौराश्च सहिताः सर्वे राज्ञे गत्वा न्यवेदयन् ।&#x9;KK04-03-028-001c&lt;br&gt;&#xA;गन्धर्वेण हता राजन्सूतपुत्राः परश्शतम् ॥ &#x9;KK04-03-028-001e&lt;br&gt;&#xA;यथा वज्रेण दीर्णं वै पर्वतस्य महच्छिरः ।&#x9;KK04-03-028-002a&lt;br&gt;&#xA;विनिकार्णाः प्रदृश्यन्ते तथा सूता महीतले ॥&#x9;KK04-03-028-002c&lt;br&gt;&#xA;सैरन्ध्री चापि मुक्ता सा पुनरायाति ते गृहम् ।&#x9;KK04-03-028-003a&lt;br&gt;&#xA;सर्वं संशयितं राजन्नगरं ते भविष्यति ॥ &#x9;KK04-03-028-003c&lt;br&gt;&#xA;तथारूपा हि सैरन्ध्री गन्धर्वाश्च महाबलाः ।&#x9;KK04-03-028-004a&lt;br&gt;&#xA;पुंसामिष्टश्च विषयो मैथुनाय न संशयः ॥ &#x9;KK04-03-028-004c&lt;br&gt;&#xA;यथा सैरन्ध्रिदोषेण नेदं राजन्पुरं तव ।&#x9;KK04-03-028-005a&lt;br&gt;&#xA;विनाशमेति वै क्षिप्रं तथा साधु विधीयताम् ॥ &#x9;KK04-03-028-005c&lt;br&gt;&#xA;सर्वाङ्गसौष्ठवयुतां रूपलावण्यशालिनीम् ।&#x9;KK04-03-028-006a&lt;br&gt;&#xA;पश्यतामनिमेषेण चक्षुषा वनितां शुभाम् ।&#x9;KK04-03-028-006c&lt;br&gt;&#xA;मनसश्चक्षुषश्चैव प्रतिबन्धो न विद्यते ॥&#x9;KK04-03-028-006e&lt;br&gt;&#xA;तस्मात्तां यः पुमान्दृष्ट्वा रूपेणाप्रतिमां भुवि ।&#x9;KK04-03-028-007a&lt;br&gt;&#xA;गच्छेत्कामवशं मूढो गन्धर्वैः स निहन्यते ॥ &#x9;KK04-03-028-007c&lt;br&gt;&#xA;निष्कासयैनां भवनात्पुराच्चैव विशेषतः ।&#x9;KK04-03-028-008a&lt;br&gt;&#xA;कालः प्रविश्य सैरन्ध्रीं पुरं नाशयते ध्रुवम् ॥&#x9;KK04-03-028-008c&lt;br&gt;&#xA;वैशम्पायन उवाच &#x9;KK04-03-028-009&lt;br&gt;&#xA;तेषां तद्वचनं श्रुत्वा विराटो वाहिनीपतिः ।&#x9;KK04-03-028-009a&lt;br&gt;&#xA;अब्रवीत्क्रियतामेषां सूतानामपरक्रिया ॥ &#x9;KK04-03-028-009c&lt;br&gt;&#xA;एकस्मिन्नेव ते सर्वे सुसमिद्धे हुताशने ।&#x9;KK04-03-028-010a&lt;br&gt;&#xA;दह्यन्तां कीचकाः सर्वे सर्वगन्धैश्च सर्वशः ॥ &#x9;KK04-03-028-010c&lt;br&gt;&#xA;इत्युक्त्वा परमोद्वग्नः प्रविश्यान्तःपुरं शुभम् ।&#x9;KK04-03-028-011a&lt;br&gt;&#xA;सुदेष्णां चाब्रवीद्राजा महिषीं जातसाध्वसः ॥ &#x9;KK04-03-028-011c&lt;br&gt;&#xA;सैरन्ध्रीमागतां ब्रूया ममैव वचनादिह ।&#x9;KK04-03-028-012a&lt;br&gt;&#xA;गच्छ सैरन्ध्रि भद्रं ते यथाकामं चराधुना ।&#x9;KK04-03-028-012c&lt;br&gt;&#xA;बिभेति राजा सैरन्धि गन्धर्वेभ्यः पराभवात् ॥ &#x9;KK04-03-028-012e&lt;br&gt;&#xA;न हि तामुत्सहे वक्तुं स्वयं गन्धर्वरक्षिताम् ।&#x9;KK04-03-028-013a&lt;br&gt;&#xA;स्त्रियास्त्वदोषस्तां वक्तुमतस्त्वां प्रब्रवीम्यहम् ॥ &#x9;KK04-03-028-013c&lt;br&gt;&#xA;वैशम्पायन उवाच &#x9;KK04-03-028-014&lt;br&gt;&#xA;एकस्मिन्नेव ते सर्वे सुसमिद्धे हुताशने ।&#x9;KK04-03-028-014a&lt;br&gt;&#xA;अदहन्कीचकान्सर्वान्संस्कारैश्चैव सर्वशः ॥&#x9;KK04-03-028-014c&lt;br&gt;&#xA;अथ मुक्ता भयात्कृष्णा सूतपुत्रान्निरस्य च ।&#x9;KK04-03-028-015a&lt;br&gt;&#xA;मोक्षिता भीमसेनेन जगाम नगरं प्रति ॥ &#x9;KK04-03-028-015c&lt;br&gt;&#xA;त्रासितेव मृगी बाला शार्दूलेन मनस्विनी ।&#x9;KK04-03-028-016a&lt;br&gt;&#xA;सा तु गात्राणि वासश्च प्रक्षाल्य प्रविवेश ह ॥ &#x9;KK04-03-028-016c&lt;br&gt;&#xA;तां दृष्ट्वा पुरुषा राजन्प्राद्रवन्त दिशो दश ।&#x9;KK04-03-028-017a&lt;br&gt;&#xA;गन्धर्वाणां भयत्रस्ताः केचिद्दृष्टिं न्यमीलयन् ॥&#x9;KK04-03-028-017c&lt;br&gt;&#xA;प्रदुद्रुवुश्चाप्यपरे तथा जना हस्तैश्च चक्षूंषि पिधाय मोहिताः ।&#x9;KK04-03-028-018a&lt;br&gt;&#xA;मा पश्यत स्मेति च तां ब्रुवन्तस्तथा जनाश्चुक्रुशुरार्तरूपाः ॥ &#x9;KK04-03-028-018c&lt;br&gt;&#xA;तामद्य यः पश्यति रूपशालिनीं शयीत भग्नोऽत्र यथैव कीचकाः ।&#x9;KK04-03-028-019a&lt;br&gt;&#xA;इति ब्रुवन्तो भयविग्नचेतसो भयेन गन्धर्वगतेन मोहिताः ॥ &#x9;KK04-03-028-019c&lt;br&gt;&#xA;ततो महानसद्वारे भीमसेनमवस्थितम् ।&#x9;KK04-03-028-020a&lt;br&gt;&#xA;ददर्श राजन्पाञ्चाली यथा मत्तं महाद्विपम् ॥ &#x9;KK04-03-028-020c&lt;br&gt;&#xA;सोपहासं तु शनकैः सञ्ज्ञाभिरिदमब्रवीत् ।&#x9;KK04-03-028-021a&lt;br&gt;&#xA;नमो गन्धर्वराजाय येनास्मि परिमोक्षिता ॥&#x9;KK04-03-028-021c&lt;br&gt;&#xA;कीचकेभ्यो विनिर्दोषामनाथां वसतीं गृहे ।&#x9;KK04-03-028-022a&lt;br&gt;&#xA;यो मां रक्षति सन्त्रस्तां गन्धर्वाय नमोस्तु ते ॥ &#x9;KK04-03-028-022c&lt;br&gt;&#xA;भीम उवाच &#x9;KK04-03-028-023&lt;br&gt;&#xA;ये यस्या विचरन्तीह पुरुषा वशवर्तिनः ।&#x9;KK04-03-028-023a&lt;br&gt;&#xA;तेषां च वशगा नित्यं विचर त्वं यथेष्टतः ॥ &#x9;KK04-03-028-023c&lt;br&gt;&#xA;ये पुरा विचरन्तीह पुरुषा वशवर्तिनः ।&#x9;KK04-03-028-024a&lt;br&gt;&#xA;तस्यास्ते वचनं श्रुत्वा ह्यनृणा विहरन्त्वितः ॥ &#x9;KK04-03-028-024c&lt;br&gt;&#xA;वैशम्पायन उवाच &#x9;KK04-03-028-025&lt;br&gt;&#xA;तयोस्तद्वचनं श्रुत्वा जझिरे नेतरे जनाः ।&#x9;KK04-03-028-025a&lt;br&gt;&#xA;ततः पाञ्चालराजस्य सुता चापि जगाम ह ॥ &#x9;KK04-03-028-025c&lt;br&gt;&#xA;ततः सा नर्तनागारे धनञ्जयमपश्यत ।&#x9;KK04-03-028-026a&lt;br&gt;&#xA;राज्ञः कन्या विराटस्य नर्तयन्तं महाभुजम् ॥ &#x9;KK04-03-028-026c&lt;br&gt;&#xA;ततस्ता नर्तनागाराद्विनिष्क्रम्य सहार्जुनाः ।&#x9;KK04-03-028-027a&lt;br&gt;&#xA;कन्या ददृशुरायान्तीं कृष्णां क्लिष्टामनागसम् ॥ &#x9;KK04-03-028-027c&lt;br&gt;&#xA;कन्या ऊचुः &#x9;KK04-03-028-028&lt;br&gt;&#xA;दिष्ट्या सैरन्ध्रि मुक्ताऽसि दिष्ट्याऽसि पुनरागता ।&#x9;KK04-03-028-028a&lt;br&gt;&#xA;दिष्ट्या च निहताः सूता ये त्वां क्लिश्यन्त्यनागसम् ॥ &#x9;KK04-03-028-028c&lt;br&gt;&#xA;बृहन्नलोवाच &#x9;KK04-03-028-029&lt;br&gt;&#xA;कथं सैरन्ध्रि मुक्ताऽसि कथं पापाश्च ते हताः ।&#x9;KK04-03-028-029a&lt;br&gt;&#xA;इच्छामि ते कथां श्रोतुं कथयस्व यथातथम् ॥ &#x9;KK04-03-028-029c&lt;br&gt;&#xA;सैरन्ध्र्युवाच &#x9;KK04-03-028-030&lt;br&gt;&#xA;बृहन्नले किन्नु तव सैरन्ध्र्या कार्यमद्य वै ।&#x9;KK04-03-028-030a&lt;br&gt;&#xA;या त्वं रंस्यसि कल्याणि सदा कन्यापुरे सुखम् ॥&#x9;KK04-03-028-030c&lt;br&gt;&#xA;न हि दुःखं समाप्नोषि सैरन्ध्री यदुपाश्नुते ।&#x9;KK04-03-028-031a&lt;br&gt;&#xA;सुखेन वर्तसे येह न तद्दुःखमवाप्यते ।&#x9;KK04-03-028-031c&lt;br&gt;&#xA;तेन मां दुःखितामेवं पृच्छसि प्रहसन्त्यपि ॥ &#x9;KK04-03-028-031e&lt;br&gt;&#xA;बृहन्नलोवाच &#x9;KK04-03-028-032&lt;br&gt;&#xA;बृहन्नलाऽपि कल्याणि दुःखमाप्नोत्यनन्तकम् ।&#x9;KK04-03-028-032a&lt;br&gt;&#xA;तिर्यग्योनिगतेवेयं न चैनामवबुध्यसे ॥ &#x9;KK04-03-028-032c&lt;br&gt;&#xA;त्वया सहोषिता चास्मि त्वं च सर्वैः सहोषिता ।&#x9;KK04-03-028-033a&lt;br&gt;&#xA;त्वत्तः कृच्छ्रतरं वासं वसेयमहमङ्गने ।&#x9;KK04-03-028-033c&lt;br&gt;&#xA;क्लिश्यन्त्यां त्वयि सुश्रोणि कोनु दुःखं न चिन्तयेत् ॥ &#x9;KK04-03-028-033e&lt;br&gt;&#xA;न तु केनचिदत्यन्तं कस्यचिद्धृदयं क्वचित् ।&#x9;KK04-03-028-034a&lt;br&gt;&#xA;वेदितुं शक्यते नूनं तेन मां नावबुध्यसे ॥ &#x9;KK04-03-028-034c&lt;br&gt;&#xA;वैशम्पायन उवाच &#x9;KK04-03-028-035&lt;br&gt;&#xA;ततः सहैव कन्याभिर्द्रौपदी राजवेश्म तत् ।&#x9;KK04-03-028-035a&lt;br&gt;&#xA;प्रविवेश सुदेष्णायाः समीपमनसूयिनी ॥ &#x9;KK04-03-028-035c&lt;br&gt;&#xA;तामब्रवीद्राजपत्नी विराटवचनादिदम् ।&#x9;KK04-03-028-036a&lt;br&gt;&#xA;सैरन्ध्रि गम्यतां शीघ्रं यत्र कामयसे गतिम् ।&#x9;KK04-03-028-036c&lt;br&gt;&#xA;राजा बिभेति सैरन्ध्रि गन्धर्वेभ्यः पराभवात् ॥ &#x9;KK04-03-028-036e&lt;br&gt;&#xA;त्वं चापि तरुणी सुभ्रू रूपेणाप्रतिमा भुवि ।&#x9;KK04-03-028-037a&lt;br&gt;&#xA;चित्तानि च नृणां भद्रे रक्तानि स्पर्शजे सुखे ॥ &#x9;KK04-03-028-037c&lt;br&gt;&#xA;तस्मात्त्वत्तो भयं मह्यं राष्ट्रस्य नगरस्य च ।&#x9;KK04-03-028-038a&lt;br&gt;&#xA;गच्छाद्यैव यथेष्टं त्वं नगराद्यत्र रंस्यसे ॥ &#x9;KK04-03-028-038c&lt;br&gt;&#xA;त्वन्निमित्तं शुभे मह्यं सर्वो बन्धुजनो हतः ।&#x9;KK04-03-028-039a&lt;br&gt;&#xA;नृशंसा खलु ते बुद्धिर्भ्रातॄणां मे कृतो वधः ॥ &#x9;KK04-03-028-039c&lt;br&gt;&#xA;तस्माद्गन्धर्वराजेभ्यो भयमद्य प्रवर्तते ।&#x9;KK04-03-028-040a&lt;br&gt;&#xA;यथेष्टं गच्छ सैरन्ध्रि स्वस्ति चेह यथा भवेत् ॥ &#x9;KK04-03-028-040c&lt;br&gt;&#xA;वैशम्पायन उवाच &#x9;KK04-03-028-041&lt;br&gt;&#xA;सुदेष्णाया वचः श्रुत्वा सैरन्ध्री चेदमब्रवीत् ।&#x9;KK04-03-028-041a&lt;br&gt;&#xA;त्रयोदशाहमात्रं तु राजा क्षाम्यतु भामिनि ॥&#x9;KK04-03-028-041c&lt;br&gt;&#xA;कृतकृत्या भविष्यन्ति गन्धर्वास्ते न संशयः ।&#x9;KK04-03-028-042a&lt;br&gt;&#xA;ततो मामुपनेष्यन्ति करिष्यन्ति च ते प्रियम् ॥ &#x9;KK04-03-028-042c&lt;br&gt;&#xA;ध्रुवं च श्रेयसा राजा योक्ष्यते सह बान्धवैः ।&#x9;KK04-03-028-043a&lt;br&gt;&#xA;राज्ञः कृतोपकाराश्च कृतज्ञाश्च सदा शुभे ।&#x9;KK04-03-028-043c&lt;br&gt;&#xA;साधवश्च बलोत्सिक्ताः कृतप्रतिकृतेप्सवः ॥&#x9;KK04-03-028-043e&lt;br&gt;&#xA;अर्थिनी मा ब्रवीत्येषा यद्वातद्वेति चिन्तय ।&#x9;KK04-03-028-044a&lt;br&gt;&#xA;भरस्व तदहर्मात्रं तत्ते श्रेयो भविष्यति ॥ &#x9;KK04-03-028-044c&lt;br&gt;&#xA;वैशम्पायन उवाच &#x9;KK04-03-028-045&lt;br&gt;&#xA;तस्यास्तद्वचनं श्रुत्वा कैकेयी दुःखमोहिता ।&#x9;KK04-03-028-045a&lt;br&gt;&#xA;उवाच द्रौपदीमार्ता भ्रातृव्यसनकर्शिता ॥ &#x9;KK04-03-028-045c&lt;br&gt;&#xA;वस भद्रे यथेष्टं त्वं त्वामहं शरणं गता ।&#x9;KK04-03-028-046a&lt;br&gt;&#xA;त्रायस्व मम भर्तारं पुत्रांश्चैव विशेषतः ॥ &#x9;KK04-03-028-046c&lt;br&gt;&#xA;इत्युक्त्वा राजशार्दूल राज्ञे सर्वं न्यवेदयत् ।&#x9;KK04-03-028-047a&lt;br&gt;&#xA;त्रिंशद्रात्रिमिमां भीरुः कृतकृत्या निवासये ॥ &#x9;KK04-03-028-047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/029/</guid>
      <description>&lt;p&gt;अध्यायः 029&lt;/p&gt;&#xA;&lt;p&gt;पाण्डवान्वेषणाय क्रमेण विराटपुरमागतैश्चारैर्हास्तिनपुरमेत्य दुर्योधनम् प्रति स्वेषाम् पाण्डवानवगतिनिवेदनपूर्वकं कीचकवधनिवेदनम् ॥ 1 ॥&#xA;वैशम्पायन उवाच &#x9;KK04-04-029-001&lt;br&gt;&#xA;कीचके तु हते राजा विराटः परवीरहा ।&#x9;KK04-04-029-001a&lt;br&gt;&#xA;शोकमाहारयत्तीव्रं सामात्यः सपुरोहितः ॥&#x9;KK04-04-029-001c&lt;br&gt;&#xA;कीचकस्य वधं घोरं सानुजस्य विशाम्पते ।&#x9;KK04-04-029-002a&lt;br&gt;&#xA;अत्याहितं चिन्तयित्वा व्यस्मयन्त पृथग्जनाः ॥&#x9;KK04-04-029-002c&lt;br&gt;&#xA;तस्मिन्पुरे जनपदे जजल्पुश्चापि सर्वशः ।&#x9;KK04-04-029-003a&lt;br&gt;&#xA;वीर्यवान्दयितो राज्ञो दर्पोत्सिक्तश्च कीचकः ॥&#x9;KK04-04-029-003c&lt;br&gt;&#xA;साम्पराये परिक्रुष्टो बलवान्दुर्जयो रणे ।&#x9;KK04-04-029-004a&lt;br&gt;&#xA;आसीत्प्रहर्ता शत्रूणां दारदर्शी च दुर्मतिः ।&#x9;KK04-04-029-004c&lt;br&gt;&#xA;स हतः किल गन्धर्वैः सैरन्ध्रीकारणान्निशि ॥&#x9;KK04-04-029-004e&lt;br&gt;&#xA;इत्यजल्पन्महाराज कीचकस्य विनाशनम् ।&#x9;KK04-04-029-005a&lt;br&gt;&#xA;देशेदेशे मनुष्याश्च विस्मिताः कीचके हते ॥&#x9;KK04-04-029-005c&lt;br&gt;&#xA;अथ वै धार्तराष्ट्रेण प्रयुक्ता ये बहिश्चराः ।&#x9;KK04-04-029-006a&lt;br&gt;&#xA;मृगयित्वा बहून्देशान्ग्रामांश्च नगराणि च ॥ &#x9;KK04-04-029-006c&lt;br&gt;&#xA;संविधाय यथाऽऽदिष्टं यथादेशं प्रदर्शकाः ।&#x9;KK04-04-029-007a&lt;br&gt;&#xA;कृतसङ्केतनाः सर्वे न्यवर्तन्त पुरं ततः ॥&#x9;KK04-04-029-007c&lt;br&gt;&#xA;आगम्य हास्तिनपुरं धार्तराष्ट्रमरिन्दमम् ।&#x9;KK04-04-029-008a&lt;br&gt;&#xA;तत्र दृष्ट्वा तु राजानं कौरव्यं धृतराष्ट्रजम् ॥ &#x9;KK04-04-029-008c&lt;br&gt;&#xA;द्रोणकर्णकृपैः सार्धं भीष्मेण च महात्मना ।&#x9;KK04-04-029-009a&lt;br&gt;&#xA;सङ्गतं भ्रातृभिः सार्धं त्रिगर्तैश्च महारथैः ॥ &#x9;KK04-04-029-009c&lt;br&gt;&#xA;प्रणम्य शिरसा भूमौ वर्धयित्वा जयाशिषा ।&#x9;KK04-04-029-010a&lt;br&gt;&#xA;आसीनं सूर्यसङ्काशे काञ्चने परमासने ॥&#x9;KK04-04-029-010c&lt;br&gt;&#xA;उपास्यमानं सचिवैर्मरुद्भिरिव वासवम् ।&#x9;KK04-04-029-011a&lt;br&gt;&#xA;विद्वद्भिर्गायकैः सार्धं कविभिः स्तुतिपाठकैः ॥&#x9;KK04-04-029-011c&lt;br&gt;&#xA;अनेकैरपि राजन्यैः सेवितं सपरिच्छदैः ।&#x9;KK04-04-029-012a&lt;br&gt;&#xA;दुर्योधनं सभामध्ये आसीनमिदमब्रुवन् ॥ &#x9;KK04-04-029-012c&lt;br&gt;&#xA;कृतोऽस्माभिः परो यत्नस्तेषामन्वेषणे सदा ।&#x9;KK04-04-029-013a&lt;br&gt;&#xA;पाण्डवानां मनुष्येन्द्र तस्मिन्महति कानने ॥ &#x9;KK04-04-029-013c&lt;br&gt;&#xA;निर्जने व्यालसङ्कीर्णे नानाभ्रमरसङ्कुले ।&#x9;KK04-04-029-014a&lt;br&gt;&#xA;लताप्रतानगहने नानागुल्मसमावृते ॥&#x9;KK04-04-029-014c&lt;br&gt;&#xA;न च विद्मो गता येन पार्थाः सुदृढविक्रमाः ।&#x9;KK04-04-029-015a&lt;br&gt;&#xA;मार्गमाणाः पदन्यासमाश्रमेषु वनेषु च ॥ &#x9;KK04-04-029-015c&lt;br&gt;&#xA;गिरिकूटेषु तुङ्गेषु नानाजनपदेषु च ।&#x9;KK04-04-029-016a&lt;br&gt;&#xA;जनाकीर्णेषु देशेषु चत्वरेषु पुरेषु च ॥ &#x9;KK04-04-029-016c&lt;br&gt;&#xA;नरेन्द्र सहसा नष्टान्नैव विद्म च पाण्डवान् ।&#x9;KK04-04-029-017a&lt;br&gt;&#xA;अत्यन्तादर्शनान्नष्टा भद्रं तुभ्यं नरर्षभ ॥ &#x9;KK04-04-029-017c&lt;br&gt;&#xA;गिरीणां कूटकुञ्जेषु कन्दरोदरसानुषु ।&#x9;KK04-04-029-018a&lt;br&gt;&#xA;नदीप्रस्रवणेष्वेव ह्रदेषु च सरस्सु च ॥ &#x9;KK04-04-029-018c&lt;br&gt;&#xA;गह्वरेषु च दुर्गेषु ग्रामेषूपवनेषु च ।&#x9;KK04-04-029-019a&lt;br&gt;&#xA;दुर्विज्ञेया गतिस्तेषां मृग्यतेऽस्माभिरेव च । &#x9;KK04-04-029-019c&lt;br&gt;&#xA;गजव्याघ्रसमीपेषु सिंहान्ते शरभान्तरे ॥ &#x9;KK04-04-029-019e&lt;br&gt;&#xA;वर्त्मन्यन्विच्छमानास्तु रथानां रथिसत्तम ।&#x9;KK04-04-029-020a&lt;br&gt;&#xA;कञ्चित्कालं मनुष्येन्द्र सूताननुगता वयम् ॥ &#x9;KK04-04-029-020c&lt;br&gt;&#xA;मृगयित्वा यथान्यायं विदितार्थाश्च तत्वतः ।&#x9;KK04-04-029-021a&lt;br&gt;&#xA;प्राप्ता द्वारवतीं सूता विना पार्थैः परन्तप ॥ &#x9;KK04-04-029-021c&lt;br&gt;&#xA;न तत्र कृष्णा राजेन्द्र पाण्डवाश्च महाव्रताः ।&#x9;KK04-04-029-022a&lt;br&gt;&#xA;नरदेव यथोद्दिष्टं न च विद्मात्र पाण्डवान् ॥ &#x9;KK04-04-029-022c&lt;br&gt;&#xA;निर्वृतो भव नष्टास्ते स्वस्थो भव परन्तप ।&#x9;KK04-04-029-023a&lt;br&gt;&#xA;सर्वथैव प्रनष्टास्ते नमस्ते भरतर्षभ ॥&#x9;KK04-04-029-023c&lt;br&gt;&#xA;सर्वा च पृथिवी कृत्स्ना सशैलवनकानना ।&#x9;KK04-04-029-024a&lt;br&gt;&#xA;सराष्ट्रनगरग्रामा पत्तनैश्च समन्विता ।&#x9;KK04-04-029-024c&lt;br&gt;&#xA;अन्वेषिता च सर्वत्र न च पश्याम पाण्डवान् ॥&#x9;KK04-04-029-024e&lt;br&gt;&#xA;पुनः शाधि मनुष्येन्द्र अत ऊर्ध्वं विशाम्पते ।&#x9;KK04-04-029-025a&lt;br&gt;&#xA;अन्वेषणे पाण्डवानां भूयः किं करवामहे ॥ &#x9;KK04-04-029-025c&lt;br&gt;&#xA;इमां च नः प्रियां वीर वाचं भद्रवतीं शृणु ॥ &#x9;KK04-04-029-026ac&lt;br&gt;&#xA;येन त्रिगर्ता निहता बलेन बहुशो नृप ।&#x9;KK04-04-029-027a&lt;br&gt;&#xA;सूतेन राज्ञो मत्स्यस्य कीचकेन बलीयसा ।&#x9;KK04-04-029-027c&lt;br&gt;&#xA;स हतः पतितः शेते गन्धर्वैर्निशि भारत ॥&#x9;KK04-04-029-027e&lt;br&gt;&#xA;स्यालो राज्ञो विराटस्य सेनापतिरुदारधीः ।&#x9;KK04-04-029-028a&lt;br&gt;&#xA;सुदेष्णायानुजः क्रूरः शूरो वीरो गतव्यथः ॥ &#x9;KK04-04-029-028c&lt;br&gt;&#xA;उत्साहवान्महावीर्यो नीतिमान्बलवानपि ।&#x9;KK04-04-029-029a&lt;br&gt;&#xA;युद्धज्ञो रिपुवीर्यघ्नः सिंहतुल्यपराक्रमः ॥&#x9;KK04-04-029-029c&lt;br&gt;&#xA;प्रजारक्षणदक्षश्च शत्रुग्रहणशक्तिमान् ।&#x9;KK04-04-029-030a&lt;br&gt;&#xA;विजितारिर्महायुद्धे प्रचण्डो मानतत्परः ॥ &#x9;KK04-04-029-030c&lt;br&gt;&#xA;नरनारीमनोह्लादी धीरो वाग्मी रणप्रियः ।&#x9;KK04-04-029-031a&lt;br&gt;&#xA;पुण्यकर्माऽर्थकामानां भाजनं मनुजोत्तमः ॥ &#x9;KK04-04-029-031c&lt;br&gt;&#xA;स हतो निशि गन्धर्वैः स्त्रीनिमित्तं नराधिप ।&#x9;KK04-04-029-032a&lt;br&gt;&#xA;अमृष्यमाणो दुष्टात्मा निशीथे सह सोदरैः ।&#x9;KK04-04-029-032c&lt;br&gt;&#xA;सुहृदश्चास्य निहता योधाश्च प्रहरैर्हताः ॥&#x9;KK04-04-029-032e&lt;br&gt;&#xA;गन्धर्वाणां च महिषी काचिदस्ति नितम्बिनी ।&#x9;KK04-04-029-033a&lt;br&gt;&#xA;सैरन्ध्री नाम तां दृप्तो दुष्टात्माऽकामयद्बली ॥ &#x9;KK04-04-029-033c&lt;br&gt;&#xA;इत्येवं श्रुतमस्माभिर्गन्धर्वैर्निहतो निशि ॥ &#x9;KK04-04-029-034ac&lt;br&gt;&#xA;बान्धवैर्बहुभिः सार्धं कीचको निहतो यतः ।&#x9;KK04-04-029-035a&lt;br&gt;&#xA;अद्यप्रभृति राजेन्द्र पाण्डवान्वेषणं प्रति ।&#x9;KK04-04-029-035c&lt;br&gt;&#xA;चारांश्च सर्वतश्चर्तुं प्रेषयेति मतिर्हि नः ॥&#x9;KK04-04-029-035e&lt;br&gt;&#xA;निहतो निशि गन्धर्वैर्दुष्टात्मा भ्रातृभिः सह ।&#x9;KK04-04-029-036a&lt;br&gt;&#xA;एतावच्छ्रुतमस्माभिर्भद्रं तेऽस्तु नराधिप ॥ &#x9;KK04-04-029-036c&lt;br&gt;&#xA;प्रियमेतदुपश्रुत्य शत्रूणां च पराभवम् ।&#x9;KK04-04-029-037a&lt;br&gt;&#xA;कृतकृत्यश्च कौरव्य विधत्स्व यदनन्तरम् ॥  ॥&#x9;KK04-04-029-037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/030/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/030/</guid>
      <description>&lt;p&gt;अध्यायः 030&lt;/p&gt;&#xA;&lt;p&gt;दुर्योधनादिभिः पाण्डवान्वेषणाय समालोचनम् ॥ 1 ॥&#xA;वैशम्पायन उवाच &#x9;KK04-04-030-001&lt;br&gt;&#xA;ततो दुर्योधनो राजा श्रुत्वा तेषां वचस्तदा ।&#x9;KK04-04-030-001a&lt;br&gt;&#xA;चिरमन्तर्मना भूत्वा इदमाह सभासदः ॥&#x9;KK04-04-030-001c&lt;br&gt;&#xA;अशक्यं खलु कार्यस्य गतिं ज्ञातुं हि तत्वतः ।&#x9;KK04-04-030-002a&lt;br&gt;&#xA;तस्मात्सर्वे परीक्षध्वं क्वनु स्युः पाण्डवा गताः ॥ &#x9;KK04-04-030-002c&lt;br&gt;&#xA;अल्पावशिष्टः कालस्तु गतो भूयिष्ठ एव च ।&#x9;KK04-04-030-003a&lt;br&gt;&#xA;तेषामज्ञातचर्यायामस्मिन्वर्षे त्रयोदशे ॥&#x9;KK04-04-030-003c&lt;br&gt;&#xA;अपि वर्षस्य शेषं ते ह्यतीयुरिह पाण्डवाः ।&#x9;KK04-04-030-004a&lt;br&gt;&#xA;निवृत्तसमयास्ते हि सत्यव्रतपरायणाः ॥&#x9;KK04-04-030-004c&lt;br&gt;&#xA;क्षरन्त इव नागेन्द्राः सर्वे ह्याशीविषोपमाः ।&#x9;KK04-04-030-005a&lt;br&gt;&#xA;दुःखाद्भवेयुः संरब्धाः कौरवान्प्रति ते ध्रुवम् ॥&#x9;KK04-04-030-005c&lt;br&gt;&#xA;विज्ञातव्या मनुष्येन्द्रास्तर्कया सुप्रणीतया ।&#x9;KK04-04-030-006a&lt;br&gt;&#xA;निपुणैश्चारपुरुषैः प्राज्ञैर्दक्षैः सुसंवृतैः ॥&#x9;KK04-04-030-006c&lt;br&gt;&#xA;अज्ञातसमये ज्ञाताः कृच्छ्ररूपसमाश्रिताः ।&#x9;KK04-04-030-007a&lt;br&gt;&#xA;प्रविशेयुर्जितक्रोधास्तावदेव पुनर्वनम् ॥ &#x9;KK04-04-030-007c&lt;br&gt;&#xA;तस्मात्क्षिप्रं विचिन्वध्वं यथा चात्यन्तमव्ययम् ।&#x9;KK04-04-030-008a&lt;br&gt;&#xA;राज्यं निर्द्वन्द्वमव्यग्रं निःसपत्नं चिरं भवेत् ॥ &#x9;KK04-04-030-008c&lt;br&gt;&#xA;दुर्योधनेनैवमुक्ते वचनेऽतीव दुःखिना ।&#x9;KK04-04-030-009a&lt;br&gt;&#xA;ततः कर्णोऽब्रवीद्वाक्यं सत्यधर्मार्थसंयुतम् ॥ &#x9;KK04-04-030-009c&lt;br&gt;&#xA;एते पुनर्न गच्छन्तु अन्ये गच्छन्तु भारत ।&#x9;KK04-04-030-010a&lt;br&gt;&#xA;शीघ्रवृत्ता नरा योग्या निपुणाश्छन्नचारिणः ॥ &#x9;KK04-04-030-010c&lt;br&gt;&#xA;चरन्तु देशान्विविधान्स्फीताञ्जनपदाकुलान् ।&#x9;KK04-04-030-011a&lt;br&gt;&#xA;तत्र गोष्ठीषु रम्यासु सिद्धा ब्राह्मणरूपिणः ॥ &#x9;KK04-04-030-011c&lt;br&gt;&#xA;परिवाहेषु तीर्थेषु विविधेष्वाकरेषु च ।&#x9;KK04-04-030-012a&lt;br&gt;&#xA;अन्वेष्टव्या मनुष्येन्द्र पाण्डवाश्छन्नचारिणः ॥ &#x9;KK04-04-030-012c&lt;br&gt;&#xA;नदीकुञ्जेषु तीर्थेषु ग्रामेषु नगरेषु च ।&#x9;KK04-04-030-013a&lt;br&gt;&#xA;आश्रमेषु च रम्येषु पर्वतेषु गुहासु च ॥ &#x9;KK04-04-030-013c&lt;br&gt;&#xA;विज्ञातव्या मनुष्येन्द्र तर्कया सुविनीतया ।&#x9;KK04-04-030-014a&lt;br&gt;&#xA;विविधैस्तत्परैः सम्यङ्निपुणैस्तज्ज्ञसम्मतैः ॥&#x9;KK04-04-030-014c&lt;br&gt;&#xA;अथाग्रजानन्तरजो भ्रातुः प्रियहिते रतः ।&#x9;KK04-04-030-015a&lt;br&gt;&#xA;ज्येष्ठं दुःशासनस्तत्र भ्राता भ्रातरमब्रवीत् ॥&#x9;KK04-04-030-015c&lt;br&gt;&#xA;येषु नः प्रत्ययो राजंश्चारेषु मनुजाधिप ।&#x9;KK04-04-030-016a&lt;br&gt;&#xA;ते यान्तु दत्तदेया वै भूयस्तान्परिमार्गितुम् ॥ &#x9;KK04-04-030-016c&lt;br&gt;&#xA;यदाह कर्णो राजेन्द्र सर्वमेतदवेक्ष्यताम् ।&#x9;KK04-04-030-017a&lt;br&gt;&#xA;यथोद्दिष्टं चराः सर्वे मृगयन्तु यतस्ततः ॥&#x9;KK04-04-030-017c&lt;br&gt;&#xA;घ्राणैः पश्यन्ति पशवो वेदैरेव द्विजोत्तमाः ।&#x9;KK04-04-030-018a&lt;br&gt;&#xA;चारैः पश्यन्ति राजानश्चक्षुर्भ्यामितरे जनाः ॥&#x9;KK04-04-030-018c&lt;br&gt;&#xA;यथोक्ताश्चारपुरुषा मृगयन्तु पुनःपुनः ।&#x9;KK04-04-030-019a&lt;br&gt;&#xA;एते चान्ये च बहवो देशांश्च नगराणि च ॥&#x9;KK04-04-030-019c&lt;br&gt;&#xA;न हि तेषां गतिर्वासः प्रवृत्तिर्वोपलभ्यते ।&#x9;KK04-04-030-020a&lt;br&gt;&#xA;अत्यन्तं वा निगूढास्ते पारं वोर्मिमतो गताः ॥ &#x9;KK04-04-030-020c&lt;br&gt;&#xA;व्यालैर्वाऽपि महारण्ये भक्षिताः शूरमानिनः ।&#x9;KK04-04-030-021a&lt;br&gt;&#xA;द्वीपं वा परमं प्राप्ता गिरिदुर्गवनेष्वपि ॥&#x9;KK04-04-030-021c&lt;br&gt;&#xA;हीनदर्पा निराशास्ते भक्षिता वाऽपि राक्षसैः ।&#x9;KK04-04-030-022a&lt;br&gt;&#xA;अथवा विषमं प्राप्य विनष्टाः शाश्वतीः समाः ॥&#x9;KK04-04-030-022c&lt;br&gt;&#xA;तस्मान्मानसमव्यग्रं कृत्वाऽऽत्मानं नियम्य च ।&#x9;KK04-04-030-023a&lt;br&gt;&#xA;कुरु कार्यं महोत्साहं मन्यसे यन्नराधिप ॥ ॥&#x9;KK04-04-030-023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/031/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/031/</guid>
      <description>&lt;p&gt;अध्यायः 031&lt;/p&gt;&#xA;&lt;p&gt;द्रोणेन दुर्योधनम् प्रति पाण्डवानां धार्मिकत्वादिगुणशालितया विनाशाभावनिर्धारणेन तदन्वेषणविधानम् ॥ 1 ॥ भीष्मेण पाण्डवावासदेशस्य लक्षणाभिधानपूर्वकं तेषां दुर्ज्ञेयत्वस्यापि कथनेन तैः सह सन्धिविधानम् ॥ 2 ॥&#xA;वैशम्पायन उवाच &#x9;KK04-04-031-001&lt;br&gt;&#xA;अथाऽब्रवीत्सभामध्ये द्रोणः सूक्ष्मार्थदर्शिवान् ।&#x9;KK04-04-031-001a&lt;br&gt;&#xA;न तादृशा विनश्यन्ति नापि यान्ति पराभवम् ॥ &#x9;KK04-04-031-001c&lt;br&gt;&#xA;शूराश्च कृतविद्याश्च बुद्धिमन्तो जितेन्द्रियाः ।&#x9;KK04-04-031-002a&lt;br&gt;&#xA;धर्मज्ञाः सत्यसन्धाश्च युधिष्ठिरमनुव्रताः ॥&#x9;KK04-04-031-002c&lt;br&gt;&#xA;नीतिधर्मार्थतत्वज्ञं पितृवच्च समाहितम् ।&#x9;KK04-04-031-003a&lt;br&gt;&#xA;धर्मे स्थितं सत्यधृतिं ज्येष्ठं श्रेष्ठापचायिनम् ॥ &#x9;KK04-04-031-003c&lt;br&gt;&#xA;अनुव्रता महात्मानो भ्रातरो भ्रातरं प्रियम् ।&#x9;KK04-04-031-004a&lt;br&gt;&#xA;अजातशत्रुं श्रीमन्तं सर्वभ्रातॄननुव्रतम् ॥ &#x9;KK04-04-031-004c&lt;br&gt;&#xA;तेषां तथाविधेयानां निभृतानां महात्मनाम् ।&#x9;KK04-04-031-005a&lt;br&gt;&#xA;किमर्थं नीतिमान्प्राज्ञः श्रेयो नैषां करिष्यति ॥ &#x9;KK04-04-031-005c&lt;br&gt;&#xA;तस्माद्यत्नात्परीक्षध्वं न तावत्समयो गतः ।&#x9;KK04-04-031-006a&lt;br&gt;&#xA;न ते विनाशमृच्छेयुरिति मे नैष्ठिकी मतिः ॥ &#x9;KK04-04-031-006c&lt;br&gt;&#xA;चिन्त्यतां चैव यत्कार्यं तच्च क्षिप्रमकालिकम् ।&#x9;KK04-04-031-007a&lt;br&gt;&#xA;क्रियतां साधु सञ्चिन्त्य वासश्चैषां प्रचिन्त्यताम् ॥ &#x9;KK04-04-031-007c&lt;br&gt;&#xA;यथा च पाण्डुपुत्राणां सर्वार्थेषु धृतात्मनाम् ।&#x9;KK04-04-031-008a&lt;br&gt;&#xA;प्रवृत्तिरुपलभ्येत तथा नीतिर्विधीयताम् ॥ &#x9;KK04-04-031-008c&lt;br&gt;&#xA;सर्वोपायैर्यतस्व त्वं यथा पश्यसि पाण्डवान् ।&#x9;KK04-04-031-009a&lt;br&gt;&#xA;दुर्ज्ञेयाः खलु शूरास्ते रक्ष्या नित्यं च दैवतैः ॥ &#x9;KK04-04-031-009c&lt;br&gt;&#xA;शुद्धात्मा मानवान्पार्थः सत्यवान्नीतिमाञ्शुचिः ।&#x9;KK04-04-031-010a&lt;br&gt;&#xA;तेजोराशिभिरापूर्णो दहेदपि च चक्षुषा ॥&#x9;KK04-04-031-010c&lt;br&gt;&#xA;तस्माद्यत्नश्च क्रियतां भूयश्च मृगयामहे ।&#x9;KK04-04-031-011a&lt;br&gt;&#xA;ब्राह्मणैश्चारकैः सिद्धैस्तापसैर्निपुणैरपि ॥ &#x9;KK04-04-031-011c&lt;br&gt;&#xA;विविधैस्तत्परैः सम्यङ्निर्भीकैस्तज्ज्ञसम्मतैः ।&#x9;KK04-04-031-012a&lt;br&gt;&#xA;अन्वेष्टव्या मनुष्येन्द्र पाण्डवाश्छन्नचारिणः ॥ &#x9;KK04-04-031-012c&lt;br&gt;&#xA;ततः शान्तनवो धीमान्भारतानां पितामहः ।&#x9;KK04-04-031-013a&lt;br&gt;&#xA;श्रुतवान्देशकालज्ञो नीतिमांश्च महामतिः ॥ &#x9;KK04-04-031-013c&lt;br&gt;&#xA;तस्मिन्नुपरते वाक्ये आचार्यस्य महात्मनः ।&#x9;KK04-04-031-014a&lt;br&gt;&#xA;अनन्तरमुवाचेदं वाक्यं हेत्वर्थसम्मितम् ॥ &#x9;KK04-04-031-014c&lt;br&gt;&#xA;युधिष्ठिरे समायुक्तां धर्मज्ञे धर्मसंहिताम् ।&#x9;KK04-04-031-015a&lt;br&gt;&#xA;पाण्डवे नित्यमव्यग्रां गिरं भीष्मः समाददे ॥ &#x9;KK04-04-031-015c&lt;br&gt;&#xA;असत्सु दुर्लभां नित्यं सतां चाभिमतां सदा ।&#x9;KK04-04-031-016a&lt;br&gt;&#xA;भीष्मस्त्वभ्यवदत्तत्र गिरं साधुभिरर्चिताम् ॥ &#x9;KK04-04-031-016c&lt;br&gt;&#xA;यथा नो ब्राह्मणोऽवादीदाचार्यः सर्वधर्मवित् ।&#x9;KK04-04-031-017a&lt;br&gt;&#xA;श्रुतवृत्तोपसम्पन्ना नाशं नायान्ति पाण्डवाः ॥&#x9;KK04-04-031-017c&lt;br&gt;&#xA;सर्वलक्षणसम्पन्नाः साधुवृत्तसमन्विताः ।&#x9;KK04-04-031-018a&lt;br&gt;&#xA;वृद्धानुशासने यत्ताः सत्यधर्मपरायणाः ॥ &#x9;KK04-04-031-018c&lt;br&gt;&#xA;समयं समयज्ञास्ते पालयन्तः शुभव्रताः ।&#x9;KK04-04-031-019a&lt;br&gt;&#xA;न विषीदन्ति ते पार्था उद्वहन्तः सतां धुरम् ॥ &#x9;KK04-04-031-019c&lt;br&gt;&#xA;तपसा चैव गुप्तास्ते स्ववीर्येण च पाण्डवाः ।&#x9;KK04-04-031-020a&lt;br&gt;&#xA;न नाशमभिगच्छेयुरिति मे नैष्ठिकी मतिः ॥ &#x9;KK04-04-031-020c&lt;br&gt;&#xA;क्षत्रधर्मरता नित्यं केशवानुगताः सदा ।&#x9;KK04-04-031-021a&lt;br&gt;&#xA;प्रवीरपुरुषास्ते वै महात्मानो महाबलाः ॥ &#x9;KK04-04-031-021c&lt;br&gt;&#xA;तत्र बुद्धिं प्रवक्ष्यामि पाण्डवान्वेषणे शृणु ।&#x9;KK04-04-031-022a&lt;br&gt;&#xA;न तु नीतिः सुनीतस्य शक्यते वेदितुं परैः ॥ &#x9;KK04-04-031-022c&lt;br&gt;&#xA;यत्तु शक्यमिहास्माभिस्तान्वै सञ्चिन्त्य पाण्डवान् ।&#x9;KK04-04-031-023a&lt;br&gt;&#xA;बुद्ध्या प्रणेतुं तत्तेऽहं प्रवक्ष्यामि निबोध तत् ॥ &#x9;KK04-04-031-023c&lt;br&gt;&#xA;न त्वियं साधु वक्तव्या तस्य नीतिः कथञ्चन ।&#x9;KK04-04-031-024a&lt;br&gt;&#xA;वृद्धानुशासने तात तिष्ठतः सत्यशीलिनः ॥ &#x9;KK04-04-031-024c&lt;br&gt;&#xA;अयुक्तं तु मया वक्तुं तुल्या मे कुरुपाण्डवाः ।&#x9;KK04-04-031-025a&lt;br&gt;&#xA;निवासं पाण्डुपुत्राणां सञ्चिन्त्य च वदाम्यहम् ।&#x9;KK04-04-031-025c&lt;br&gt;&#xA;बहुना किं प्रलापेन यतो धर्मस्ततो जयः ॥ &#x9;KK04-04-031-025e&lt;br&gt;&#xA;अवश्यं तु नियुक्तेन सभामध्ये विवक्षता ।&#x9;KK04-04-031-026a&lt;br&gt;&#xA;यथार्हमिह वक्तव्यं सर्वथा धर्मलिप्सया ॥ &#x9;KK04-04-031-026c&lt;br&gt;&#xA;यत्र नाहं तथा मन्ये यथाऽन्ये मेनिरे जनाः ।&#x9;KK04-04-031-027a&lt;br&gt;&#xA;निवासं पाण्डुपुत्राणां शृणुष्व मनुजाधिप ॥ &#x9;KK04-04-031-027c&lt;br&gt;&#xA;[भ्रातृभिः सहितो वीरैः कृष्णया च महायशाः ।&#x9;KK04-04-031-028a&lt;br&gt;&#xA;किमर्थं स महाराजो नात्मश्रेयो भविष्यति ॥&#x9;KK04-04-031-028c&lt;br&gt;&#xA;पाण्डवो निकृतः पूर्वं यथावद्विदितं तव ।&#x9;KK04-04-031-029a&lt;br&gt;&#xA;क्लेशितश्च पुरे नित्यं राज्यकामैश्च साम्प्रतम् ।&#x9;KK04-04-031-029c&lt;br&gt;&#xA;छन्नश्चरति तस्मात्स प्रकृत्या नीतिमान्नृपः ॥ &#x9;KK04-04-031-029e&lt;br&gt;&#xA;वर्षमेकं सुसञ्च्छन्नमुष्य वासमनुत्तमम् ।&#x9;KK04-04-031-030a&lt;br&gt;&#xA;आयाति चोदये काले क्षिप्रं द्रक्ष्यसि पाण्डवम् ॥ &#x9;KK04-04-031-030c&lt;br&gt;&#xA;सोदरैः सहितं वीरं द्रौपद्या च परन्तप ।&#x9;KK04-04-031-031a&lt;br&gt;&#xA;संविधत्स्व महाबाहो यथा नः स्यात्सुखोदयः ॥&#x9;KK04-04-031-031c&lt;br&gt;&#xA;यस्मिन्स राजा वसति च्छन्नः सत्त्वभृतांवरः ।&#x9;KK04-04-031-032a&lt;br&gt;&#xA;भविष्यन्ति नरास्तत्र रागमोहविवर्जिताः ॥&#x9;KK04-04-031-032c&lt;br&gt;&#xA;नाधयो हि महाराज न व्याधिः क्षत्रियर्षभ] ।&#x9;KK04-04-031-033a&lt;br&gt;&#xA;पुरे जनपदे वाऽपि यत्र राजा युधिष्ठिरः ॥&#x9;KK04-04-031-033c&lt;br&gt;&#xA;दानशीलो वदान्यश्च निभृतो ह्रीनिषेवकः ।&#x9;KK04-04-031-034a&lt;br&gt;&#xA;प्रियवाक्सत्यवाक्शूरो धर्मशीलो जितेन्द्रियः ।&#x9;KK04-04-031-034c&lt;br&gt;&#xA;हृष्टः पुष्टः शुचिर्दक्षो यत्र राजा युधिष्ठिरः ॥ &#x9;KK04-04-031-034e&lt;br&gt;&#xA;नासूयको न चापीर्ष्युर्नाभिमानी न मत्सरी ।&#x9;KK04-04-031-035a&lt;br&gt;&#xA;भविष्यति जनस्तत्र स्वयं धर्ममनुव्रतः ॥ &#x9;KK04-04-031-035c&lt;br&gt;&#xA;ब्रह्मघोषाश्च भूयांसः पुण्यशब्दास्तथैव च ।&#x9;KK04-04-031-036a&lt;br&gt;&#xA;क्रतवश्च भविष्यन्ति भूयांसो भूरिदक्षिणाः ॥ &#x9;KK04-04-031-036c&lt;br&gt;&#xA;सदा च तत्र पर्जन्यः सम्यग्वर्षी न संशयः ।&#x9;KK04-04-031-037a&lt;br&gt;&#xA;सम्पन्नसस्या च मही भविष्यति निरामया ॥ &#x9;KK04-04-031-037c&lt;br&gt;&#xA;रसवन्ति च धान्यानि गुणवन्ति फलानि च ।&#x9;KK04-04-031-038a&lt;br&gt;&#xA;गन्धवन्ति च माल्यानि शुभशब्दा च भारती ॥ &#x9;KK04-04-031-038c&lt;br&gt;&#xA;वायुश्च सुखसंस्पर्शो यत्र राजा युधिष्ठिरः ।&#x9;KK04-04-031-039a&lt;br&gt;&#xA;नीरोगास्तत्र विद्यन्ते वधबन्धा न सन्ति च ॥ &#x9;KK04-04-031-039c&lt;br&gt;&#xA;न चोरा न च दण्डाश्च न च बाधा भवन्त्युत ।&#x9;KK04-04-031-040a&lt;br&gt;&#xA;नाशक्ता न च दुष्टाश्च यत्र राजा युधिष्ठिरः ॥ &#x9;KK04-04-031-040c&lt;br&gt;&#xA;भयं च नाविशेत्तत्र निष्प्रतीपं च दर्शनम् ।&#x9;KK04-04-031-041a&lt;br&gt;&#xA;बहुक्षीरास्तथा गावः सुपुष्टाश्च सुदोहनाः ॥ &#x9;KK04-04-031-041c&lt;br&gt;&#xA;पयांसि दधिसर्पींषि रसवन्ति हितानि च ।&#x9;KK04-04-031-042a&lt;br&gt;&#xA;सलिलानि प्रसन्नानि सर्वे भावाश्च शोभनाः ॥ &#x9;KK04-04-031-042c&lt;br&gt;&#xA;गुणवन्ति च पानानि भोज्यानि विविधानि च ।&#x9;KK04-04-031-043a&lt;br&gt;&#xA;तत्र देशे भविष्यन्ति यत्र राजा युधिष्ठिरः ॥ &#x9;KK04-04-031-043c&lt;br&gt;&#xA;रसाः स्पर्शाश्च गन्धाश्च शब्दाश्चापि गुणान्विताः ।&#x9;KK04-04-031-044a&lt;br&gt;&#xA;दृश्यानि च प्रसन्नानि यत्र राजा युधिष्ठिरः ॥ &#x9;KK04-04-031-044c&lt;br&gt;&#xA;धर्माश्च तत्र सर्वैस्तु सेविताश्च द्विजातिभिः ।&#x9;KK04-04-031-045a&lt;br&gt;&#xA;स्वैःस्वैर्गुणैश्च संयुक्ता कस्मिन्वर्षे त्रयोदशे ।&#x9;KK04-04-031-045c&lt;br&gt;&#xA;देशे तस्मिन्भविष्यन्ति तत पाण्डवसंश्रिते ॥ &#x9;KK04-04-031-045e&lt;br&gt;&#xA;सम्प्रीतिमाञ्जनस्तत्र सन्तुष्टः शुचिरव्ययः ।&#x9;KK04-04-031-046a&lt;br&gt;&#xA;देवतातिथिभूयांस्तु सर्वभूतानुरागवान् ॥ &#x9;KK04-04-031-046c&lt;br&gt;&#xA;इष्टदानमहोत्साहा नित्यं धर्मपरायणाः ।&#x9;KK04-04-031-047a&lt;br&gt;&#xA;व्यक्तवाक्यास्ततस्तात शुभकल्याणमङ्गलाः ॥ &#x9;KK04-04-031-047c&lt;br&gt;&#xA;शुभत्विषः शुभेच्छाश्च नित्यतुष्टाः श्रियाऽन्विताः ।&#x9;KK04-04-031-048a&lt;br&gt;&#xA;भविष्यन्ति जनास्तत्र यत्र राजा युधिष्ठिरः ॥ &#x9;KK04-04-031-048c&lt;br&gt;&#xA;नित्योत्सवप्रमुदितो नित्यहृष्टः श्रिया वृतः ।&#x9;KK04-04-031-049a&lt;br&gt;&#xA;भविष्यति निवासोऽयं यत्र राजा युधिष्ठिरः ॥ &#x9;KK04-04-031-049c&lt;br&gt;&#xA;धर्मज्ञः स तु दुर्ज्ञेयः सर्वज्ञैश्च द्विजातिभिः ।&#x9;KK04-04-031-050a&lt;br&gt;&#xA;किम्पुनः प्राकृतैस्तात पार्थो विज्ञायते क्वचित् ॥ &#x9;KK04-04-031-050c&lt;br&gt;&#xA;यस्मिन्सत्यं धृतिर्दानं परा शान्तिर्ध्रुवा क्षमा ।&#x9;KK04-04-031-051a&lt;br&gt;&#xA;ह्रीः श्रीः कीर्तिः परं तेज आनृशंस्यमथार्जवम् ॥&#x9;KK04-04-031-051c&lt;br&gt;&#xA;तस्मान्निवासः पार्थानां चिन्त्यतां यद्ब्रवीमि वः ।&#x9;KK04-04-031-052a&lt;br&gt;&#xA;गतिर्वा परमा तत्र नोत्सहे वक्तुमन्यथा ॥&#x9;KK04-04-031-052c&lt;br&gt;&#xA;एवमेतत्तु सञ्चिन्त्य यत्कृत्यं साधु मन्यसे ।&#x9;KK04-04-031-053a&lt;br&gt;&#xA;तत्क्षिप्रं कुरु कौरव्य यद्येतच्छ्रद्दधासि मे ।&#x9;KK04-04-031-053c&lt;br&gt;&#xA;कुलस्य हि क्षमं तात यदहं प्रब्रवीमि ते ॥ ॥&#x9;KK04-04-031-053e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/032/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/032/</guid>
      <description>&lt;p&gt;अध्यायः 032&lt;/p&gt;&#xA;&lt;p&gt;दुर्योधनेन कीचकवधस्य भीमसेनकृतत्वसम्भावनया पाण्डवानां तत्र स्थितिसम्भावना ॥ 1 ॥ तथा भीष्माद्यनुमत्या सुशर्मणो विराटनगरम् प्रति प्रेषणम् ॥ 2 ॥ सुशर्मणा विराटनगरमेत्य दक्षिणभागे गोग्रहम् ॥ 3 ॥&#xA;वैशम्पायन उवाच &#x9;KK04-04-032-001&lt;br&gt;&#xA;ततः शारद्वतो वाक्यमित्युवाच कृपस्तदा ।&#x9;KK04-04-032-001a&lt;br&gt;&#xA;युक्तं प्राप्तं च वृद्धेन पाण्डवान्प्रति भाषितम् ॥ &#x9;KK04-04-032-001c&lt;br&gt;&#xA;धर्मार्थसहितं श्लक्ष्णं सर्वं सत्यं सहेतुकम् ।&#x9;KK04-04-032-002a&lt;br&gt;&#xA;तत्रानुरूपं भीष्मस्य ममापि वचनं शृणु ॥ &#x9;KK04-04-032-002c&lt;br&gt;&#xA;तेषां चैव गतिस्तत्र र्निवासश्चानुचिन्त्यताम् ।&#x9;KK04-04-032-003a&lt;br&gt;&#xA;नीतिर्विधीयतां तत्र साम्प्रतं या हिता भवेत् ॥ &#x9;KK04-04-032-003c&lt;br&gt;&#xA;नावज्ञेयो रिपुस्तात प्राकृतोऽपि बुभूषता ।&#x9;KK04-04-032-004a&lt;br&gt;&#xA;किं पुनः पाण्डवाः शूरा विद्वांसो बलिनस्तथा ॥&#x9;KK04-04-032-004c&lt;br&gt;&#xA;तस्मात्सत्रं प्रविष्टेषु पाण्डवेषु महात्मसु ।&#x9;KK04-04-032-005a&lt;br&gt;&#xA;गूढभावेषु छन्नेषु काले चोदयमागते ॥&#x9;KK04-04-032-005c&lt;br&gt;&#xA;स्वराष्ट्रे परराष्ट्रे च ज्ञातव्यं बलमात्मनः ।&#x9;KK04-04-032-006a&lt;br&gt;&#xA;उदयः पाण्डवानां च प्राप्तकालो न संशयः ॥&#x9;KK04-04-032-006c&lt;br&gt;&#xA;निवृत्तसमयाः पार्था महात्मानो महाबलाः ।&#x9;KK04-04-032-007a&lt;br&gt;&#xA;महोत्साहा भविष्यन्ति पाण्डवा ह्यमितौजसः ॥ &#x9;KK04-04-032-007c&lt;br&gt;&#xA;तस्माद्बलं च कोशं च नीतिश्चापि विधीयताम् ।&#x9;KK04-04-032-008a&lt;br&gt;&#xA;यथा कालोदये प्राप्ते सम्यक् तैः सन्दधामहे ॥&#x9;KK04-04-032-008c&lt;br&gt;&#xA;यत्र यन्मन्यसे श्रेयो बुध्यस्व बलमात्मनः ।&#x9;KK04-04-032-009a&lt;br&gt;&#xA;नियतं सर्वमित्रेषु बलवत्स्वबलेषु च ॥ &#x9;KK04-04-032-009c&lt;br&gt;&#xA;सारं फल्गु बलं ज्ञात्वा मध्यस्थं चापि भारत ।&#x9;KK04-04-032-010a&lt;br&gt;&#xA;स्वराष्ट्रपरराष्ट्रेषु ज्ञातव्यं बलमात्मनः ॥ &#x9;KK04-04-032-010c&lt;br&gt;&#xA;अप्रहृष्टं प्रहृष्टं वा सन्दधाम तथा परैः ।&#x9;KK04-04-032-011a&lt;br&gt;&#xA;साम्ना दानेन भेदेन दण्डेन बलिकर्मणा ॥ &#x9;KK04-04-032-011c&lt;br&gt;&#xA;न्यायेनाक्रम्य च परान्बलाच्चानम्य दुर्बलान् ।&#x9;KK04-04-032-012a&lt;br&gt;&#xA;सान्त्वयित्वा च मित्राणि बलं चाभाष्यतां सुखम् ॥ &#x9;KK04-04-032-012c&lt;br&gt;&#xA;स्वकोशबलसंवृद्धः सम्यक्सिद्धिमवाप्स्यसि ।&#x9;KK04-04-032-013a&lt;br&gt;&#xA;योत्स्यसे चापि बलिभिररिभिः प्रत्युपस्थितैः ।&#x9;KK04-04-032-013c&lt;br&gt;&#xA;अन्यैस्त्वं पाण्डवैर्वाऽपि हीनैः स्वबलवाहनैः ॥ &#x9;KK04-04-032-013e&lt;br&gt;&#xA;एवं सर्वं विनिश्चित्य व्यवहर्तासि न्यायतः ।&#x9;KK04-04-032-014a&lt;br&gt;&#xA;यथाकालं मनुष्येन्द्र चिरं सुखमवाप्स्यसि ॥ &#x9;KK04-04-032-014c&lt;br&gt;&#xA;भीष्माद्रोणकृपैरुक्ते कर्णदुःशासनादिभिः ।&#x9;KK04-04-032-015a&lt;br&gt;&#xA;ततो दुर्योधनो वाक्यं श्रुत्वा तेषां महात्मनाम् ।&#x9;KK04-04-032-015c&lt;br&gt;&#xA;मुहूर्तमनुसञ्चिन्त्य सचिवानिदमब्रवीत् ॥&#x9;KK04-04-032-015e&lt;br&gt;&#xA;श्रुतमेतन्मया पूर्वं कथासु जनसंसदि ।&#x9;KK04-04-032-016a&lt;br&gt;&#xA;धीराणां शास्त्रविदुषां प्राज्ञानां मतिनिश्चये ।&#x9;KK04-04-032-016c&lt;br&gt;&#xA;कृतिनां सारफल्गुत्वे जानामि नयचक्षुषा ॥ &#x9;KK04-04-032-016e&lt;br&gt;&#xA;सत्वे बाहुबले धैर्ये प्राणे शारीरसम्भवे ।&#x9;KK04-04-032-017a&lt;br&gt;&#xA;साम्प्रतं मानुषे लोके सदैत्यनरराक्षसे ॥&#x9;KK04-04-032-017c&lt;br&gt;&#xA;चत्वारस्तु नरव्याघ्रा बले शक्रोपमा भुवि ।&#x9;KK04-04-032-018a&lt;br&gt;&#xA;उत्तमाः प्राणिनां तेषां नास्ति कश्चिद्बले समः ॥ &#x9;KK04-04-032-018c&lt;br&gt;&#xA;बलदेवश्च भीमश्च मद्रराजश्च वीर्यवान् ।&#x9;KK04-04-032-019a&lt;br&gt;&#xA;चतुर्थः कीचकस्तेषां पञ्चमं नानुशुश्रुमः ॥ &#x9;KK04-04-032-019c&lt;br&gt;&#xA;अन्योन्यानन्तरबलाः परस्परजयैषिणः ।&#x9;KK04-04-032-020a&lt;br&gt;&#xA;बाहुयुद्धमभीप्सन्तो नित्यं संरब्धमानसाः ॥ &#x9;KK04-04-032-020c&lt;br&gt;&#xA;तेनाहमवगच्छामि प्रत्ययेन वृकोदरम् ।&#x9;KK04-04-032-021a&lt;br&gt;&#xA;मनस्यभिनिविष्टं मे व्यक्तं जीवन्ति पाण्डवाः ॥ &#x9;KK04-04-032-021c&lt;br&gt;&#xA;तत्राहं कीचकं मन्ये भीमसेनेन मारितम् ।&#x9;KK04-04-032-022a&lt;br&gt;&#xA;सैरन्ध्रीं द्रौपदीं मन्ये नात्र कार्या विचारणा ॥ &#x9;KK04-04-032-022c&lt;br&gt;&#xA;शङ्के कृष्णानिमित्तं तु भीमसेनेन कीचकः ।&#x9;KK04-04-032-023a&lt;br&gt;&#xA;गन्धर्वव्यपदेशेन हतो निशि महाबलः ॥ &#x9;KK04-04-032-023c&lt;br&gt;&#xA;को हि शक्तः परो भीमात्कीचकं हन्तुमोजसा ।&#x9;KK04-04-032-024a&lt;br&gt;&#xA;शस्त्रं विना बाहुबलात्तथा सर्वाङ्गचूर्णने ॥&#x9;KK04-04-032-024c&lt;br&gt;&#xA;मर्दितुं वा तथा तीव्रं चर्ममांसास्थिचूर्णनम् ।&#x9;KK04-04-032-025a&lt;br&gt;&#xA;रूपमन्यत्समास्थाय भीमस्यैतद्विचेष्टितम् ॥ &#x9;KK04-04-032-025c&lt;br&gt;&#xA;ध्रुवं कृष्णानिमित्तं तु भीमसेनेन सूतजाः ।&#x9;KK04-04-032-026a&lt;br&gt;&#xA;गन्धर्वव्यपदेशेन हता निशि न संशयः ॥ &#x9;KK04-04-032-026c&lt;br&gt;&#xA;पितामहेन ये चोक्ता देशस्य च जनस्य च ।&#x9;KK04-04-032-027a&lt;br&gt;&#xA;गुणास्ते मत्स्यराष्ट्रेषु बहुशोऽपि मया श्रुताः ॥ &#x9;KK04-04-032-027c&lt;br&gt;&#xA;विराटनगरे मन्ये पाण्डवाश्छन्नचारिणः ।&#x9;KK04-04-032-028a&lt;br&gt;&#xA;निवसन्ति पुरे रम्ये तत्र यात्रा विधीयताम् ॥&#x9;KK04-04-032-028c&lt;br&gt;&#xA;मत्स्यराष्ट्रं गमिष्यामो ग्रहीष्यामश्च गोधनम् ।&#x9;KK04-04-032-029a&lt;br&gt;&#xA;गृहीते गोधने नूनं तेऽपि योत्स्यन्ति पाण्डवाः ॥&#x9;KK04-04-032-029c&lt;br&gt;&#xA;अपूर्णे समये चापि यदि पश्येम पाण्डवान् ।&#x9;KK04-04-032-030a&lt;br&gt;&#xA;द्वादशान्यानि वर्षाणि प्रवेक्ष्यन्ति पुनर्वनम् ॥ &#x9;KK04-04-032-030c&lt;br&gt;&#xA;तस्मादन्यतरेणापि लाभोऽस्माकं भविष्यति ।&#x9;KK04-04-032-031a&lt;br&gt;&#xA;कोशवृद्धिरिहास्माकं शत्रूणां निधनं भवेत् ॥ &#x9;KK04-04-032-031c&lt;br&gt;&#xA;कथं सुयोधनं गच्छेद्युधिष्ठिरभृतः पुरा ।&#x9;KK04-04-032-032a&lt;br&gt;&#xA;एतच्चापि वदत्येष मात्स्यः परिभवान्मयि ॥ &#x9;KK04-04-032-032c&lt;br&gt;&#xA;तस्मात्कर्तव्यमेतद्वै तत्र यात्रा विधीयताम् ।&#x9;KK04-04-032-033a&lt;br&gt;&#xA;एतत्सुनीतं मन्येऽहं सर्वेषां यदि रोचते ॥ &#x9;KK04-04-032-033c&lt;br&gt;&#xA;वैशम्पायन उवाच &#x9;KK04-04-032-034&lt;br&gt;&#xA;ततो राजा त्रिगर्तानां सुशर्मा रथयूथपः ।&#x9;KK04-04-032-034a&lt;br&gt;&#xA;पूर्वमाभाष्य कर्णेन तथा दुःशासनेन च ।&#x9;KK04-04-032-034c&lt;br&gt;&#xA;प्राप्तकालमिदं वाक्यमुवाच त्वरितो बली ॥ &#x9;KK04-04-032-034e&lt;br&gt;&#xA;असकृन्निकृतः पूर्वं मात्स्यसाल्वेयकेकयैः ।&#x9;KK04-04-032-035a&lt;br&gt;&#xA;सूतेनैव च मात्स्यस्य कीचकेन पुनः पुनः ॥ &#x9;KK04-04-032-035c&lt;br&gt;&#xA;बाधितो बन्धुभिः सार्धं बलाद्बलवता विभो ।&#x9;KK04-04-032-036a&lt;br&gt;&#xA;स कर्णमभिवीक्ष्याथ दुर्योधनमभाषत ॥ &#x9;KK04-04-032-036c&lt;br&gt;&#xA;राष्ट्रं ममासकृद्राजन्राज्ञा मात्स्येन बाधितम् ॥ &#x9;KK04-04-032-037ac&lt;br&gt;&#xA;प्रणेता कीचकस्तस्य बलोत्सिक्तोऽभवत्पुरा ।&#x9;KK04-04-032-038a&lt;br&gt;&#xA;अमर्षी दुर्जयो जेता प्रख्यातबलपौरुषः ।&#x9;KK04-04-032-038c&lt;br&gt;&#xA;स हतस्तत्र गन्धर्वैः पापकर्मा नृशंसकृत् ॥ &#x9;KK04-04-032-038e&lt;br&gt;&#xA;तस्मिन्विनिहते राजन्हीनदर्पो निराश्रयः ।&#x9;KK04-04-032-039a&lt;br&gt;&#xA;भविष्यति निरुत्साहो विराट इति मे मतिः ॥ &#x9;KK04-04-032-039c&lt;br&gt;&#xA;तत्र यात्रा मम मता यदि ते रोचतेऽनघ ।&#x9;KK04-04-032-040a&lt;br&gt;&#xA;कौरवाणां च सर्वेषां कर्णस्य च महात्मनः ॥ &#x9;KK04-04-032-040c&lt;br&gt;&#xA;एतत्कार्यमहं मन्ये परमात्ययिकं महत् ।&#x9;KK04-04-032-041a&lt;br&gt;&#xA;राष्ट्रं तस्याभियास्यामो धनधान्यसमाकुलम् ॥ &#x9;KK04-04-032-041c&lt;br&gt;&#xA;आददामोऽस्य रत्नानि विविधानि वसूनि च ।&#x9;KK04-04-032-042a&lt;br&gt;&#xA;ग्रामान्राष्ट्राणि वा तस्य हरिष्यामो विभागशः ॥ &#x9;KK04-04-032-042c&lt;br&gt;&#xA;अथवा गोसहस्राणि बहूनि शुभदर्शन ।&#x9;KK04-04-032-043a&lt;br&gt;&#xA;विविधानि हरिष्यामः प्रतीपीड्य पुरं बलात् ॥ &#x9;KK04-04-032-043c&lt;br&gt;&#xA;कौरवैः सह सङ्गम्य त्रिगर्तैश्च विशाम्पते ।&#x9;KK04-04-032-044a&lt;br&gt;&#xA;गास्तस्यापहरिष्यामः सह सर्वैर्महारथैः ॥ &#x9;KK04-04-032-044c&lt;br&gt;&#xA;सन्धिं वा तेन कृत्वा तु निबध्नीमोऽस्य पौरुषम् ।&#x9;KK04-04-032-045a&lt;br&gt;&#xA;हत्वा चास्य चमूं कृत्स्नां वशमेवानयामहे ॥&#x9;KK04-04-032-045c&lt;br&gt;&#xA;तं वशे न्यायतः कृत्वा सुखं वत्स्यामहे वयम् ।&#x9;KK04-04-032-046a&lt;br&gt;&#xA;भवतां बलवृद्धिश्च भविष्यति न संशयः ॥ &#x9;KK04-04-032-046c&lt;br&gt;&#xA;वैशम्पायन उवाच &#x9;KK04-04-032-047&lt;br&gt;&#xA;तच्छ्रुत्वा वचनं तस्य कर्णो राजानमब्रवीत् ॥ &#x9;KK04-04-032-047ac&lt;br&gt;&#xA;सूक्तं सुशर्मणा वाक्यं प्राप्तकालमिदं वचः ।&#x9;KK04-04-032-048a&lt;br&gt;&#xA;तस्मात्क्षिप्रं विनिर्यामो योजयित्वा वरूथिनीम् ॥ &#x9;KK04-04-032-048c&lt;br&gt;&#xA;यदेतत्तेऽभिरुचितं मम चैतद्धि रोचते ।&#x9;KK04-04-032-049a&lt;br&gt;&#xA;प्रविभज्य च सैन्यानि यथा वा मन्यते भवान् ॥&#x9;KK04-04-032-049c&lt;br&gt;&#xA;प्रज्ञावान्कुलवृद्धश्च सर्वेषां नः पितामहः ।&#x9;KK04-04-032-050a&lt;br&gt;&#xA;आचार्यश्च कृपो विद्वाञ्शकुनिश्चापि सौबलः ॥&#x9;KK04-04-032-050c&lt;br&gt;&#xA;मन्यन्ते ते यथा सर्वे तथा यात्रा विधीयताम् ।&#x9;KK04-04-032-051a&lt;br&gt;&#xA;सम्मन्त्र्य चाशु गच्छामः साधनार्थं महीपते ॥ &#x9;KK04-04-032-051c&lt;br&gt;&#xA;किन्नु नः पाण्डवैः कार्यं हीनार्थबलपौरुषैः ।&#x9;KK04-04-032-052a&lt;br&gt;&#xA;अत्यन्तं हि प्रनष्टास्ते प्राप्ता वाऽपि यमक्षयम् ॥ &#x9;KK04-04-032-052c&lt;br&gt;&#xA;तद्भवांश्चतुरङ्गेण बलेन महता वृतः ।&#x9;KK04-04-032-053a&lt;br&gt;&#xA;विराटनगरं यातु सर्वसैन्येन भारत ।&#x9;KK04-04-032-053c&lt;br&gt;&#xA;आदास्यामोऽथ गास्तस्य विविधानि वसूनि च ॥ &#x9;KK04-04-032-053e&lt;br&gt;&#xA;वैशम्पायन उवाच &#x9;KK04-04-032-054&lt;br&gt;&#xA;ततो दुर्योधनो राजा वचः श्रुत्वा तु तस्य तत् ।&#x9;KK04-04-032-054a&lt;br&gt;&#xA;वैकर्तनस्य कर्णस्य क्षिप्रमाज्ञापयत्स्वयम् ।&#x9;KK04-04-032-054c&lt;br&gt;&#xA;शासने नित्ययुक्तं तु दुःशासनमनन्तरम् ॥&#x9;KK04-04-032-054e&lt;br&gt;&#xA;दुर्योधन उवाच &#x9;KK04-04-032-055&lt;br&gt;&#xA;सह वृद्धैस्तु सम्मन्त्र्य क्षिप्रं योजय वाहिनीम् ।&#x9;KK04-04-032-055a&lt;br&gt;&#xA;यथोद्देशं तु गच्छामः सहिताः सर्वकौरवैः ॥ &#x9;KK04-04-032-055c&lt;br&gt;&#xA;सुशर्मा तु यथोद्दिष्टं देशं यातु महारथः ।&#x9;KK04-04-032-056a&lt;br&gt;&#xA;त्रिगर्तैः सहितः सर्वैः प्रख्यातबलपौरुषैः ।&#x9;KK04-04-032-056c&lt;br&gt;&#xA;प्रागेव हि सुसंयत्तो विराटनगरं प्रति ॥ &#x9;KK04-04-032-056e&lt;br&gt;&#xA;जघन्यतो वयं तत्र यास्यामो दिवसान्तरे ।&#x9;KK04-04-032-057a&lt;br&gt;&#xA;विषयं मत्स्यराजस्य सुसमृद्धं सुसंहितम् ॥ &#x9;KK04-04-032-057c&lt;br&gt;&#xA;सुशर्मणा गृहीते तु मत्स्यराजस्य गोधने ।&#x9;KK04-04-032-058a&lt;br&gt;&#xA;विराटः सैन्यमादाय त्रिगर्तैः सह योत्स्यति ॥ &#x9;KK04-04-032-058c&lt;br&gt;&#xA;अपरं दिवसं गास्तु तत्र गृह्णन्तु कौरवाः ।&#x9;KK04-04-032-059a&lt;br&gt;&#xA;गवार्थे पाण्डवास्तत्र योत्स्यन्ति कुरुभिः सह ॥&#x9;KK04-04-032-059c&lt;br&gt;&#xA;तथा गत्वा यथोद्देशं विराटनगरान्तिके ।&#x9;KK04-04-032-060a&lt;br&gt;&#xA;क्षिप्रं गोष्ठं समासाद्य गृह्णन्तु विपुलं धनम् ॥ &#x9;KK04-04-032-060c&lt;br&gt;&#xA;गवां शतसहस्राणि श्रीमन्ति गुणवन्ति च ।&#x9;KK04-04-032-061a&lt;br&gt;&#xA;वयमस्य निगृह्णीमो द्विधा कृत्वा च वाहिनीम् ॥&#x9;KK04-04-032-061c&lt;br&gt;&#xA;वैशम्पायन उवाच &#x9;KK04-04-032-062&lt;br&gt;&#xA;ते स्म गत्वा यथोद्दिष्टं देशं मत्स्यमहीपतेः ।&#x9;KK04-04-032-062a&lt;br&gt;&#xA;सन्नद्धा रथिनः सर्वे सपताका बलोत्कटाः ।&#x9;KK04-04-032-062c&lt;br&gt;&#xA;प्रतिवैरं चिकीर्षन्तो गोषु गृद्धा महाबलाः ॥ &#x9;KK04-04-032-062e&lt;br&gt;&#xA;आदत्त गाः सुशर्माऽथ कृष्णपक्षस्य चाष्टमीम् ॥&#x9;KK04-04-032-063ac&lt;br&gt;&#xA;अपरे दिवसे सर्वे राजन्सम्भूय कौरवाः ।&#x9;KK04-04-032-064a&lt;br&gt;&#xA;नवम्यां ते न्यगृह्णन्त गोकुलानि सहस्रशः ।&#x9;KK04-04-032-064c&lt;br&gt;&#xA;कौरवास्तु महावीर्या मत्स्यानां विषयान्तरे ॥ ॥&#x9;KK04-04-032-064e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/033/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/033/</guid>
      <description>&lt;p&gt;अध्यायः 033&lt;/p&gt;&#xA;&lt;p&gt;गोपैर्द्रुततरमाद्रुत्य विराटम् प्रति सुशर्मणा गोग्रहणनिवेदनम् ॥ 1 ॥ विराटादिभिर्युद्धाय निर्गमोद्यमः ॥ 2 ॥ युधिष्ठिरेण विराटम् प्रति स्वेषां युद्धकौशलनिवेदनेन भ्रातृभिः सह समराभियानम् ॥ 3 ॥&#xA;वैशम्पायन उवाच &#x9;KK04-04-033-001&lt;br&gt;&#xA;ततस्तेषां महाराज तत्रैवामिततेजसाम् ।&#x9;KK04-04-033-001a&lt;br&gt;&#xA;छद्मलिङ्गप्रविष्टानां पाण्डवानां महात्मनाम् ॥ &#x9;KK04-04-033-001c&lt;br&gt;&#xA;व्यतीतः समयः सम्यग्विराटनगरे सताम् ।&#x9;KK04-04-033-002a&lt;br&gt;&#xA;कुर्वतां तस्य कर्माणि विराटस्य महीपतेः ॥ &#x9;KK04-04-033-002c&lt;br&gt;&#xA;कीचके तु हते राजा विराटः परवीरहा ।&#x9;KK04-04-033-003a&lt;br&gt;&#xA;परां सम्भावनां चक्रे कुन्तीपुत्रे युधिष्ठिरे ॥ &#x9;KK04-04-033-003c&lt;br&gt;&#xA;ततस्त्रयोदशस्यान्ते तस्य वर्षस्य भारत ।&#x9;KK04-04-033-004a&lt;br&gt;&#xA;सुशर्मणा गृहीतं तु गोधनं तरसा बहु ॥&#x9;KK04-04-033-004c&lt;br&gt;&#xA;ततः शब्दो महानासीद्रेणुश्च दिवमस्पृशत् ।&#x9;KK04-04-033-005a&lt;br&gt;&#xA;शङ्खदुन्दुभिघोषश्च भेरीणां च महास्वनः ।&#x9;KK04-04-033-005c&lt;br&gt;&#xA;गवाश्वरथनागानां निस्वनश्च पदातिनाम् ॥ &#x9;KK04-04-033-005e&lt;br&gt;&#xA;एवं तैस्त्वभिनिर्याय मत्स्यराजस्य गोधने ।&#x9;KK04-04-033-006a&lt;br&gt;&#xA;त्रिगर्तैर्गृह्यमाणे तु गोपालाः प्रत्यषेधयन् ॥ &#x9;KK04-04-033-006c&lt;br&gt;&#xA;अथ त्रिगर्ता बहवः परिगृह्य धनं बहु ।&#x9;KK04-04-033-007a&lt;br&gt;&#xA;परिक्षिप्य हयैः शीघ्रै रथव्रातैश्च भारत ।&#x9;KK04-04-033-007c&lt;br&gt;&#xA;गोपालान्प्रत्ययुध्यन्त रणे कृत्वा जये धृतिम् ॥ &#x9;KK04-04-033-007e&lt;br&gt;&#xA;ते हन्यमाना बहुभिः प्रासतोमरपाणिभिः ।&#x9;KK04-04-033-008a&lt;br&gt;&#xA;गोपाला गोकुले भक्ता वारयामासुरोजसा ॥ &#x9;KK04-04-033-008c&lt;br&gt;&#xA;परश्वथैश्च मुसलैर्भिण्डिपालैश्च मुद्गरैः ।&#x9;KK04-04-033-009a&lt;br&gt;&#xA;गोपालाः कर्षणैश्चित्रैर्जघ्नुरश्वान्समन्ततः ॥ &#x9;KK04-04-033-009c&lt;br&gt;&#xA;ते हन्यमानाः सङ्क्रुद्धास्त्रिगर्ता रथयोधिनः ।&#x9;KK04-04-033-010a&lt;br&gt;&#xA;विसृज्य शरवर्षणि गोपानद्रावयन्बलात् ॥ &#x9;KK04-04-033-010c&lt;br&gt;&#xA;हन्यमानेषु गोपेषु विमुखेषु विशाम्पते ।&#x9;KK04-04-033-011a&lt;br&gt;&#xA;ततो युवानः सम्भीताः श्वसन्तो रेणुगुण्ठिताः ॥ &#x9;KK04-04-033-011c&lt;br&gt;&#xA;जवेन महता चैव गोपालाः पुरमाव्रजन् ।&#x9;KK04-04-033-012a&lt;br&gt;&#xA;विराटनगरं प्राप्य नरा राजानमब्रुवन् ॥ &#x9;KK04-04-033-012c&lt;br&gt;&#xA;सभायां राजशार्दूलमासीनं पाण्डवैः सह ।&#x9;KK04-04-033-013a&lt;br&gt;&#xA;शूरैः परिवृतं योधैः कुण्डलाङ्गदधारिभिः ॥ &#x9;KK04-04-033-013c&lt;br&gt;&#xA;सद्भिश्च पण्डितैः सार्धं मन्त्रिभिश्चापि संवृतम् ।&#x9;KK04-04-033-014a&lt;br&gt;&#xA;दृष्ट्वा शीघ्रं तु गोपाला विराटमिदमब्रुवन् ॥ &#x9;KK04-04-033-014c&lt;br&gt;&#xA;अस्मान्युधि विनिर्जित्य परिभूय सबान्धवान् ।&#x9;KK04-04-033-015a&lt;br&gt;&#xA;षष्टिं गवां सहस्राणि त्रिगर्ताः कालयन्ति ते ।&#x9;KK04-04-033-015c&lt;br&gt;&#xA;ता निवर्तय राजेन्द्र मा नेशुः पशवस्तव ॥ &#x9;KK04-04-033-015e&lt;br&gt;&#xA;वैशम्पायन उवाच &#x9;KK04-04-033-016&lt;br&gt;&#xA;श्रुत्वा तु वचनं तेषां गोपालानामरिन्दमः ।&#x9;KK04-04-033-016a&lt;br&gt;&#xA;स राजा महतीं सेनां मात्स्यानां समवाहयत् ।&#x9;KK04-04-033-016c&lt;br&gt;&#xA;रथनागाश्वकलिलां पत्तिध्वजसमाकुलाम् ॥ &#x9;KK04-04-033-016e&lt;br&gt;&#xA;राजानो राजपुत्राश्च तनुत्राण्यथ भेजिरे ।&#x9;KK04-04-033-017a&lt;br&gt;&#xA;भानुमन्ति विवातानि सूपसेव्यानि भागशः ॥ &#x9;KK04-04-033-017c&lt;br&gt;&#xA;पृथक्काञ्चनसन्नाहान्रथेष्वश्वानयोजयन् ।&#x9;KK04-04-033-018a&lt;br&gt;&#xA;उत्कृष्य पाशान्मौर्वीणां शूराश्चापेष्वयोजयन् ॥&#x9;KK04-04-033-018c&lt;br&gt;&#xA;दृढमायसगर्भं तु कवचं तप्तकाञ्चनम् ।&#x9;KK04-04-033-019a&lt;br&gt;&#xA;विराटस्य प्रियो भ्राता शतानीकोऽभ्यहारयत् ॥ &#x9;KK04-04-033-019c&lt;br&gt;&#xA;सर्वभारसहं वर्म कल्याणपटलं दृढम् ।&#x9;KK04-04-033-020a&lt;br&gt;&#xA;शतानीकादवरजो मदिराक्षोऽभ्यहारयत् ॥&#x9;KK04-04-033-020c&lt;br&gt;&#xA;उत्सेधे यस्य पद्मानि शतं सौगन्धिकानि च ।&#x9;KK04-04-033-021a&lt;br&gt;&#xA;मृष्टहाटकपर्यन्तं सूर्यदत्तोऽभ्यहारयत् ॥ &#x9;KK04-04-033-021c&lt;br&gt;&#xA;दृढमायसगर्भं च श्वेतं रुक्मपरिष्कृतम् ।&#x9;KK04-04-033-022a&lt;br&gt;&#xA;विराटस्य सुतो ज्येष्ठो वीरः शङ्खोऽभ्यहारयत् ॥ &#x9;KK04-04-033-022c&lt;br&gt;&#xA;शतसूर्यं शतावर्तं शतबिन्दु शताक्षिमत् ।&#x9;KK04-04-033-023a&lt;br&gt;&#xA;अभेद्यकल्पं मत्स्यानां राजा कवचमाहरत् ॥ &#x9;KK04-04-033-023c&lt;br&gt;&#xA;ततो नानातनुत्राणि स्वानिस्वानि महाबलाः ।&#x9;KK04-04-033-024a&lt;br&gt;&#xA;युयुत्सवोऽभ्यनह्यन्त देवकल्पाः प्रहारिणः ॥ &#x9;KK04-04-033-024c&lt;br&gt;&#xA;सोपस्करेषु शुभ्रेषु महत्सु च महारथाः ।&#x9;KK04-04-033-025a&lt;br&gt;&#xA;पृथक्काञ्चनसन्नाहान्रथेष्वश्वानयोजयन् ॥ &#x9;KK04-04-033-025c&lt;br&gt;&#xA;सूर्यचन्द्रप्रतीकाशे मणिहेमविभूषिते ।&#x9;KK04-04-033-026a&lt;br&gt;&#xA;महाप्रमाणं मत्स्यस्य ध्वजमुच्छ्रियते रथे ॥&#x9;KK04-04-033-026c&lt;br&gt;&#xA;ध्वजान्बहुविधाकारान्सौवर्णान्हेममालिनः ।&#x9;KK04-04-033-027a&lt;br&gt;&#xA;यथास्वं क्षत्रियाः शूरा रथेषु समयोजयन् ॥ &#x9;KK04-04-033-027c&lt;br&gt;&#xA;रथेषु युज्यमानेषु कङ्को राजानमब्रवीत् ।&#x9;KK04-04-033-028a&lt;br&gt;&#xA;मया ह्यस्त्रं चतुर्वर्गमवाप्तमृषिसत्तमात् ॥ &#x9;KK04-04-033-028c&lt;br&gt;&#xA;दंशितो रथमास्थाय पदं निर्याम्यहं गवाम् ।&#x9;KK04-04-033-029a&lt;br&gt;&#xA;अयं च बलवाञ्छूरो वललो दृश्यतेऽनघ ॥ &#x9;KK04-04-033-029c&lt;br&gt;&#xA;गोसङ्ख्यमश्वबन्धं च संयोजय रथेषु वै ।&#x9;KK04-04-033-030a&lt;br&gt;&#xA;नैतेन जातु युद्ध्येयुर्गवार्थमिति मे मतिः ॥ &#x9;KK04-04-033-030c&lt;br&gt;&#xA;वैशम्पायन उवाच &#x9;KK04-04-033-031&lt;br&gt;&#xA;अथ मात्स्योऽब्रवीद्राजा शतानीकं जघन्यजम् ।&#x9;KK04-04-033-031a&lt;br&gt;&#xA;कङ्कश्च वललः सूदो दामग्रन्थिश्च वीर्यवान् ॥ &#x9;KK04-04-033-031c&lt;br&gt;&#xA;तन्त्रिपालश्च गोसङ्ख्यो यथा ते पुरुषर्षभाः ।&#x9;KK04-04-033-032a&lt;br&gt;&#xA;शूराः सुवीराः पुरुषा नागराजवरोपमाः ।&#x9;KK04-04-033-032c&lt;br&gt;&#xA;युद्ध्येयुरिति मे बुद्धिर्वर्तते नात्र संशयः ॥ &#x9;KK04-04-033-032e&lt;br&gt;&#xA;एतेषामपि दीयन्तां रथा ध्वजपताकिनः ।&#x9;KK04-04-033-033a&lt;br&gt;&#xA;कवचानि विचित्राणि दृढानि च लघूनि च ॥&#x9;KK04-04-033-033c&lt;br&gt;&#xA;प्रतिमुञ्चन्तु गात्रेषु दीयन्तामायुधानि च ।&#x9;KK04-04-033-034a&lt;br&gt;&#xA;नेमे जातु न युद्ध्येयुरिति मे धीयते मतिः ॥ &#x9;KK04-04-033-034c&lt;br&gt;&#xA;वैशम्पायन उवाच &#x9;KK04-04-033-035&lt;br&gt;&#xA;तच्छ्रुत्वा नृपतेर्वाक्यं शीघ्रं त्वरितमानसः ।&#x9;KK04-04-033-035a&lt;br&gt;&#xA;शतानीकः स पार्थेभ्यो रथान्राजन्समादिशत् ॥ &#x9;KK04-04-033-035c&lt;br&gt;&#xA;सहदेवाय राज्ञे च भीमाय नकुलाय च ।&#x9;KK04-04-033-036a&lt;br&gt;&#xA;तान्दृष्ट्वा सहसा सूता राजभक्तिपुरस्कृताः ॥ &#x9;KK04-04-033-036c&lt;br&gt;&#xA;निर्दिष्टा नरदेवेन रथाञ्छीघ्रमयोजयन् ।&#x9;KK04-04-033-037a&lt;br&gt;&#xA;कवचानि विचित्राणि नवानि च दृढानि च ॥ &#x9;KK04-04-033-037c&lt;br&gt;&#xA;विराटः प्रददौ यानि तेषामक्लिष्टकर्मणाम् ।&#x9;KK04-04-033-038a&lt;br&gt;&#xA;तान्यामुच्य शरीरेषु दंशितास्ते महारथाः ॥ &#x9;KK04-04-033-038c&lt;br&gt;&#xA;तरस्विनश्छन्नरूपाः सर्वशस्त्रविशारदाः ।&#x9;KK04-04-033-039a&lt;br&gt;&#xA;रथान्हेमपरिष्कारान्समास्थाय महारथाः ।&#x9;KK04-04-033-039c&lt;br&gt;&#xA;पाण्डवा निर्ययुर्हृष्टा दंशिता राजसत्तम ॥ &#x9;KK04-04-033-039e&lt;br&gt;&#xA;विराटमन्वयुः पश्चात्सहिताः कुरुपुङ्गवाः ।&#x9;KK04-04-033-040a&lt;br&gt;&#xA;चत्वारो भ्रातरः शूराः पाण्डवाः सत्यविक्रमाः ॥ &#x9;KK04-04-033-040c&lt;br&gt;&#xA;दीर्घानां च दृढानां च धनुषां ते यथाबलम् ।&#x9;KK04-04-033-041a&lt;br&gt;&#xA;उत्कृष्य पाशान्मौर्वीणां वीराश्चापेष्वयोजयन् ॥ &#x9;KK04-04-033-041c&lt;br&gt;&#xA;ततः सुवाससः सर्वे वीराश्चन्दनरूषिताः ।&#x9;KK04-04-033-042a&lt;br&gt;&#xA;चोदिता नरदेवेन क्षिप्रमश्वानचोदयन् ॥&#x9;KK04-04-033-042c&lt;br&gt;&#xA;ते हया हेमसञ्च्छन्ना बृहन्तः साधुवाहिनः ।&#x9;KK04-04-033-043a&lt;br&gt;&#xA;चोदिताः प्रत्यदृश्यन्त पत्रिणामिव पङ्क्तयः ॥ &#x9;KK04-04-033-043c&lt;br&gt;&#xA;भीमरूपाश्च मातङ्गाः प्रभिन्नकरटामुखाः ।&#x9;KK04-04-033-044a&lt;br&gt;&#xA;स्वारूढा युद्धकुशलैर्महामात्राधिरोहिताः ॥ &#x9;KK04-04-033-044c&lt;br&gt;&#xA;क्षरन्त इव जीमूताः सुदन्ताः षाष्टिहायनाः ।&#x9;KK04-04-033-045a&lt;br&gt;&#xA;राजानमन्वयुः पश्चात्क्रामन्त इव पर्वताः ॥ &#x9;KK04-04-033-045c&lt;br&gt;&#xA;दृढायुधजनाकीर्णं रथाश्वगजसङ्कुलम् ।&#x9;KK04-04-033-046a&lt;br&gt;&#xA;तद्बलाग्रं विराटस्य शक्रस्येव तदा बभौ ॥ &#x9;KK04-04-033-046c&lt;br&gt;&#xA;तं प्रयान्तं महाराज निनीषन्तं गवां पदम् ।&#x9;KK04-04-033-047a&lt;br&gt;&#xA;विशारदानां वैश्यानां प्रकृष्टानां तदा नृप ॥ &#x9;KK04-04-033-047c&lt;br&gt;&#xA;विंशतिस्तु सहस्राणि नराणामनुयायिनाम् ।&#x9;KK04-04-033-048a&lt;br&gt;&#xA;अष्टौ रथसहस्राणि दश नागशतानि च ।&#x9;KK04-04-033-048c&lt;br&gt;&#xA;विंशच्चाश्वसहस्राणि मात्स्यानां त्वरितं ययुः ॥ &#x9;KK04-04-033-048e&lt;br&gt;&#xA;तदनीकं विराटस्य शुशुभेऽतीव भारत ।&#x9;KK04-04-033-049a&lt;br&gt;&#xA;वसन्ते बहुपुष्पाढ्यं काननं चित्रितं यथा ॥ ॥&#x9;KK04-04-033-049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/034/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/034/</guid>
      <description>&lt;p&gt;अध्यायः 034&lt;/p&gt;&#xA;&lt;p&gt;विराटसुशर्मसैन्ययोर्युद्धम् ॥ 1 ॥ युधिष्ठिरादिनिहतानाम् परिसङ्ख्यानम् ॥ 2 ॥ विराटसुशर्मणोर्युद्धम् ॥ 3 ॥&#xA;वैशम्पायन उवाच &#x9;KK04-04-034-001&lt;br&gt;&#xA;निर्याय नगराच्छूरा व्यूढानीकाः प्रहारिणः ।&#x9;KK04-04-034-001a&lt;br&gt;&#xA;त्रिगर्तानस्पृशन्मात्स्याः सूर्येऽस्तङ्गमिते सति ॥ &#x9;KK04-04-034-001c&lt;br&gt;&#xA;ते त्रिगर्ताश्च मात्स्याश्च व्यूढानीकाः प्रहारिणः ।&#x9;KK04-04-034-002a&lt;br&gt;&#xA;अन्योन्यमभिवर्तन्ते गोषु गृद्धा महाबलाः ॥ &#x9;KK04-04-034-002c&lt;br&gt;&#xA;भीमाश्च मत्तमातङ्गास्तोमराङ्कुशचोदिताः ।&#x9;KK04-04-034-003a&lt;br&gt;&#xA;ग्रामणीयैः समारूढाः कुशलैर्हस्तिसादिभिः ॥ &#x9;KK04-04-034-003c&lt;br&gt;&#xA;तेषां समागमो घोरस्तुमुलो रोमहर्षणः ।&#x9;KK04-04-034-004a&lt;br&gt;&#xA;घ्नतां परस्परं राजन्यमराष्ट्रविवर्धनः ॥ &#x9;KK04-04-034-004c&lt;br&gt;&#xA;देवासुरसमो राजन्नासीत्सूर्येऽवलम्बति ।&#x9;KK04-04-034-005a&lt;br&gt;&#xA;पदातिरथनागेन्द्रहयारोहबलौघवान् ॥&#x9;KK04-04-034-005c&lt;br&gt;&#xA;अन्योन्यमभ्यापततां निघ्नतां चेतरेतरम् ।&#x9;KK04-04-034-006a&lt;br&gt;&#xA;उदतिष्ठद्रजो भौमं न प्राज्ञायत किञ्चन ॥&#x9;KK04-04-034-006c&lt;br&gt;&#xA;पक्षिणश्चापतन्भूमौ सैन्येन रजसा वृताः ।&#x9;KK04-04-034-007a&lt;br&gt;&#xA;इषुभिर्व्यतिसर्पद्भिरादित्योऽन्तरधीयत ॥ &#x9;KK04-04-034-007c&lt;br&gt;&#xA;खद्योतैरिव संयुक्तमन्तरिक्षमजायत ॥ &#x9;KK04-04-034-008ac&lt;br&gt;&#xA;रुक्मपृष्ठानि चापानि विचेरुर्विद्युतो यथा ।&#x9;KK04-04-034-009a&lt;br&gt;&#xA;नर्दतां लोकवीराणां सव्यं दक्षिणमस्यताम् ॥&#x9;KK04-04-034-009c&lt;br&gt;&#xA;रथा रथैः समाजग्मुः पत्तयश्च पदातिभिः ।&#x9;KK04-04-034-010a&lt;br&gt;&#xA;सादिनः सादिभिर्जग्मुर्गजैश्चापि महागजाः ॥ &#x9;KK04-04-034-010c&lt;br&gt;&#xA;असिभिः पट्टसैश्चापि शक्तिभिस्तोमरैरपि ।&#x9;KK04-04-034-011a&lt;br&gt;&#xA;संरब्धाः समरे योधा निजघ्नुरितरेतरम् ॥ &#x9;KK04-04-034-011c&lt;br&gt;&#xA;निघ्नन्तः समरेऽन्योन्यं हृष्टाः परिघपाणयः ।&#x9;KK04-04-034-012a&lt;br&gt;&#xA;न शेकुरतिसङ्क्रुद्धाः शूराः कर्तुं पराङ्मुखम् ॥&#x9;KK04-04-034-012c&lt;br&gt;&#xA;रक्ताधरोष्ठं सुनसं क्लृप्तश्मश्रु स्वलङ्कृतम् ।&#x9;KK04-04-034-013a&lt;br&gt;&#xA;अदृश्यत शिरश्छिन्नं रजोविध्वस्तकुण्डलम् ॥ &#x9;KK04-04-034-013c&lt;br&gt;&#xA;दृश्यन्ते तत्र गात्राणि वीरैश्छिन्नानि सर्वशः ।&#x9;KK04-04-034-014a&lt;br&gt;&#xA;सालस्कन्धनिकाशानि क्षत्रियाणां महामृधे ॥ &#x9;KK04-04-034-014c&lt;br&gt;&#xA;नागभोगनिकाशैश्च बाहुभिश्चन्दनोक्षितैः ।&#x9;KK04-04-034-015a&lt;br&gt;&#xA;आकीर्णा वसुधा तत्र शिरोभिश्च सकुण्डलैः ॥ &#x9;KK04-04-034-015c&lt;br&gt;&#xA;यथा वा वाससी श्लक्ष्णे महारजतरञ्जिते ।&#x9;KK04-04-034-016a&lt;br&gt;&#xA;बिभ्रती युवती श्यामा तद्वद्भाति वसुन्धरा ॥ &#x9;KK04-04-034-016c&lt;br&gt;&#xA;उपाशाम्यद्रजो भौमं रुधिरेण प्रवर्षता ।&#x9;KK04-04-034-017a&lt;br&gt;&#xA;कश्मलं प्राविशद्घोरं निर्मर्यादमवर्तत ॥ &#x9;KK04-04-034-017c&lt;br&gt;&#xA;युधिष्ठिरोऽपि धर्मात्मा भ्रातृभिः सहितस्तदा ।&#x9;KK04-04-034-018a&lt;br&gt;&#xA;व्यूहं कृत्वा विराटस्य अन्वयुध्यत पाण्डवः ॥ &#x9;KK04-04-034-018c&lt;br&gt;&#xA;आत्मानं श्येनवत्कृत्वा तुण्डमासीद्युधिष्ठिरः ।&#x9;KK04-04-034-019a&lt;br&gt;&#xA;पक्षौ यमौ च भवतः पुच्छमासीद्वृकोदरः ॥ &#x9;KK04-04-034-019c&lt;br&gt;&#xA;सहस्रं न्यहनत्तत्र कुन्तीपुत्रो युधिष्ठिरः ।&#x9;KK04-04-034-020a&lt;br&gt;&#xA;भीमसेनस्तु सङ्क्रुद्धः सर्वशस्त्रभृतांवरः ।&#x9;KK04-04-034-020c&lt;br&gt;&#xA;द्विसहस्रं रथान्वीरः परलोकं प्रवेशयत् ॥ &#x9;KK04-04-034-020e&lt;br&gt;&#xA;नकुलस्त्रिशतं जघ्ने सहदेवश्चतुःशतम् ।&#x9;KK04-04-034-021a&lt;br&gt;&#xA;शतानीकः शतं जघ्ने मदिराश्वश्चतुःशतम् ॥&#x9;KK04-04-034-021c&lt;br&gt;&#xA;प्रहृष्टां महतीं सेनां त्रिगर्तानां महाबलौ ।&#x9;KK04-04-034-022a&lt;br&gt;&#xA;आर्च्छतां बहुसंरब्धौ केशाकेशि रथारथि ॥ &#x9;KK04-04-034-022c&lt;br&gt;&#xA;लक्षयित्वा त्रिगर्तानां तौ प्रविष्टौ महाचमूम् ।&#x9;KK04-04-034-023a&lt;br&gt;&#xA;जग्मतुः सूर्यदत्तश्च वललश्चापि पृष्ठतः ॥ &#x9;KK04-04-034-023c&lt;br&gt;&#xA;शङ्खो विराटपुत्रश्च महेष्वासो महाबलः ।&#x9;KK04-04-034-024a&lt;br&gt;&#xA;विनिघ्नन्समरे शूरान्प्रविवेश महाचमूम् ॥ &#x9;KK04-04-034-024c&lt;br&gt;&#xA;विराटस्तत्र सङ्ग्रामे हत्वा पञ्चशतं रथान् ।&#x9;KK04-04-034-025a&lt;br&gt;&#xA;कुञ्जराणां शतं चैव सहस्रं वाजिनां तथा ॥ &#x9;KK04-04-034-025c&lt;br&gt;&#xA;चरन्स विविधान्मार्गान्रथेन रथिनांवरः ।&#x9;KK04-04-034-026a&lt;br&gt;&#xA;त्रिगर्तानां सुशर्माणमार्च्छद्रुक्मरथं रणे ॥ &#x9;KK04-04-034-026c&lt;br&gt;&#xA;तौ तु प्राहरतां तत्र महेष्वासौ महाबलौ ।&#x9;KK04-04-034-027a&lt;br&gt;&#xA;अन्योन्यमभिनिघ्नन्तौ गोषु गोवृषभाविव ॥&#x9;KK04-04-034-027c&lt;br&gt;&#xA;राजसिंहौ सुसंरब्धौ विरेजतुरमर्षणौ ।&#x9;KK04-04-034-028a&lt;br&gt;&#xA;कृतास्त्रौ निशितैर्बाणैरसिशक्तिपरश्वथैः ॥&#x9;KK04-04-034-028c&lt;br&gt;&#xA;ततो रथाभ्यां रथिनौ व्यतीयातां समन्ततः ।&#x9;KK04-04-034-029a&lt;br&gt;&#xA;शरान्ससृजतुः शीघ्रं तोयधारा घनाविव ॥ &#x9;KK04-04-034-029c&lt;br&gt;&#xA;अन्योन्यमभिसंरब्धौ दन्ताभ्यामिव कुञ्जरौ ।&#x9;KK04-04-034-030a&lt;br&gt;&#xA;कृतास्त्रौ निशितैर्बाणैर्दारयामासतू रणे ॥ &#x9;KK04-04-034-030c&lt;br&gt;&#xA;मात्स्यो राजा सुशर्माणं विव्याध निशितैः शरैः ।&#x9;KK04-04-034-031a&lt;br&gt;&#xA;पञ्चभिः पञ्चभिर्बाणैर्विव्याध चतुरो हयान् ॥&#x9;KK04-04-034-031c&lt;br&gt;&#xA;द्वाभ्यां सूतं च विव्याध केतुं च त्रिभिराशुगैः ।&#x9;KK04-04-034-032a&lt;br&gt;&#xA;तथैव मात्स्यराजं तु सुशर्मा युद्धदुर्मदः ।&#x9;KK04-04-034-032c&lt;br&gt;&#xA;पञ्चाशद्भिः शितैर्बाणैविव्याध परमास्त्रवित् ॥&#x9;KK04-04-034-032e&lt;br&gt;&#xA;तयोर्बलानि राजेन्द्र समस्तानि महारणे ।&#x9;KK04-04-034-033a&lt;br&gt;&#xA;नाजानन्त तदाऽन्योन्यं प्रदोषे रजसा वृते ॥ ॥&#x9;KK04-04-034-033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/035/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/035/</guid>
      <description>&lt;p&gt;अध्यायः 035&lt;/p&gt;&#xA;&lt;p&gt;सुशर्मणा युद्धे विराटस्य ग्रहणम् ॥ 1 ॥ भीमेन युधिष्ठिरचोदनया विराटस्य मोचनपूर्वकं सुशर्मणो बन्धनम् ॥ 2 ॥ युधिष्ठिरेण करुणया सुशर्मणो विमोक्षणम् ॥ 3 ॥&#xA;वैशम्पायन उवाच &#x9;KK04-04-035-001&lt;br&gt;&#xA;तमसाऽभिप्लुते लोके रजसा चैव भारत ।&#x9;KK04-04-035-001a&lt;br&gt;&#xA;व्यतिष्ठन्त मुहूर्तं ते व्यूढानीकाः प्रहारिणम् ॥ &#x9;KK04-04-035-001c&lt;br&gt;&#xA;ततोऽन्धकारं प्रणुदन्नुदतिष्ठन्निशाकरः ।&#x9;KK04-04-035-002a&lt;br&gt;&#xA;कुर्वाणो विमलां रात्रिं दर्शयन्क्षत्रियान्रणे ॥&#x9;KK04-04-035-002c&lt;br&gt;&#xA;ततः प्रकाशमासाद्य पुनर्युद्धमवर्तत ।&#x9;KK04-04-035-003a&lt;br&gt;&#xA;घोररूपं तदा तेषामवेक्ष्य तु परस्परम् ॥&#x9;KK04-04-035-003c&lt;br&gt;&#xA;तथैव तेषां तुमुलानि तानि क्रुद्धानि चान्योन्यमभिद्रवन्ति ।&#x9;KK04-04-035-004a&lt;br&gt;&#xA;गदासिपट्टैश्च परश्वथैश्च प्रासैश्च तीक्ष्णाग्रसुधौतधारैः ॥ &#x9;KK04-04-035-004c&lt;br&gt;&#xA;बलं तु मात्स्यस्य बलेन राजा सर्वं त्रिगर्ताधिपतिः सुशर्मा ।&#x9;KK04-04-035-005a&lt;br&gt;&#xA;प्रमथ्य जित्वा च निपीड्य मत्स्यान्विराटमोजस्विनमभ्यधावत् ॥ &#x9;KK04-04-035-005c&lt;br&gt;&#xA;मत्ताविव वृषौ तौ तु गजाविव मदोद्धतौ ।&#x9;KK04-04-035-006a&lt;br&gt;&#xA;सिंहाविव गजग्राहौ शक्रवृत्राविवोद्धतौ ॥ &#x9;KK04-04-035-006c&lt;br&gt;&#xA;उभौ तुल्यबलोत्साहावुभौ तुल्यपराक्रमौ ।&#x9;KK04-04-035-007a&lt;br&gt;&#xA;उभौ तुल्यास्त्रविक्षेपावुभौ युद्धविशारदौ ॥&#x9;KK04-04-035-007c&lt;br&gt;&#xA;तौ निहत्य पृथग्धुर्यानुभयोः पार्ष्णिसारथी ।&#x9;KK04-04-035-008a&lt;br&gt;&#xA;आस्तां तुल्यधनुर्ग्राहौ कृष्णकंसाविवोद्धतौ ॥ &#x9;KK04-04-035-008c&lt;br&gt;&#xA;ततः सुशर्मा त्रैगर्तः सह भ्रात्रा सुवर्मणा ।&#x9;KK04-04-035-009a&lt;br&gt;&#xA;अभ्यद्रवन्मत्स्यराजं रथव्रातेन सर्वशः ॥ &#x9;KK04-04-035-009c&lt;br&gt;&#xA;ततो रथाभ्यां प्रस्कन्द्य भ्रातरौ क्षत्रियर्षभौ ।&#x9;KK04-04-035-010a&lt;br&gt;&#xA;गदापाणी सुसंरब्धौ समभ्यद्रवतां जवात् ॥ &#x9;KK04-04-035-010c&lt;br&gt;&#xA;सुशर्मा परवीरघ्नो बलवान्वीर्यवान्गदी ।&#x9;KK04-04-035-011a&lt;br&gt;&#xA;विरथं मत्स्यराजानं जीवग्राहमथाग्रहीत् ॥ &#x9;KK04-04-035-011c&lt;br&gt;&#xA;तमुन्मथ्य सुशर्मा तु युवतीमिव कामुकः ।&#x9;KK04-04-035-012a&lt;br&gt;&#xA;स्यन्दनं स्वं समारोप्य प्रययौ भीमविक्रमः ॥ &#x9;KK04-04-035-012c&lt;br&gt;&#xA;तस्मिन्गृहीते विरथे विराटे बलवत्तरे ।&#x9;KK04-04-035-013a&lt;br&gt;&#xA;बलं सर्वं विभग्नं तन्निरुत्साहं निराशकम् ॥ &#x9;KK04-04-035-013c&lt;br&gt;&#xA;प्राद्रवन्त भयान्मात्स्यास्त्रिगर्तैरर्दिता रणे ।&#x9;KK04-04-035-014a&lt;br&gt;&#xA;विदिक्षुः दिक्षु सर्वासु पलायन्ति च यान्ति च ॥ &#x9;KK04-04-035-014c&lt;br&gt;&#xA;तेषु विद्राव्यमाणेषु कुन्तीपुत्रो युधिष्ठिरः ।&#x9;KK04-04-035-015a&lt;br&gt;&#xA;अभ्यभाषत धर्मात्मा भीमसेनमरिन्दमम् ॥ &#x9;KK04-04-035-015c&lt;br&gt;&#xA;मात्स्यराजस्त्रिगर्तेन परामृष्टः सुशर्मणा ।&#x9;KK04-04-035-016a&lt;br&gt;&#xA;तं मोक्षय महाबाहो मा गमद्द्विषतां वशम् ॥ &#x9;KK04-04-035-016c&lt;br&gt;&#xA;भीमसेन महाबाहो गृहीतं तु सुशर्मणा ।&#x9;KK04-04-035-017a&lt;br&gt;&#xA;त्रायस्व मोचय क्षिप्रमस्मत्प्रीतिकरं नृपम् ॥&#x9;KK04-04-035-017c&lt;br&gt;&#xA;उषिताः स्म सुखं सर्वे सर्वकामैः सुपूजिताः ।&#x9;KK04-04-035-018a&lt;br&gt;&#xA;भीमसेन त्वया कार्या तस्य वासस्य निष्कृतिः ॥ &#x9;KK04-04-035-018c&lt;br&gt;&#xA;वैशम्पायन उवाच &#x9;KK04-04-035-019&lt;br&gt;&#xA;तं तथावादिनं तत्र भीमसेनो महाबलः ।&#x9;KK04-04-035-019a&lt;br&gt;&#xA;अभ्यभाषत दुर्धर्षो रणमध्ये युधिष्ठिरम् ॥ &#x9;KK04-04-035-019c&lt;br&gt;&#xA;अहमेनं परित्रास्ये शासनात्तव पार्थिव ।&#x9;KK04-04-035-020a&lt;br&gt;&#xA;पश्येदं सुमहत्कर्म युध्यतो मम शत्रुभिः ॥ &#x9;KK04-04-035-020c&lt;br&gt;&#xA;स्वबाहुबलमाश्रित्य परेषामसमं रणे ।&#x9;KK04-04-035-021a&lt;br&gt;&#xA;एकान्तमाश्रितो राजंस्तिष्ठ त्वं भ्रातृभिः सह ॥ &#x9;KK04-04-035-021c&lt;br&gt;&#xA;अयं वृक्षो महाशाखो गिरिमात्रो वनस्पतिः ।&#x9;KK04-04-035-022a&lt;br&gt;&#xA;अहमेनं समारुज्य पोथयिष्यामि शात्रवान् ॥ &#x9;KK04-04-035-022c&lt;br&gt;&#xA;वैशम्पायन उवाच &#x9;KK04-04-035-023&lt;br&gt;&#xA;तं मत्तमिव मातङ्गं वीक्षमाणं वनस्पतिम् ।&#x9;KK04-04-035-023a&lt;br&gt;&#xA;अब्रवीद्भ्रातरं वीरं धर्मराजो युधिष्ठिरः ॥ &#x9;KK04-04-035-023c&lt;br&gt;&#xA;भीम मा साहसं कार्षीस्तिष्ठत्वेष वनस्पतिः ॥ &#x9;KK04-04-035-024ac&lt;br&gt;&#xA;मा त्वां वृक्षेण कर्माणि कुर्वन्तमतिमानुषम् ।&#x9;KK04-04-035-025a&lt;br&gt;&#xA;जनाः समवबुध्येरन्भीमोऽयमिति भारत ॥ &#x9;KK04-04-035-025c&lt;br&gt;&#xA;मा ग्रहीस्त्वमिमं वृक्षं सिंहनादं च मा नद ।&#x9;KK04-04-035-026a&lt;br&gt;&#xA;कर्मणा सिंहनादेन विज्ञास्यन्ति जना ध्रुवम् ॥ &#x9;KK04-04-035-026c&lt;br&gt;&#xA;इमं वृक्षं गृहीत्वा त्वं नेमां सेनामभिद्रव ।&#x9;KK04-04-035-027a&lt;br&gt;&#xA;वृक्षं च त्वां रुजन्तं वै विज्ञास्यति जनो ध्रुवम् ॥ &#x9;KK04-04-035-027c&lt;br&gt;&#xA;अन्यदेवायुधं गृह्य प्रतिपद्यस्व मानुषम् ।&#x9;KK04-04-035-028a&lt;br&gt;&#xA;चापं वा यदि वा शक्तिं निस्त्रिंशं वा परश्वथम् ॥ &#x9;KK04-04-035-028c&lt;br&gt;&#xA;यदेव मानुषं भीम भवेदन्यैरलक्षितम् ।&#x9;KK04-04-035-029a&lt;br&gt;&#xA;तदेवायुधमादाय मोचयाशु महीपतिम् ॥ &#x9;KK04-04-035-029c&lt;br&gt;&#xA;यमौ च चक्ररक्षौ ते भवितारौ महाबलौ ।&#x9;KK04-04-035-030a&lt;br&gt;&#xA;व्यायच्छतस्ते समरे मत्स्यराजं परीप्सतः ॥ &#x9;KK04-04-035-030c&lt;br&gt;&#xA;वैशम्पायन उवाच &#x9;KK04-04-035-031&lt;br&gt;&#xA;भ्रातुर्वचनमादाय भीमो वृक्षं विसृज्य च ।&#x9;KK04-04-035-031a&lt;br&gt;&#xA;चापमादाय सम्प्राप्तो रथमास्थाय पाण्डवः ॥&#x9;KK04-04-035-031c&lt;br&gt;&#xA;व्यमुञ्चच्छरवर्षाणि सतोय इव तोयदः ।&#x9;KK04-04-035-032a&lt;br&gt;&#xA;तं भीमो भीमकर्माणं शुशर्माणमथाऽऽद्रवत् ॥&#x9;KK04-04-035-032c&lt;br&gt;&#xA;विराटमभिवीक्ष्यैनं तिष्ठितिष्ठेति चावदत् ॥ &#x9;KK04-04-035-033ac&lt;br&gt;&#xA;सुशर्मा चिन्तयामास कालान्तकयमोपमम् ।&#x9;KK04-04-035-034a&lt;br&gt;&#xA;तिष्ठतिष्ठेति भाषन्तं पृष्ठतो रथपुङ्गवः ॥ &#x9;KK04-04-035-034c&lt;br&gt;&#xA;पश्यतां सुमहत्कर्म महद्युद्धमुपस्थितम् ।&#x9;KK04-04-035-035a&lt;br&gt;&#xA;परावृत्तो धनुर्गृह्य सुशर्मा भ्रातृभिः सह ॥ &#x9;KK04-04-035-035c&lt;br&gt;&#xA;निमेषान्तरमात्रेण भीमसेनेन ते रथाः ।&#x9;KK04-04-035-036a&lt;br&gt;&#xA;रथानां च गजानां च वाजिनां च ससादिनाम् ॥ &#x9;KK04-04-035-036c&lt;br&gt;&#xA;सहस्रशतसङ्घाताः शूराणामुग्रधन्विनाम् ।&#x9;KK04-04-035-037a&lt;br&gt;&#xA;पातिता भीमसेनेन विराटस्य समीपतः ॥&#x9;KK04-04-035-037c&lt;br&gt;&#xA;पत्तयो निहतास्तेषां गदां गृह्य महात्मना ॥ &#x9;KK04-04-035-038ac&lt;br&gt;&#xA;तद्दृष्ट्वा तादृशं युद्धं सुशर्मा युद्धदुर्मदः ।&#x9;KK04-04-035-039a&lt;br&gt;&#xA;चिन्तयामास मनसा किं शेषं हि बलस्य मे ॥ &#x9;KK04-04-035-039c&lt;br&gt;&#xA;अपरो दृश्यते सैन्ये पुरा मग्नो महाबले ।&#x9;KK04-04-035-040a&lt;br&gt;&#xA;आकर्णपूर्णेन तदा धनुषा प्रत्यदृश्यत ॥ &#x9;KK04-04-035-040c&lt;br&gt;&#xA;सुशर्मा सायकांस्तीक्ष्णान्क्षिपते च पुनःपुनः ॥ &#x9;KK04-04-035-041ac&lt;br&gt;&#xA;ततः समस्तास्ते सर्वे तुरगानभ्यचोदयन् ।&#x9;KK04-04-035-042a&lt;br&gt;&#xA;दिव्यमस्त्रं विकुर्वाणास्त्रिगर्तान्प्रत्यमर्षणाः ॥ &#x9;KK04-04-035-042c&lt;br&gt;&#xA;तान्निवृत्तरथान्दृष्ट्वा पाण्डवास्तां महाचमूम् ।&#x9;KK04-04-035-043a&lt;br&gt;&#xA;वैराटिः परमक्रुद्धो युयुधे परमाद्भुतम् ॥ &#x9;KK04-04-035-043c&lt;br&gt;&#xA;त्रिगर्ताः समभिक्रम्य अयुध्यन्त जयैषिणः ।&#x9;KK04-04-035-044a&lt;br&gt;&#xA;तान्भीमसेनः सङ्क्रुद्धः सर्वशस्त्रभृतांवरः ।&#x9;KK04-04-035-044c&lt;br&gt;&#xA;द्विसहस्ररथान्वीरः परलोकं प्रवेशयन् ॥ &#x9;KK04-04-035-044e&lt;br&gt;&#xA;सहस्रं प्राहिणोद्राजा कुन्तीपुत्रो युधिष्ठिरः ।&#x9;KK04-04-035-045a&lt;br&gt;&#xA;नकुलश्चापि सप्तैव शतानि प्राहिणोच्छरैः ॥ &#x9;KK04-04-035-045c&lt;br&gt;&#xA;शतानि त्रीणि शूराणां सहदेवः प्रतापवान् ।&#x9;KK04-04-035-046a&lt;br&gt;&#xA;युधिष्ठिरसमादिष्टो निजघ्ने पुरुषर्षभः ॥ &#x9;KK04-04-035-046c&lt;br&gt;&#xA;प्रविश्य महतीं सेनां त्रिगर्तानां महाबलः ।&#x9;KK04-04-035-047a&lt;br&gt;&#xA;क्षोभयन्सर्वभूतानि सिंहः क्षुद्रमृगानिव ॥ &#x9;KK04-04-035-047c&lt;br&gt;&#xA;ततो युधिष्ठिरो राजा त्वरमाणो महाबलः ।&#x9;KK04-04-035-048a&lt;br&gt;&#xA;अभिद्रुत्य सुशर्माणं शरैरभ्यहनद्भृशम् ॥ &#x9;KK04-04-035-048c&lt;br&gt;&#xA;सुशर्माऽपि सुसङ्क्रुद्धस्त्वरमाणो युधिष्ठिरम् ।&#x9;KK04-04-035-049a&lt;br&gt;&#xA;अविध्यद्दशभिर्बाणैश्चतुर्भिश्चतुरो हयान् ॥&#x9;KK04-04-035-049c&lt;br&gt;&#xA;ततो राजन्क्षिप्रकारी कुन्तीऽपुत्रो वृकोदरः ।&#x9;KK04-04-035-050a&lt;br&gt;&#xA;समासाद्य सुशर्माणमश्वांस्तस्य न्यपातयत् ॥ &#x9;KK04-04-035-050c&lt;br&gt;&#xA;पृष्ठगोषौ च तस्याथ हत्वा परमसायकैः ।&#x9;KK04-04-035-051a&lt;br&gt;&#xA;अथास्य सारथिं क्रुद्धो रथोपस्थादपातयत् ॥ &#x9;KK04-04-035-051c&lt;br&gt;&#xA;चक्ररक्षस्तु शूरश्च शोणाश्वो नाम नामतः ।&#x9;KK04-04-035-052a&lt;br&gt;&#xA;स भयाद्विरथं दृष्ट्वा त्रैगर्तं व्याजहात्तदा ॥ &#x9;KK04-04-035-052c&lt;br&gt;&#xA;ततो विराटः प्रस्कन्द्य रथादथ सुशर्मणः ।&#x9;KK04-04-035-053a&lt;br&gt;&#xA;गदामस्य परामृश्य तमेवाभ्यहनद्बली ॥ &#x9;KK04-04-035-053c&lt;br&gt;&#xA;स चचार गदापाणिर्वृद्धोऽपि तरुणो यथा ॥ &#x9;KK04-04-035-054ac&lt;br&gt;&#xA;भीमस्तु भीमसङ्काशो रथात्प्रस्कन्द्य वीर्यवान् ।&#x9;KK04-04-035-055a&lt;br&gt;&#xA;उत्प्लुत्य गत्वा वेगेन तद्रथे विनिपत्य च ।&#x9;KK04-04-035-055c&lt;br&gt;&#xA;सुशर्मणः शिरोऽगुह्णात्पुनराश्वास्य युध्यतः ॥&#x9;KK04-04-035-055e&lt;br&gt;&#xA;अग्राद्गिरेर्विनिक्षिप्य सिंहः क्षुद्रमृगं यथा ।&#x9;KK04-04-035-056a&lt;br&gt;&#xA;ऊर्ध्वमुत्प्लुत्य मार्जार आखोर्यद्वच्छिरो रुषा ॥ &#x9;KK04-04-035-056c&lt;br&gt;&#xA;समुद्यम्य तु रोषात्तं निष्पिपेष महीतले ।&#x9;KK04-04-035-057a&lt;br&gt;&#xA;यदा मूर्ध्नि महाबाहुः प्राहरद्विलपिष्यतः ॥ &#x9;KK04-04-035-057c&lt;br&gt;&#xA;तस्य जानु ददौ भीमो जघ्ने चैनमरत्निना ।&#x9;KK04-04-035-058a&lt;br&gt;&#xA;स मोहमगमद्राजा प्रहारवरपीडितः ॥&#x9;KK04-04-035-058c&lt;br&gt;&#xA;तस्मिन्वीरे गृहीते तु त्रिगर्तानां महारथे ।&#x9;KK04-04-035-059a&lt;br&gt;&#xA;अभज्यत बलं सर्वं त्रिगर्तानां भयातुरम् ॥ &#x9;KK04-04-035-059c&lt;br&gt;&#xA;निवृत्य गास्ततः सर्वाः पाण्डुपुत्रा महारथाः ।&#x9;KK04-04-035-060a&lt;br&gt;&#xA;अवजित्य सुशर्माणं धनं चादाय सर्वशः ॥&#x9;KK04-04-035-060c&lt;br&gt;&#xA;स्वबाहुबलसम्पन्ना ह्रीनिषेवा यतव्रताः ।&#x9;KK04-04-035-061a&lt;br&gt;&#xA;विराटस्य महात्मानः परिक्लेशविनाशनाः ।&#x9;KK04-04-035-061c&lt;br&gt;&#xA;स्थिताः समक्षं ते सर्वे त्वथ भीमोऽभ्यभाषत ॥ &#x9;KK04-04-035-061e&lt;br&gt;&#xA;नायं पापसमाचारो मत्तो जीवितुमर्हति ।&#x9;KK04-04-035-062a&lt;br&gt;&#xA;किन्नु शक्यं मया कर्तुं यद्राजा सततं घृणी ।&#x9;KK04-04-035-062c&lt;br&gt;&#xA;गले गृहीत्वा राजानमानीय विवशं वशम् ॥ &#x9;KK04-04-035-062e&lt;br&gt;&#xA;तत एनं विचेष्टन्तं बद्ध्वा पार्थो वृकोदरः ।&#x9;KK04-04-035-063a&lt;br&gt;&#xA;रथमारोपयामास विसञ्ज्ञं पांसुगुण्ठितम् ॥ &#x9;KK04-04-035-063c&lt;br&gt;&#xA;अभ्येत्य रणमध्यस्थमभ्यगच्छद्युधिष्ठिरम् ।&#x9;KK04-04-035-064a&lt;br&gt;&#xA;दर्शयामास भीमस्तु सुशर्माणं नराधिपम् ॥&#x9;KK04-04-035-064c&lt;br&gt;&#xA;प्रोवाच पुरुषव्याघ्रो भीममाहवशोभिनम् ।&#x9;KK04-04-035-065a&lt;br&gt;&#xA;तं राजा प्राहसद्दृष्ट्वा मुच्यतां वै नराधमः ॥ &#x9;KK04-04-035-065c&lt;br&gt;&#xA;एवमुक्तोऽब्रवीद्भीमः सुशर्माणं महाबलम् ।&#x9;KK04-04-035-066a&lt;br&gt;&#xA;जीवितुं चेच्छसे मूढ हेतुं मे गदतः शृणु ॥ &#x9;KK04-04-035-066c&lt;br&gt;&#xA;दासोस्मीति त्वया वाच्यं संसत्सु च सभासु च ।&#x9;KK04-04-035-067a&lt;br&gt;&#xA;एवं ते जीवितं दद्यामेष युद्धजितो विधिः ॥ &#x9;KK04-04-035-067c&lt;br&gt;&#xA;तमुवाच ततो ज्येष्ठो भ्राता सप्रणयं वचः ।&#x9;KK04-04-035-068a&lt;br&gt;&#xA;मुञ्चमुञ्चाधमाचारं प्रमाणं यदि ते वयम् ॥ &#x9;KK04-04-035-068c&lt;br&gt;&#xA;दासभावं गतो ह्येष विराटस्य महीपतेः ।&#x9;KK04-04-035-069a&lt;br&gt;&#xA;अदासो गच्छ मुक्तोसि मैवं कार्षीः कदाचन ॥&#x9;KK04-04-035-069c&lt;br&gt;&#xA;एवमुक्ते तु सव्रीडः सुशर्माऽसीदधोमुखः ।&#x9;KK04-04-035-070a&lt;br&gt;&#xA;स मुक्तोऽभ्येत्य राजानमभिवाद्य प्रतस्थिवान् ॥ &#x9;KK04-04-035-070c&lt;br&gt;&#xA;विसृज्य तु सुशर्माणं पाण्डवास्ते हतद्विषः ।&#x9;KK04-04-035-071a&lt;br&gt;&#xA;स्वबाहुबलसम्पन्ना ह्रीनिषेवा यतव्रताः ।&#x9;KK04-04-035-071c&lt;br&gt;&#xA;सङ्ग्रामशिरसो मध्ये तां रात्रिं सुखिनोऽवसन् ॥ ॥&#x9;KK04-04-035-071e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/036/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/036/</guid>
      <description>&lt;p&gt;अध्यायः 036&lt;/p&gt;&#xA;&lt;p&gt;युधिष्ठिरचोदनया विराटप्रेषितैर्दूतैर्नगरमेत्य जयोद्घोषणम् ॥ 1 ॥&#xA;वैशम्पायन उवाच &#x9;KK04-04-036-001&lt;br&gt;&#xA;ततो विराटः कौन्तेयानतिमानुषविक्रमान् ।&#x9;KK04-04-036-001a&lt;br&gt;&#xA;अर्चयामास वित्तेन मानेन च महारथान् ।&#x9;KK04-04-036-001c&lt;br&gt;&#xA;वचसा चैव सान्त्वेन स्नेहेन च मुदाऽन्वितः ॥ &#x9;KK04-04-036-001e&lt;br&gt;&#xA;विराट उवाच &#x9;KK04-04-036-002&lt;br&gt;&#xA;यथैव मम रत्नानि युष्माकं तानि वै तथा ।&#x9;KK04-04-036-002a&lt;br&gt;&#xA;कार्यं कुरुत तैः सर्वैर्यथाकामं यथासुखम् ॥&#x9;KK04-04-036-002c&lt;br&gt;&#xA;ददाम्यलङ्कृताः कन्या वसूनि विविधानि च ।&#x9;KK04-04-036-003a&lt;br&gt;&#xA;मनसा चाप्यभिप्रेतं यद्वः शत्रुनिबर्हणाः ॥ &#x9;KK04-04-036-003c&lt;br&gt;&#xA;युष्माकं विक्रमादद्य मुक्तोऽहं स्वस्तिमानिह ।&#x9;KK04-04-036-004a&lt;br&gt;&#xA;तस्माद्भवन्तो मत्स्यानामीश्वराः सर्व एव हि ॥ &#x9;KK04-04-036-004c&lt;br&gt;&#xA;वैशम्पायन उवाच &#x9;KK04-04-036-005&lt;br&gt;&#xA;तं तथावादिनं तत्र कौरवेयाः पृथक्पृथक् ।&#x9;KK04-04-036-005a&lt;br&gt;&#xA;ऊचुः प्रहृष्टमनसो युधिष्ठिरपुरोगमाः ॥ &#x9;KK04-04-036-005c&lt;br&gt;&#xA;प्रतिनन्दामहे वाचं सर्वथैव विशाम्पते ।&#x9;KK04-04-036-006a&lt;br&gt;&#xA;एतावताऽद्य प्रीताःस्मो यत्त्वं मुक्तोसि शत्रुभिः ॥&#x9;KK04-04-036-006c&lt;br&gt;&#xA;यत्त्वं मुक्तोसि शत्रुभ्यो ह्येतत्कार्यं हितं हि नः ।&#x9;KK04-04-036-007a&lt;br&gt;&#xA;न किञ्चित्कार्यमस्माकं न धनं मृगयामहे ॥ &#x9;KK04-04-036-007c&lt;br&gt;&#xA;अथाब्रवीत्प्रीतमना मात्स्यराजो युधिष्ठिरम् ।&#x9;KK04-04-036-008a&lt;br&gt;&#xA;निर्भरः प्रीतिपूरेण हर्षगद्गदया गिरा ॥ &#x9;KK04-04-036-008c&lt;br&gt;&#xA;पुनरेव महाबाहुर्विराटो राजसत्तमः ।&#x9;KK04-04-036-009a&lt;br&gt;&#xA;एहि त्वामभिषेक्ष्यामि मत्स्यराजस्तु नो भवान् ॥ &#x9;KK04-04-036-009c&lt;br&gt;&#xA;मनसा चाप्यभिप्रेतं यत्ते शत्रुनिबर्हण ।&#x9;KK04-04-036-010a&lt;br&gt;&#xA;तत्तेऽहं सम्प्रदास्यामि सर्वमर्हति नो भवान् ॥ &#x9;KK04-04-036-010c&lt;br&gt;&#xA;रत्नानि गाः सुवर्णं च मणिमुक्तमथापि वा ।&#x9;KK04-04-036-011a&lt;br&gt;&#xA;वैयाघ्रपद्य विप्रेन्द्र सर्वथैव नमोस्तु ते ॥ &#x9;KK04-04-036-011c&lt;br&gt;&#xA;त्वत्कृते ह्यद्य पश्यामि राज्यमात्मानमेव च ।&#x9;KK04-04-036-012a&lt;br&gt;&#xA;यतश्च जातः संरम्भः स च शत्रुर्वशं गतः ॥ &#x9;KK04-04-036-012c&lt;br&gt;&#xA;ततो युधिष्ठिरो मात्स्यं पुनरेवाब्रवीद्वचः ।&#x9;KK04-04-036-013a&lt;br&gt;&#xA;प्रतिनन्दामि ते वाचं मनोज्ञां मात्स्य भाषिताम् ॥ &#x9;KK04-04-036-013c&lt;br&gt;&#xA;आनृशंस्यपरो नित्यं सुमुखः सततं भवान् ।&#x9;KK04-04-036-014a&lt;br&gt;&#xA;पुनरेव विराटश्च राजा कङ्कमभाषत ॥ &#x9;KK04-04-036-014c&lt;br&gt;&#xA;अहो शूद्रस्य कर्माणि वललस्य द्विजोत्तम ।&#x9;KK04-04-036-015a&lt;br&gt;&#xA;सोहं शूद्रेण सङ्ग्रामे वललेनाभिरक्षितः ॥&#x9;KK04-04-036-015c&lt;br&gt;&#xA;त्वत्कृते सर्वमेवैतदुपपन्नं ममानघ ।&#x9;KK04-04-036-016a&lt;br&gt;&#xA;वरं वृष्णीष्व भद्रं ते ब्रूहि किं करवाणि ते ॥ &#x9;KK04-04-036-016c&lt;br&gt;&#xA;ददामि ते महाप्रीत्या रत्नान्युच्चावचान्यहम् ।&#x9;KK04-04-036-017a&lt;br&gt;&#xA;शयनासनयानानि कन्याश्च समलङ्कृताः ॥ &#x9;KK04-04-036-017c&lt;br&gt;&#xA;हस्त्यश्वरथसङ्घाश्च राष्ट्राणि विविधानि च ।&#x9;KK04-04-036-018a&lt;br&gt;&#xA;एतानि च मम प्रीत्या प्रतिगृह्ण ममान्तिके ॥ &#x9;KK04-04-036-018c&lt;br&gt;&#xA;वैशम्पायन उवाच &#x9;KK04-04-036-019&lt;br&gt;&#xA;तं तथावादिनं तत्र कौरव्यः प्रत्यभाषत ।&#x9;KK04-04-036-019a&lt;br&gt;&#xA;एषैव तु मम प्रीतिर्यत्त्वं मुक्तोसि शत्रुभिः ॥ &#x9;KK04-04-036-019c&lt;br&gt;&#xA;प्रतीतश्चेत्पुरं तुष्टः प्रविशाद्य परन्तप ।&#x9;KK04-04-036-020a&lt;br&gt;&#xA;दारैः पुत्रैश्च संश्लिष्य सा हि प्रीतिर्ममातुला ॥ &#x9;KK04-04-036-020c&lt;br&gt;&#xA;सुशर्माणं तु राजेन्द्र सभृत्यबलवाहनम् ।&#x9;KK04-04-036-021a&lt;br&gt;&#xA;विसर्जय नरश्रेष्ठं वरमेतदहं वृणे ॥ &#x9;KK04-04-036-021c&lt;br&gt;&#xA;वैशम्पायन उवाच &#x9;KK04-04-036-022&lt;br&gt;&#xA;एवमुक्ते तु कङ्केन विराटो राजसत्तमः ।&#x9;KK04-04-036-022a&lt;br&gt;&#xA;प्रत्युवाच ततः कङ्कं सुशर्मा यातु चेष्टतः ॥ &#x9;KK04-04-036-022c&lt;br&gt;&#xA;कङ्क उवाच &#x9;KK04-04-036-023&lt;br&gt;&#xA;गच्छन्तु दूतास्त्वरिता नगरं तव पार्थिव ।&#x9;KK04-04-036-023a&lt;br&gt;&#xA;सुहृदां प्रियमाख्यातुं घोषयन्तु च ते जयम् ॥ &#x9;KK04-04-036-023c&lt;br&gt;&#xA;ततस्तद्वचनान्मात्स्यो दूतान्राजा समादिशत् ।&#x9;KK04-04-036-024a&lt;br&gt;&#xA;आचक्षध्वं पुरं गत्वा सङ्ग्रामे विजयं मम ॥ &#x9;KK04-04-036-024c&lt;br&gt;&#xA;कुमार्यः समलङ्कृत्य पर्यागच्छन्तु मे पुरात् ।&#x9;KK04-04-036-025a&lt;br&gt;&#xA;वादित्राणि च सर्वाणि गणिकाश्च स्वलङ्कृताः ।&#x9;KK04-04-036-025c&lt;br&gt;&#xA;प्रत्यायान्तु च मे शीघ्रं नागराः सर्व एव ते ॥&#x9;KK04-04-036-025e&lt;br&gt;&#xA;एवमुक्तास्तथा दूता रात्रौ यात्वा तु केवलम् ।&#x9;KK04-04-036-026a&lt;br&gt;&#xA;ततोऽन्तरे चानुषिता दूताः शीघ्रानुयायिनः ॥ &#x9;KK04-04-036-026c&lt;br&gt;&#xA;नगरं प्राविशंस्ते वै सूर्ये सम्यगथोदिते ।&#x9;KK04-04-036-027a&lt;br&gt;&#xA;विराटनगरं प्राप्य शीघ्रं नान्दीमघोषयन् ।&#x9;KK04-04-036-027c&lt;br&gt;&#xA;पताकोच्छ्रयमाल्याढ्यं पुरमप्रतिमं यथा ॥ ॥&#x9;KK04-04-036-027e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/037/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/037/</guid>
      <description>&lt;p&gt;अध्यायः 037&lt;/p&gt;&#xA;&lt;p&gt;दुर्योधनेन भीष्मद्रोणादिभिः सह विराटनगरमेत्य उत्तरभागे गवां ग्रहणम् ॥ 1 ॥ गोपालेन केनचित्पुरमेत्योत्तरम् प्रति कुरुभिर्गोग्रहणस्य निवेदनम् ॥ 2 ॥&#xA;वैशम्पायन उवाच &#x9;KK04-04-037-001&lt;br&gt;&#xA;याते त्रिगर्तान्मात्स्ये तु पशूंस्तान्वै परीप्सति ।&#x9;KK04-04-037-001a&lt;br&gt;&#xA;दुर्योधनः सहामात्यैर्विराटपुरमभ्यगात् ॥ &#x9;KK04-04-037-001c&lt;br&gt;&#xA;भीष्मद्रोणौ च कर्णश्च कृपश्च परमास्त्रवित् ।&#x9;KK04-04-037-002a&lt;br&gt;&#xA;द्रौणिश्च सौबलश्चैव तथा दुःशासनः शलः ॥&#x9;KK04-04-037-002c&lt;br&gt;&#xA;विविंशतिर्विकर्णश्च चित्रसेनश्च वीर्यवान् ।&#x9;KK04-04-037-003a&lt;br&gt;&#xA;दुःसहो दुर्मुखश्चैव एते चान्ये महारथाः ॥ &#x9;KK04-04-037-003c&lt;br&gt;&#xA;सर्वे मत्स्यानुपागम्य विराटस्य महीपतेः ।&#x9;KK04-04-037-004a&lt;br&gt;&#xA;गोपान्विद्राव्य तरसा गोधनं जह्रुरोजसा ॥ &#x9;KK04-04-037-004c&lt;br&gt;&#xA;गवां शतसहस्राणि कुरवः कालयन्ति च ।&#x9;KK04-04-037-005a&lt;br&gt;&#xA;महता रथवंशेन परिगृह्य समन्ततः ॥ &#x9;KK04-04-037-005c&lt;br&gt;&#xA;गोपालानां तु घोषेषु हन्यतां तैर्महारथैः ।&#x9;KK04-04-037-006a&lt;br&gt;&#xA;आरावः सुमहानासीत्सम्प्रहारे भयङ्करे ॥ &#x9;KK04-04-037-006c&lt;br&gt;&#xA;गवाध्यक्षस्तु सन्त्रस्तो रथमास्थाय सत्वरः ।&#x9;KK04-04-037-007a&lt;br&gt;&#xA;जगाम नगरायैव परिक्रोशंस्तदाऽऽर्तवत् ॥ &#x9;KK04-04-037-007c&lt;br&gt;&#xA;स प्रविश्य पुरं राज्ञो नृपवेश्माभ्ययात्ततः ।&#x9;KK04-04-037-008a&lt;br&gt;&#xA;अवतीर्य रथात्तूर्णमाख्यातुं प्रविवेश ह ॥ &#x9;KK04-04-037-008c&lt;br&gt;&#xA;दृष्ट्वा भूमिञ्जयं नाम पुत्रं मात्स्यस्य मानिनम् ।&#x9;KK04-04-037-009a&lt;br&gt;&#xA;तस्मै च सर्वमाचष्ट राष्ट्रस्य पशुकर्षणम् ॥ &#x9;KK04-04-037-009c&lt;br&gt;&#xA;गवां शतसहस्राणि कुरवः कालयन्ति ते ।&#x9;KK04-04-037-010a&lt;br&gt;&#xA;प्रतिजेतुं समुत्तिष्ठ गोधनं राष्ट्रवर्धन ॥ &#x9;KK04-04-037-010c&lt;br&gt;&#xA;राजपुत्र हितप्रेप्सुः क्षिप्रं निर्याहि वै स्वयम् ।&#x9;KK04-04-037-011a&lt;br&gt;&#xA;त्वां हि मत्स्यो महीपालः शून्यपालमिहाकरोत् ॥&#x9;KK04-04-037-011c&lt;br&gt;&#xA;त्वां वै परिषदो मध्ये श्लाघते स नराधिपः ।&#x9;KK04-04-037-012a&lt;br&gt;&#xA;पुत्रो ममानुरूपश्च शूरश्चेति कुलोद्वहः ॥ &#x9;KK04-04-037-012c&lt;br&gt;&#xA;इष्वस्त्रनिपुणो योधः सदा वीरश्च मे सुतः ।&#x9;KK04-04-037-013a&lt;br&gt;&#xA;समर्थः समरे योद्धुं कौरवैः सह तादृशैः ॥&#x9;KK04-04-037-013c&lt;br&gt;&#xA;तस्य तत्सत्यमेवास्तु मनुष्येन्द्रस्य भाषितम् ।&#x9;KK04-04-037-014a&lt;br&gt;&#xA;जयश्च नियतो युद्धे कौरवाश्च ध्रुवं हताः ॥&#x9;KK04-04-037-014c&lt;br&gt;&#xA;आवर्तय कुरूञ्जित्वा पशून्पशुपतिर्यथा ।&#x9;KK04-04-037-015a&lt;br&gt;&#xA;निर्दहैषामनीकानि भीमेन शरतेजसा ॥ &#x9;KK04-04-037-015c&lt;br&gt;&#xA;धनुश्च्युतै रुक्मपुङ्खैश्चित्रैः सन्नतपर्वभिः ।&#x9;KK04-04-037-016a&lt;br&gt;&#xA;द्विषतां भिन्ध्यनीकानि गजानामिव यूथपः ॥ &#x9;KK04-04-037-016c&lt;br&gt;&#xA;पाशोपधानां ज्यातन्त्रीं चापदण्डां महास्वनाम् ।&#x9;KK04-04-037-017a&lt;br&gt;&#xA;शरवर्णां धनुर्वीणां शत्रुमध्ये प्रवादय ॥ &#x9;KK04-04-037-017c&lt;br&gt;&#xA;निर्याहि नगराच्छीघ्रं राजपुत्र किमास्यते ।&#x9;KK04-04-037-018a&lt;br&gt;&#xA;श्वेताः काञ्चनसन्नाहा रथे युज्यन्तु ते हयाः ।&#x9;KK04-04-037-018c&lt;br&gt;&#xA;ध्वजं च सिंहं सौवर्णमुच्छ्रयस्व तथा विभो ॥&#x9;KK04-04-037-018e&lt;br&gt;&#xA;रुक्मपुङ्खाः प्रसन्नाग्रा मुक्ता हस्तवता त्वया ।&#x9;KK04-04-037-019a&lt;br&gt;&#xA;छादयन्तु शराः सूर्यं राज्ञामायुर्निरोधकाः ॥ &#x9;KK04-04-037-019c&lt;br&gt;&#xA;रणे जित्वा कुरून्सर्वान्वज्रपाणिरिवासुरान् ।&#x9;KK04-04-037-020a&lt;br&gt;&#xA;यशो महदवाप्य त्वं प्रविशेदं पुरं पुनः ॥ &#x9;KK04-04-037-020c&lt;br&gt;&#xA;त्वं हि राष्ट्रस्य परमा गतिर्मात्स्यपतेः सुतः ।&#x9;KK04-04-037-021a&lt;br&gt;&#xA;गतिमन्तो भवन्त्वद्य सर्वे विषयवासिनः ॥ &#x9;KK04-04-037-021c&lt;br&gt;&#xA;यथा हि पाण्डुपुत्राणामर्जुनो जयतांवरः ।&#x9;KK04-04-037-022a&lt;br&gt;&#xA;एवमेव गतिर्नूनं भवान्विषयवासिनाम् ॥ ॥&#x9;KK04-04-037-022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/038/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/038/</guid>
      <description>&lt;p&gt;अध्यायः 038&lt;/p&gt;&#xA;&lt;p&gt;उत्तरे समुचितसारथेरभावेन खिद्यमाने अर्जुनेन द्रौपदीम् प्रति उत्तराय बृहन्नलायाः सारथ्यकौशलनिवेदनचोदना ॥ 1 ॥ भ्रातृचोदितया उत्तरया बृहन्नलाम् प्रति उत्तररथसारथ्यकरणप्रार्थना ॥ 2 ॥ उत्तरेण सारथीभूतेनार्जुनेन सह कुरून्प्रति रणायाभियानम् ॥ 3 ॥&#xA;वैशम्पायन उवाच &#x9;KK04-04-038-001&lt;br&gt;&#xA;महाजनसमक्षं तु स्त्रीणां मध्ये विशेषतः ।&#x9;KK04-04-038-001a&lt;br&gt;&#xA;गवाध्यक्षेण सम्प्रोक्तो विराटतनयस्तदा ॥ &#x9;KK04-04-038-001c&lt;br&gt;&#xA;स्त्रीमध्य उक्तस्तेनासौ वाक्यं तेजःप्रवर्धनम् ।&#x9;KK04-04-038-002a&lt;br&gt;&#xA;अन्तःपुरे श्लाघमान इदं वचनमब्रवीत् ॥ &#x9;KK04-04-038-002c&lt;br&gt;&#xA;उत्तर उवाच &#x9;KK04-04-038-003&lt;br&gt;&#xA;अद्याहमनुगच्छेयं दृढधन्वा गवां पदम् ।&#x9;KK04-04-038-003a&lt;br&gt;&#xA;यदि मे सारथिः कश्चिद्भवेदश्वेषु कोविदः ॥ &#x9;KK04-04-038-003c&lt;br&gt;&#xA;तमेव नाधिगच्छामि यो मे यन्ता समो भवेत् ।&#x9;KK04-04-038-004a&lt;br&gt;&#xA;पश्यध्वं सारथिं शीघ्रं मम युक्तं प्रयास्यतः ॥ &#x9;KK04-04-038-004c&lt;br&gt;&#xA;अष्टाविंशतिरात्रं वा मासं वा नूनमन्ततः ।&#x9;KK04-04-038-005a&lt;br&gt;&#xA;यत्तदासीन्महायुद्धं तत्र मे सारथिर्हतः ॥&#x9;KK04-04-038-005c&lt;br&gt;&#xA;यद्यहं त्वधिगच्छेयं यो मे यन्ता भवेद्युधि ।&#x9;KK04-04-038-006a&lt;br&gt;&#xA;त्वरावानद्य यास्यामि समुच्छ्रितमहाध्वजः ॥ &#x9;KK04-04-038-006c&lt;br&gt;&#xA;विगाह्य तत्परानीकं गजवाजिरथाकुलम् ।&#x9;KK04-04-038-007a&lt;br&gt;&#xA;शस्त्रप्रतापान्निर्वीर्यान्कुरूञ्जित्वाऽऽनये पशून् ॥ &#x9;KK04-04-038-007c&lt;br&gt;&#xA;दुर्योधनं विकर्णं च कर्णं वैकर्तनं कृपम् ।&#x9;KK04-04-038-008a&lt;br&gt;&#xA;द्रोणं च सह पुत्रेण महेष्वासान्समागतान् ॥&#x9;KK04-04-038-008c&lt;br&gt;&#xA;विद्रावयित्वा सङ्ग्रामे दानवान्मघवानिव ।&#x9;KK04-04-038-009a&lt;br&gt;&#xA;अनेनैव मुहूर्तेन पुनः प्रत्यानये पशून् ॥&#x9;KK04-04-038-009c&lt;br&gt;&#xA;शून्यमाज्ञाय कुरवः प्रयान्त्यादाय गोधनम् ।&#x9;KK04-04-038-010a&lt;br&gt;&#xA;किं न शक्यं च तैः कर्तुं यदहं तत्र नाभवम् ॥ &#x9;KK04-04-038-010c&lt;br&gt;&#xA;पश्ययुरद्य मे वीर्यं कुरवस्ते समागताः ।&#x9;KK04-04-038-011a&lt;br&gt;&#xA;किन्नु पार्थोऽर्जुनः साक्षादिति मंस्यन्ति मां परे ॥ &#x9;KK04-04-038-011c&lt;br&gt;&#xA;वैशम्पायन उवाच&#x9;KK04-04-038-012&lt;br&gt;&#xA;तस्य तद्वचनं श्रुत्वा स्त्रीषु चात्मप्रशंसनम् ।&#x9;KK04-04-038-012a&lt;br&gt;&#xA;नामर्षयत पाञ्चाली बीभत्सोः परिकीर्तनम् ॥ &#x9;KK04-04-038-012c&lt;br&gt;&#xA;श्रुत्वा तदर्जुनो वाक्यमुत्तरेण प्रभाषितम् ।&#x9;KK04-04-038-013a&lt;br&gt;&#xA;अतीतसमये काले प्रियां भार्यामभाषत ॥ &#x9;KK04-04-038-013c&lt;br&gt;&#xA;द्रुपदस्य सुतां राज्ञः पाञ्चालीं रूपसम्मताम् ।&#x9;KK04-04-038-014a&lt;br&gt;&#xA;सत्यार्जवगुणोपेतां भर्तुः प्रियहितैषिणीम् ।&#x9;KK04-04-038-014c&lt;br&gt;&#xA;उवाच रहसि प्रीतः कृष्णां सर्वार्थकोविदः ॥ &#x9;KK04-04-038-014e&lt;br&gt;&#xA;उत्तरां ब्रूहि पाञ्चालि गत्वा क्षिप्रं शुचिस्मिते ॥ &#x9;KK04-04-038-015ac&lt;br&gt;&#xA;इयं किल पुरा युद्धे खाण्डवे सव्यसाचिनः ।&#x9;KK04-04-038-016a&lt;br&gt;&#xA;सारथिः पाण्डुपुत्रस्य पार्थस्य तु बृहन्नला ।&#x9;KK04-04-038-016c&lt;br&gt;&#xA;महाञ्जयो भवेद्युद्धे सा चेद्यन्ता बृहन्नला ॥ &#x9;KK04-04-038-016e&lt;br&gt;&#xA;वैशम्पायन उवाच &#x9;KK04-04-038-017&lt;br&gt;&#xA;सा चोदिता तदा ह्येन ह्यर्जुनेन शुचिस्मिता ।&#x9;KK04-04-038-017a&lt;br&gt;&#xA;पाञ्चाली च तदाऽऽगम्य उत्तराया निवेशनम् ॥ &#x9;KK04-04-038-017c&lt;br&gt;&#xA;ज्ञात्वा तु समयान्मुक्तं चन्द्रं राहुमुखादिव ।&#x9;KK04-04-038-018a&lt;br&gt;&#xA;युधिष्ठिरं धर्मपरं सत्यार्जवपथे स्थितम् ॥ &#x9;KK04-04-038-018c&lt;br&gt;&#xA;अमर्षयन्ती तद्दुःखं कृष्णा कमललोचना ।&#x9;KK04-04-038-019a&lt;br&gt;&#xA;उत्तरामाह वचनं सखीमध्ये विलासिनीम् ॥&#x9;KK04-04-038-019c&lt;br&gt;&#xA;योऽयं युवा वारणयूथपोपमो बृहन्नलाऽस्मीति जनोऽभ्यभाषत ।&#x9;KK04-04-038-020a&lt;br&gt;&#xA;पुराऽपि पार्थस्य स सारथिस्तदा धनुर्धराणां प्रवरस्य मन्ये ॥ &#x9;KK04-04-038-020c&lt;br&gt;&#xA;एतेन वा सारथिना तदाऽर्जुनः सदेवगन्धर्वमहासुरोरगान् ।&#x9;KK04-04-038-021a&lt;br&gt;&#xA;सर्वाणि भूतान्यजयत्स वीर्यवानतर्पयच्चापि हिरण्यरेतसम् ॥ &#x9;KK04-04-038-021c&lt;br&gt;&#xA;यदस्य संस्थामपि तस्य संयुगे जानामि वीर्यं परवीरमध्यगम् ।&#x9;KK04-04-038-022a&lt;br&gt;&#xA;सङ्गृह्य रश्मीनपि चास्य वीर्यवानादाय चापं प्रययौ रथे स्थितः ॥ &#x9;KK04-04-038-022c&lt;br&gt;&#xA;न सर्वभूतानि न देवदानवा न चापि सर्वे कुरवः समागताः ।&#x9;KK04-04-038-023a&lt;br&gt;&#xA;धनं हरेयुस्तव जातु धन्विनो बृहन्नला तूत्तरसारथिर्यदि ॥ &#x9;KK04-04-038-023c&lt;br&gt;&#xA;धनुष्यनवमश्चासीत्तस्य शिष्यो महात्मनः ।&#x9;KK04-04-038-024a&lt;br&gt;&#xA;सुदृष्टपूर्वो हि मया चरन्त्या पाण्डवालये ॥ &#x9;KK04-04-038-024c&lt;br&gt;&#xA;स चानेन सहायेन खाण्डवं चादहत्पुरा ।&#x9;KK04-04-038-025a&lt;br&gt;&#xA;अर्जुनस्य तदाऽनेन सङ्गृहीता हयोत्तमाः ॥ &#x9;KK04-04-038-025c&lt;br&gt;&#xA;तेन सारथिना पार्थः सर्वभूतानि सर्वशः ।&#x9;KK04-04-038-026a&lt;br&gt;&#xA;अजयत्खाण्डवप्रस्थे न हि यन्ताऽस्ति तादृशः ॥ &#x9;KK04-04-038-026c&lt;br&gt;&#xA;वैशम्पायन उवाच &#x9;KK04-04-038-027&lt;br&gt;&#xA;ततः सैरन्ध्रिसहिता उत्तरा भ्रातुरब्रवीत् ।&#x9;KK04-04-038-027a&lt;br&gt;&#xA;अभ्यर्थयैनां सारथ्ये वीर शीघ्रं बृहन्नलाम् ॥ &#x9;KK04-04-038-027c&lt;br&gt;&#xA;शिक्षितैषा हि सारथ्ये नर्तने गीतवादिते ।&#x9;KK04-04-038-028a&lt;br&gt;&#xA;सैरन्ध्य्राह महाप्राज्ञा स्तुवन्ती वै बृहन्नलाम् ॥ &#x9;KK04-04-038-028c&lt;br&gt;&#xA;उत्तर उवाच &#x9;KK04-04-038-029&lt;br&gt;&#xA;सैरन्ध्रि जानासि मम व्रतं हि क्लीबेन पुंसा न हि संवदाम्यहम् ।&#x9;KK04-04-038-029a&lt;br&gt;&#xA;सोहं न शक्ष्यामि बृहन्नलां शुभे वक्तुं स्वयं यच्छ हयान्ममेति ॥&#x9;KK04-04-038-029c&lt;br&gt;&#xA;सैरन्ध्र्युवाच &#x9;KK04-04-038-030&lt;br&gt;&#xA;भयकाले तु सम्प्राप्ते न व्रतं नाव्रतं पुनः ।&#x9;KK04-04-038-030a&lt;br&gt;&#xA;यथा दुःखं प्रतरति कर्तुं युक्तं चरेद्बुधः ।&#x9;KK04-04-038-030c&lt;br&gt;&#xA;इति धर्मविदः प्राहुस्तस्माद्वाच्या बृहन्नला ॥ &#x9;KK04-04-038-030e&lt;br&gt;&#xA;येयं कुमारी सुश्रोणी भगिनी ते यवीयसी ।&#x9;KK04-04-038-031a&lt;br&gt;&#xA;अस्यास्तु वचनं वीर करिष्यति न संशयः ॥ &#x9;KK04-04-038-031c&lt;br&gt;&#xA;यदि ते सारथिः सा स्यात्कुरून्सर्वान्न संशयः ।&#x9;KK04-04-038-032a&lt;br&gt;&#xA;जित्वा गाश्च समादाय ध्रुवमागमनं भवेत् ॥ &#x9;KK04-04-038-032c&lt;br&gt;&#xA;वैशम्पायन उवाच &#x9;KK04-04-038-033&lt;br&gt;&#xA;एवमुक्तः स सैरन्ध्र्या भगिनीं प्रत्यभाषत ।&#x9;KK04-04-038-033a&lt;br&gt;&#xA;गच्छ त्वमनवद्याङ्गि तामानय बृहन्नलाम् ॥&#x9;KK04-04-038-033c&lt;br&gt;&#xA;सा प्राद्रवत्काञ्चनमाल्यधारिणी ज्येष्ठेन भ्रात्रा प्रहिता यशस्विनी ।&#x9;KK04-04-038-034a&lt;br&gt;&#xA;भ्रातुर्नियोगं तु निशम्य सुभ्रूः शुभानना हाटकवज्रभूषिता ॥ &#x9;KK04-04-038-034c&lt;br&gt;&#xA;सा वज्रमुक्तामणिहेमकुण्डला मृदुक्रमा भ्रातृनियोगचोदिता ।&#x9;KK04-04-038-035a&lt;br&gt;&#xA;प्रदक्षिणावर्ततनुः शिखण्डिनी पद्मानना पद्मदलायताक्षी ॥ &#x9;KK04-04-038-035c&lt;br&gt;&#xA;तन्वी समाङ्गी मृदुमन्द्रलोचना मात्स्यस्य राज्ञो दुहिता विलासिनी ।&#x9;KK04-04-038-036a&lt;br&gt;&#xA;सा नर्तनागारमरालपक्ष्मा शतह्रदा मेघमिवान्वपद्यत ॥ &#x9;KK04-04-038-036c&lt;br&gt;&#xA;सा नागनासोपमसंहितोरूरनिन्दिता वेदिविलग्नमध्या ।&#x9;KK04-04-038-037a&lt;br&gt;&#xA;आसाद्य तस्थौ वरमाल्यधारिणी पार्थं शुभा नागवधूरिव द्विपम् ॥ &#x9;KK04-04-038-037c&lt;br&gt;&#xA;तामागतामायतताम्रलोचनामवेक्ष्य पार्थः समयेऽभ्यभाषत ॥ &#x9;KK04-04-038-038ac&lt;br&gt;&#xA;किमागता काञ्चनमाल्यधारिणी सुगात्रि किञ्चित्त्वरिताऽसि सुभ्रु ।&#x9;KK04-04-038-039a&lt;br&gt;&#xA;किं ते मुखं सुन्दरि न प्रसन्नमाचक्ष्व शीघ्रं मम चारुहासिनि ॥ &#x9;KK04-04-038-039c&lt;br&gt;&#xA;वैशम्पायन उवाच &#x9;KK04-04-038-040&lt;br&gt;&#xA;सा वज्रवैडूर्यविकारकुण्डला विनिद्रपद्मोत्पलपत्रगन्धिनी ।&#x9;KK04-04-038-040a&lt;br&gt;&#xA;प्रसन्नताराधिपसन्निभानना पार्थं कुमारी वचनं बभाषे ॥ &#x9;KK04-04-038-040c&lt;br&gt;&#xA;उत्तरोवाच &#x9;KK04-04-038-041&lt;br&gt;&#xA;हरन्ति वित्तं कुरवः पितुर्मे शतं सहस्राणि गवां बृहन्नले ।&#x9;KK04-04-038-041a&lt;br&gt;&#xA;सा भ्रातुरश्वान्मम संयमस्व पुरा परे दूरतरं हरन्ति गाः ॥&#x9;KK04-04-038-041c&lt;br&gt;&#xA;सैरन्ध्रिराख्याति बृहन्नले त्वां सुशिक्षिता सङ्ग्रहणे रथाश्वयोः ।&#x9;KK04-04-038-042a&lt;br&gt;&#xA;अहं मरिष्यामि न मेऽत्र संशयो मया वृता तत्र न चेद्गमिष्यसि ॥ &#x9;KK04-04-038-042c&lt;br&gt;&#xA;वैशम्पायन उवाच &#x9;KK04-04-038-043&lt;br&gt;&#xA;तथा नियुक्तो नरदेवकन्यया नरोत्तमः प्रीतमना धनञ्जयः ।&#x9;KK04-04-038-043a&lt;br&gt;&#xA;उवाच पार्थः शुभमन्द्रया गिरा शुभाननां शुक्लदतीं शुचिस्मिताम् ॥ &#x9;KK04-04-038-043c&lt;br&gt;&#xA;गच्छामि यत्रेच्छसि चारुहासिनि हुताशनं प्रज्वलितं विशामि वा ।&#x9;KK04-04-038-044a&lt;br&gt;&#xA;इच्छामि तेऽहं वरगात्रि जीवितं करोमि किं ते प्रियमद्य सुन्दरि ।&#x9;KK04-04-038-044c&lt;br&gt;&#xA;न मत्कृते द्रक्ष्यसि तत्पुरं प्रिये वैवस्वतं प्रेतपतेर्महाभयम् ॥ &#x9;KK04-04-038-044e&lt;br&gt;&#xA;वैशम्पायन उवाच &#x9;KK04-04-038-045&lt;br&gt;&#xA;एतावदुक्त्वा कुरुवीरपुङ्गवो विलासिनीं शुक्लदतीं शुचिस्मिताम् ।&#x9;KK04-04-038-045a&lt;br&gt;&#xA;बृहन्नलारूपविभूषिताननो विराटपुत्रस्य समीपमाव्रजत् ॥ &#x9;KK04-04-038-045c&lt;br&gt;&#xA;तथा व्रजन्तं वरभूषणैर्वृतं महाप्रभं वारणयूथपोपमम् ।&#x9;KK04-04-038-046a&lt;br&gt;&#xA;गजेन्द्रबाहुं कमलायतेक्षणं कवाटवक्षस्थलमुन्नतांसम् ॥&#x9;KK04-04-038-046c&lt;br&gt;&#xA;तमागतं पार्थममित्रकर्शनं महाबलं नागमिव प्रमाथिनम् ।&#x9;KK04-04-038-047a&lt;br&gt;&#xA;वैराटिरामन्त्र्य ततो बृहन्नलां गवां निनीषन्पदमुत्तरोऽब्रवीत् ॥ &#x9;KK04-04-038-047c&lt;br&gt;&#xA;तमाव्रजन्तं त्वरितं प्रभिन्नमिव कुञ्जरम् ।&#x9;KK04-04-038-048a&lt;br&gt;&#xA;अन्वगच्छद्विशालाक्षी गजं गजवधूरिव ॥ &#x9;KK04-04-038-048c&lt;br&gt;&#xA;दूरादेव तु सम्प्रेक्ष्य राजपुत्रोऽभ्यभाषत ।&#x9;KK04-04-038-049a&lt;br&gt;&#xA;त्वया सारथिना पार्थः खाण्डवेऽग्निमतर्पयत् ॥ &#x9;KK04-04-038-049c&lt;br&gt;&#xA;पृथिवीं चाजयत्कृत्स्नां कुन्तीपुत्रो धनञ्जयः ।&#x9;KK04-04-038-050a&lt;br&gt;&#xA;सैरन्ध्री त्वां ममाचष्ट सा हि जानाति पाण्डवान् ॥ &#x9;KK04-04-038-050c&lt;br&gt;&#xA;देवेन्द्रसारथिर्वीरो मातलिः ख्यातविक्रमः ।&#x9;KK04-04-038-051a&lt;br&gt;&#xA;सुमहो जामदग्नेश्च विष्णोर्यन्ता च दारुकः ॥ &#x9;KK04-04-038-051c&lt;br&gt;&#xA;सुमन्त्रो वा दाशरथेः सूर्ययन्ता तथाऽरुणः ।&#x9;KK04-04-038-052a&lt;br&gt;&#xA;सर्वे सारथयः ख्याता न बृहन्नलया समाः ॥ &#x9;KK04-04-038-052c&lt;br&gt;&#xA;इत्युक्तोऽहं च सैरन्ध्र्या तेन त्वामाह्वयामि वै ।&#x9;KK04-04-038-053a&lt;br&gt;&#xA;आहूता त्वं मया सार्धं योद्धुं याहि बृहन्नले ॥&#x9;KK04-04-038-053c&lt;br&gt;&#xA;दूराद्दूरतरं गावो भवन्ति कुरुभिर्हृताः ।&#x9;KK04-04-038-054a&lt;br&gt;&#xA;तथोक्ता प्रत्युवाचेदं राजपुत्रं बृहन्नला ॥ &#x9;KK04-04-038-054c&lt;br&gt;&#xA;का शक्तिर्मम सारथ्यं कर्तुं सङ्ग्राममूर्धनि ।&#x9;KK04-04-038-055a&lt;br&gt;&#xA;नृत्तं वा यदि वा गीतं वादित्रं वा पृथग्विधम् ।&#x9;KK04-04-038-055c&lt;br&gt;&#xA;तत्करिष्यामि भद्रं ते सारथ्यं तु कुतो मम ॥ &#x9;KK04-04-038-055e&lt;br&gt;&#xA;उत्तर उवाच &#x9;KK04-04-038-056&lt;br&gt;&#xA;त्वं नर्तको वा यदि वाऽपि गायकः क्षिप्रं तनुत्रं परिधत्स्व भानुमत् ।&#x9;KK04-04-038-056a&lt;br&gt;&#xA;अभीक्ष्णमाहुस्तव कर्म पौरुषं स्त्रियः प्रशंसन्ति ममाद्य चान्तिके ॥ &#x9;KK04-04-038-056c&lt;br&gt;&#xA;वैशम्पायन उवाच &#x9;KK04-04-038-057&lt;br&gt;&#xA;इत्येवमुक्त्वा नृपसूनुसत्तमस्तदा स्मयित्वाऽर्जुनमभ्यनन्दयत् ।&#x9;KK04-04-038-057a&lt;br&gt;&#xA;अथोत्तरः पारशवं शताक्षिमत्सुवर्णचित्रं परिगृह्य भानुमत् ॥ &#x9;KK04-04-038-057c&lt;br&gt;&#xA;बृहन्नलायै प्रददौ स्वयं तदा विराटपुत्रः परवीरघातिने ।&#x9;KK04-04-038-058a&lt;br&gt;&#xA;तदाज्ञया मात्स्यसुतस्य वीर्यवानकर्तुकामेव समाददे तदा ॥ &#x9;KK04-04-038-058c&lt;br&gt;&#xA;बृहन्नलोवाच &#x9;KK04-04-038-059&lt;br&gt;&#xA;यद्यस्ति च रणे शौर्यं शक्यः स्याद्द्विषतां वधः ।&#x9;KK04-04-038-059a&lt;br&gt;&#xA;अहं त्वामभिगच्छामि यत्र त्वं यासि तत्र भो ॥&#x9;KK04-04-038-059c&lt;br&gt;&#xA;वैशम्पायन उवाच &#x9;KK04-04-038-060&lt;br&gt;&#xA;ततः स नर्मसंयुक्तमकरोत्पाण्डवो बहु ।&#x9;KK04-04-038-060a&lt;br&gt;&#xA;उत्तरायाः प्रमुखतः सर्वं जानन्नरिन्दमः ॥&#x9;KK04-04-038-060c&lt;br&gt;&#xA;तमाददानं प्रमदा जहासिरे ह्यधोमुखं वीरवरोऽभ्यधारयत् ।&#x9;KK04-04-038-061a&lt;br&gt;&#xA;ततस्तिरश्चीनकृतं सपत्नहा ह्यधोमुखं कवचमथाभ्यकर्षत ॥ &#x9;KK04-04-038-061c&lt;br&gt;&#xA;सम्यक्प्रजानन्नपि सत्यविक्रमो ह्यज्ञातवत्सर्वकुरुप्रवीरः ।&#x9;KK04-04-038-062a&lt;br&gt;&#xA;ऊर्ध्वं क्षिपन्वीरतरोऽभ्यधारयत्पुनश्च यन्ता कवचं धनञ्जयः ॥ &#x9;KK04-04-038-062c&lt;br&gt;&#xA;एवम्प्रकाराणि बहूनि कुर्वति तस्मिन्कुमार्यः प्रमदा जहासिरे ।&#x9;KK04-04-038-063a&lt;br&gt;&#xA;तथापि कुर्वन्तममित्रकर्शनं नैवोत्तरः पर्यभवद्धनञ्जयम् ॥&#x9;KK04-04-038-063c&lt;br&gt;&#xA;तं राजपुत्रः समनाहयत्स्वयं जाम्बूनदान्तेन शुभेन वर्मणा ।&#x9;KK04-04-038-064a&lt;br&gt;&#xA;कृशानुतप्तप्रतिमेन भास्वता जाज्वल्यमानेन सहस्ररश्मिना ॥ &#x9;KK04-04-038-064c&lt;br&gt;&#xA;अथास्य शीघ्रं प्रसमीक्ष्य योजयद्रथे हयान्काञ्चनजालसंवृतान् ।&#x9;KK04-04-038-065a&lt;br&gt;&#xA;सुवर्णजालान्तरयोक्त्रभूषणं सिंहं च सौवर्णमुपाश्रयद्रथे ॥ &#x9;KK04-04-038-065c&lt;br&gt;&#xA;धनूंषि च विचित्राणि बाणांश्च रुचिरान्बहून् ।&#x9;KK04-04-038-066a&lt;br&gt;&#xA;आयुधानि च वै तत्र रथोपस्थे च स न्यसत् ॥ &#x9;KK04-04-038-066c&lt;br&gt;&#xA;आरुह्य प्रययौ वीरः सबृहन्नलसारथिः ।&#x9;KK04-04-038-067a&lt;br&gt;&#xA;अथोत्तरा च कन्याश्च सख्यश्चैवाब्रुवंस्तदा ॥ &#x9;KK04-04-038-067c&lt;br&gt;&#xA;बृहन्नले आनयेथा वासांसि रुचिराणि नः ।&#x9;KK04-04-038-068a&lt;br&gt;&#xA;पाञ्चालिकार्थं सूक्ष्माणि रत्नानि विविधानि च ।&#x9;KK04-04-038-068c&lt;br&gt;&#xA;विजित्य सङ्ग्रामगतान्भीष्मद्रोणमुखान्कुरून् ॥ &#x9;KK04-04-038-068e&lt;br&gt;&#xA;अथ ता ब्रुवतीः कन्याः सहिताः कुरुनन्दनः ।&#x9;KK04-04-038-069a&lt;br&gt;&#xA;प्रत्युवाच हसन्पार्थो मेघदुन्दुभिनिस्वनः ॥ &#x9;KK04-04-038-069c&lt;br&gt;&#xA;यद्युत्तरोऽयं सङ्ग्रामे विजेष्यति महारथान् ।&#x9;KK04-04-038-070a&lt;br&gt;&#xA;अथाहरिष्ये वासांसि सूक्ष्माण्याभरणानि च ॥ &#x9;KK04-04-038-070c&lt;br&gt;&#xA;वैशम्पायन उवाच &#x9;KK04-04-038-071&lt;br&gt;&#xA;अथोत्तरो वर्म महाप्रभावं सुवर्णवैडूर्यपरिष्कृतं शुभम् ।&#x9;KK04-04-038-071a&lt;br&gt;&#xA;आमुच्य वीरः प्रययौ रथोत्तमं धनञ्जयं सारथिनं प्रगृह्य ॥ &#x9;KK04-04-038-071c&lt;br&gt;&#xA;तमुत्तरं प्रेक्ष्य रथोत्तमे स्थितं बृहन्नलां चैव महाजनस्तदा ।&#x9;KK04-04-038-072a&lt;br&gt;&#xA;स्त्रियश्च कन्याश्च द्विजाश्च सुव्रताः प्रदक्षिणं मङ्गलिनोऽभ्यपूजयन् ॥ &#x9;KK04-04-038-072c&lt;br&gt;&#xA;यदर्जुनस्यर्षभतुल्यगामिनः पुराऽभवत्खाण्डवदाहमङ्गलम् ।&#x9;KK04-04-038-073a&lt;br&gt;&#xA;कुरून्समासाद्य रणे बृहन्नले सहोत्तरेणास्तु तवाद्य मङ्गलम् ॥ ॥&#x9;KK04-04-038-073c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/039/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/039/</guid>
      <description>&lt;p&gt;अध्यायः 039&lt;/p&gt;&#xA;&lt;p&gt;उत्तरेण कुरुसेनावलोकनमात्रेण रथादवस्कन्द्य भयात्पलायनम् ॥ 1 ॥ तमनुधाविनाऽर्जुनेन तस्य केशपाशे ग्रहणेन परिसान्त्वनपूर्वकम् पुना रथारोपणम् ॥ 2 ॥ तथा तेन सह गाण्डीवाद्यानयनाय शमीम् प्रति गमनम् ॥ 3 ॥&#xA;वैशम्पायन उवाच &#x9;KK04-04-039-001&lt;br&gt;&#xA;स राजधान्या निर्याय वैराटिरकुतोभयः ।&#x9;KK04-04-039-001a&lt;br&gt;&#xA;प्रयाहीत्यब्रवीत्सूतं यत्र ते कुरवो गताः ॥ &#x9;KK04-04-039-001c&lt;br&gt;&#xA;समवेतान्कुरून्सर्वाञ्जिगीषूनवजित्य वै ।&#x9;KK04-04-039-002a&lt;br&gt;&#xA;गाश्चैताः क्षिप्रमादाय पुनरेष्याम्यहं पुरम् ॥ &#x9;KK04-04-039-002c&lt;br&gt;&#xA;ततस्तांश्चोदयामास सदश्वान्पाण्डुनन्दनः ॥ &#x9;KK04-04-039-003ac&lt;br&gt;&#xA;ते हया नरसिंहेन चोदिता वातरंहसः ।&#x9;KK04-04-039-004a&lt;br&gt;&#xA;आलिखन्त इवाकाशमूहुः काञ्चनमालिनः ॥ &#x9;KK04-04-039-004c&lt;br&gt;&#xA;नातिदूरमथो गत्वा मात्स्यपुत्रधनञ्जयौ ।&#x9;KK04-04-039-005a&lt;br&gt;&#xA;अवैक्षेतामवित्रस्तौ कुरूणां बलिनां बलम् ॥ &#x9;KK04-04-039-005c&lt;br&gt;&#xA;श्मशानमभितो गत्वा शूरौ ददृशतुः कुरून् ॥ &#x9;KK04-04-039-006ac&lt;br&gt;&#xA;तदनीकं महत्तेषां विस्तृतं सागरोपमम् ।&#x9;KK04-04-039-007a&lt;br&gt;&#xA;सर्पमाणमिवाकाशे वनं बहुलपादपम् ॥&#x9;KK04-04-039-007c&lt;br&gt;&#xA;ददृशे पार्थिवो रेणुर्जनितस्तेन सर्पता ।&#x9;KK04-04-039-008a&lt;br&gt;&#xA;दृष्टिप्रणाशो भूतानां दिवस्पृक्कुरुसत्तम ॥ &#x9;KK04-04-039-008c&lt;br&gt;&#xA;तदनीकमथो वीक्ष्य गजाश्वरथसङ्कुलम् ।&#x9;KK04-04-039-009a&lt;br&gt;&#xA;कर्णदुर्योधनकृपैर्गुप्तं शान्तनवेन च ।&#x9;KK04-04-039-009c&lt;br&gt;&#xA;द्रोणेन सह पुत्रेण महेष्वासेन धीमता ॥&#x9;KK04-04-039-009e&lt;br&gt;&#xA;हृष्टरोमा भयोद्विग्नो निमील्य स्वदृशौ तदा ।&#x9;KK04-04-039-010a&lt;br&gt;&#xA;कम्पमानशरीरश्च पार्थं वैराटिरब्रवीत् ॥ &#x9;KK04-04-039-010c&lt;br&gt;&#xA;नोत्सहे कुरुभिर्योद्धुं रोमहर्षं हि पश्य मे ।&#x9;KK04-04-039-011a&lt;br&gt;&#xA;बहुप्रवीरमत्युग्रं देवैरपि दुरासदम् ।&#x9;KK04-04-039-011c&lt;br&gt;&#xA;प्रतियोद्धुं न शक्नोमि कुरुसैन्यं भयानकम् ॥ &#x9;KK04-04-039-011e&lt;br&gt;&#xA;नाशंसे भारतीं सेनां प्रवेष्टुं भीमकार्मुकाम् ।&#x9;KK04-04-039-012a&lt;br&gt;&#xA;देवैरपि सहेन्द्रेण न शक्यं किम्पुनर्नरैः ॥ &#x9;KK04-04-039-012c&lt;br&gt;&#xA;रथनागाश्वकलिलं पत्तिध्वजसमाकुलम् ।&#x9;KK04-04-039-013a&lt;br&gt;&#xA;दृष्ट्वैव हि परानीकं मनः प्रव्यथतीव मे ॥ &#x9;KK04-04-039-013c&lt;br&gt;&#xA;यत्र द्रोणश्च भीष्मश्च कृपः कर्णो विविंशतिः ।&#x9;KK04-04-039-014a&lt;br&gt;&#xA;अश्वत्थामा विकर्णश्च सोमदत्तश्च बाह्लिकः ।&#x9;KK04-04-039-014c&lt;br&gt;&#xA;दुर्योधनस्तथा राजा वीरो दुर्मर्षणः परः ॥ &#x9;KK04-04-039-014e&lt;br&gt;&#xA;धृतिमन्तो महेष्वासाः सर्वे युद्धविशारदाः ।&#x9;KK04-04-039-015a&lt;br&gt;&#xA;मत्ता इव महानागा युक्तध्वजपताकिनः ॥ &#x9;KK04-04-039-015c&lt;br&gt;&#xA;नीतिमन्तो महेष्वासाः सर्वार्थकृतनिश्चयाः ।&#x9;KK04-04-039-016a&lt;br&gt;&#xA;ताञ्जेतुं समरे शूरान्दुर्बुद्धिरहमागतः ॥ &#x9;KK04-04-039-016c&lt;br&gt;&#xA;दृष्ट्वैव हि कुरून्सर्वान्व्यूढानीकान्प्रहारिणः ।&#x9;KK04-04-039-017a&lt;br&gt;&#xA;हृषितानि च रोमाणि कश्मलेनाहतं मनः ॥ &#x9;KK04-04-039-017c&lt;br&gt;&#xA;वैशम्पायन उवाच &#x9;KK04-04-039-018&lt;br&gt;&#xA;दृष्ट्वा तु महतीं सेनां कुरूणां दृढधन्विनाम् ।&#x9;KK04-04-039-018a&lt;br&gt;&#xA;परिदेवयते मन्दः सकाशे सव्यसाचिनः ॥ &#x9;KK04-04-039-018c&lt;br&gt;&#xA;त्रिगर्तान्मे पिता यातः शून्ये वै प्रणिधाय माम् ।&#x9;KK04-04-039-019a&lt;br&gt;&#xA;सर्वां सेनामुपादाय न मे सन्तीह सैनिकाः ॥ &#x9;KK04-04-039-019c&lt;br&gt;&#xA;अहमेको बहून्बालः कृतास्त्रानकृतश्रमः ।&#x9;KK04-04-039-020a&lt;br&gt;&#xA;प्रतियोद्धुं न शक्नोति निवर्तय बृहन्नले ॥ &#x9;KK04-04-039-020c&lt;br&gt;&#xA;वैशम्पायन उवाच &#x9;KK04-04-039-021&lt;br&gt;&#xA;तं तथा वादिनं तत्र बीभत्सुः प्रत्यभाषत ।&#x9;KK04-04-039-021a&lt;br&gt;&#xA;सम्प्रहस्य पुनस्तं वै सर्वलोकमहारथः ॥ &#x9;KK04-04-039-021c&lt;br&gt;&#xA;भयेन दीनरूपोऽसि द्विषतां हर्षवर्धनः ।&#x9;KK04-04-039-022a&lt;br&gt;&#xA;न च तावत्कृतं किञ्चित्परैः कर्म रणाजिरे ॥&#x9;KK04-04-039-022c&lt;br&gt;&#xA;स्वयमेव च मामात्थ नय मां कौरवान्प्रति ।&#x9;KK04-04-039-023a&lt;br&gt;&#xA;सोहं त्वां तत्र नेष्यामि यत्रैते बहुला ध्वजाः ॥&#x9;KK04-04-039-023c&lt;br&gt;&#xA;मध्यमामिषगृध्नूनां कुरूणामाततायिनाम् ।&#x9;KK04-04-039-024a&lt;br&gt;&#xA;नेष्यामि त्वां महाबाहो मा त्वं हि विमना भव ।&#x9;KK04-04-039-024c&lt;br&gt;&#xA;समुद्रमिव गम्भीरं कुरुसैन्यमरिन्दम ॥ &#x9;KK04-04-039-024e&lt;br&gt;&#xA;स्त्रीसकाशे प्रतिज्ञाय पुरुषाणां हि शृण्वताम् ।&#x9;KK04-04-039-025a&lt;br&gt;&#xA;विकत्थमानो निर्यात्वा ब्रूषि किं नात्र युद्ध्यसे ॥&#x9;KK04-04-039-025c&lt;br&gt;&#xA;तथा स्त्रीषु प्रतिश्रुत्य पौरुषं पुरुषेषु च ।&#x9;KK04-04-039-026a&lt;br&gt;&#xA;रथमारुह्य निर्यात्वा किमर्थं नावबुध्यसे ॥ &#x9;KK04-04-039-026c&lt;br&gt;&#xA;न चेद्विजित्य गास्त्वं हि नगरं प्रतियास्यसि ।&#x9;KK04-04-039-027a&lt;br&gt;&#xA;प्रहसिष्यन्ति वीरास्त्वां नरा नार्यश्च सङ्गताः ॥ &#x9;KK04-04-039-027c&lt;br&gt;&#xA;अहमप्यस्मि सैरन्ध्र्या स्तुतः सारथ्यकर्मणि ।&#x9;KK04-04-039-028a&lt;br&gt;&#xA;नाहं शक्नोम्यनिर्जित्य गाः प्रयातुं पुरं प्रति ॥ &#x9;KK04-04-039-028c&lt;br&gt;&#xA;स्तोत्रेण चैव सैरन्ध्र्यास्तव वाक्येन चोदितः ।&#x9;KK04-04-039-029a&lt;br&gt;&#xA;कथं न युद्ध्येयमहं कुरूनेतान्स्थिरो भव ॥ &#x9;KK04-04-039-029c&lt;br&gt;&#xA;उत्तर उवाच &#x9;KK04-04-039-030&lt;br&gt;&#xA;कामं हरन्तु मात्स्यानां भूयांसः कुरवो धनम् ।&#x9;KK04-04-039-030a&lt;br&gt;&#xA;प्रहसन्तु च मां नार्यो नरा वाऽपि बृहन्नले ॥ &#x9;KK04-04-039-030c&lt;br&gt;&#xA;सङ्ग्रामेण न मे कार्यं गावो गच्छन्तु चापि मे ।&#x9;KK04-04-039-031a&lt;br&gt;&#xA;नगरं च प्रवेक्ष्यामि पश्यतस्ते बृहन्नले ॥ &#x9;KK04-04-039-031c&lt;br&gt;&#xA;वैशम्पायन उवाच &#x9;KK04-04-039-032&lt;br&gt;&#xA;इत्युक्त्वा प्राद्रवद्भीतो रथात्प्रस्कन्द्य कुण्डली ।&#x9;KK04-04-039-032a&lt;br&gt;&#xA;त्यक्त्वा मानं सुसन्त्रस्तो विसृज्य सशरं धनुः ॥ &#x9;KK04-04-039-032c&lt;br&gt;&#xA;अर्जुन उवाच &#x9;KK04-04-039-033&lt;br&gt;&#xA;नैष शूरैः स्मृतो धर्मः क्षत्रियस्य पलायनम् ।&#x9;KK04-04-039-033a&lt;br&gt;&#xA;श्रेयो हि मरणं युद्धे न भीतस्य पलायनम् ॥ &#x9;KK04-04-039-033c&lt;br&gt;&#xA;वैशम्पायन उवाच &#x9;KK04-04-039-034&lt;br&gt;&#xA;एवमुक्त्वा तु कौरव्यः सोऽवप्लुत्य रथोत्तमात् ।&#x9;KK04-04-039-034a&lt;br&gt;&#xA;तमन्वधावद्धावन्तं राजपुत्रं धनञ्जयः ।&#x9;KK04-04-039-034c&lt;br&gt;&#xA;दीर्घां वेणीं विधून्वानः साधु रक्ते च वाससी ॥&#x9;KK04-04-039-034e&lt;br&gt;&#xA;विक्रमन्तं पदन्यासैर्नमयन्तं च भूतलम् ।&#x9;KK04-04-039-035a&lt;br&gt;&#xA;विधूय वेणीं धावन्तमजानन्तोऽर्जुनं तदा ।&#x9;KK04-04-039-035c&lt;br&gt;&#xA;सैनिकाः प्राहसन्केचिद्योषिद्रूपमवेक्ष्य तम् ॥ &#x9;KK04-04-039-035e&lt;br&gt;&#xA;तं च शीघ्रं प्रधावन्तं सम्प्रेक्ष्य कुरवोऽब्रुवन् ।&#x9;KK04-04-039-036a&lt;br&gt;&#xA;कोऽयं धावत्यसङ्गेन पूर्वं मुक्त्वा रथोत्तमम् ॥ &#x9;KK04-04-039-036c&lt;br&gt;&#xA;क एष वेषसञ्च्छन्नो भस्मनेव हुताशनः ।&#x9;KK04-04-039-037a&lt;br&gt;&#xA;किञ्चिदस्य यथा पुंसः किञ्चिदस्य यथा स्त्रियः ॥ &#x9;KK04-04-039-037c&lt;br&gt;&#xA;इत्येवं सैनिकाः प्राहुर्द्रोणस्तानिदमब्रवीत् ।&#x9;KK04-04-039-038a&lt;br&gt;&#xA;आचार्यः कुरुपाण्डूनां मतौ शुक्राङ्गिरोपमः ॥&#x9;KK04-04-039-038c&lt;br&gt;&#xA;किं विचारेण वः कार्यमेतेनानुसृतेन वा ।&#x9;KK04-04-039-039a&lt;br&gt;&#xA;धावन्तमनुधावंश्च निर्भयो भयविप्लुतम् ।&#x9;KK04-04-039-039c&lt;br&gt;&#xA;वेणीकलापं निर्धूय प्रविभाति नरर्षभः ॥ &#x9;KK04-04-039-039e&lt;br&gt;&#xA;आकारमर्जुनस्येव क्लीबरूपं बिभर्ति च ।&#x9;KK04-04-039-040a&lt;br&gt;&#xA;रूपेण पार्थसदृशः स्त्रीवेषसमलङ्कृतः ॥ &#x9;KK04-04-039-040c&lt;br&gt;&#xA;तदेवैतच्छिरोग्रीवं तौ बाहू परिघोपमौ ।&#x9;KK04-04-039-041a&lt;br&gt;&#xA;तत्तदेवास्य विक्रान्तं नायमन्यो धनञ्जयात् ॥ &#x9;KK04-04-039-041c&lt;br&gt;&#xA;अमरेष्विव देवेन्द्रो मनुष्येषु धनञ्जयः ।&#x9;KK04-04-039-042a&lt;br&gt;&#xA;एकः कोस्मानुपायायादन्यो लोके धनञ्जयात् ॥ &#x9;KK04-04-039-042c&lt;br&gt;&#xA;द्रोणेन चैवमुक्तस्तु कर्णः प्रोवाच बुद्धिमान् ।&#x9;KK04-04-039-043a&lt;br&gt;&#xA;एकः पुत्रो विराटस्य शून्ये सन्निहितः पुरे ॥ &#x9;KK04-04-039-043c&lt;br&gt;&#xA;स एष किल निर्यातो बालभावान्न पौरुषात् ।&#x9;KK04-04-039-044a&lt;br&gt;&#xA;क्लीबं वै सारथिं कृत्वा निर्यातो नगराद्बहिः ॥&#x9;KK04-04-039-044c&lt;br&gt;&#xA;छन्नं सत्रेण वै नूनं जानीध्वं यान्तमर्जुनम् ।&#x9;KK04-04-039-045a&lt;br&gt;&#xA;ते हि नः प्रतिसंयातुं सङ्ग्रामे न हि शक्नुयुः ।&#x9;KK04-04-039-045c&lt;br&gt;&#xA;कथमेकतरस्तेषां समस्तान्योधयेत्कुरून् ॥ &#x9;KK04-04-039-045e&lt;br&gt;&#xA;उत्तरः सारथिं कृत्वा निर्यातो नगराद्बहिः ।&#x9;KK04-04-039-046a&lt;br&gt;&#xA;स नो मन्ये ध्वजं दृष्ट्वा भीत एष पलायति ॥ &#x9;KK04-04-039-046c&lt;br&gt;&#xA;कृप उवाच &#x9;KK04-04-039-047&lt;br&gt;&#xA;नूनं तमेव धावन्तं जिघृक्षति धनञ्जयः ।&#x9;KK04-04-039-047a&lt;br&gt;&#xA;सारथिं ह्युत्तरं कृत्वा स्वयं योद्धुमिहेच्छति ॥ &#x9;KK04-04-039-047c&lt;br&gt;&#xA;वैशम्पायन उवाच &#x9;KK04-04-039-048&lt;br&gt;&#xA;इति स्म कुरवः सर्वे विमृशन्तः पृथक्पृथक् ।&#x9;KK04-04-039-048a&lt;br&gt;&#xA;न च व्यवसितुं वीरा अर्जुनं शक्नुवन्ति ते ॥ &#x9;KK04-04-039-048c&lt;br&gt;&#xA;दुर्योधन उवाचेदं सैनिकान्रथसत्तमान् ।&#x9;KK04-04-039-049a&lt;br&gt;&#xA;अर्जुनो वासुदेवो वा रामः प्रद्युम्न एव वा ।&#x9;KK04-04-039-049c&lt;br&gt;&#xA;ते हि नः प्रतिसंयातुं सङ्ग्रामे न हि शक्नुयुः ॥ &#x9;KK04-04-039-049e&lt;br&gt;&#xA;अन्यो वै क्लीबरूपेण यद्यागच्छेद्गवां पदम् ।&#x9;KK04-04-039-050a&lt;br&gt;&#xA;शस्त्रैस्तीक्ष्णैरर्पयित्वा पातयिष्यामि भूतले ।&#x9;KK04-04-039-050c&lt;br&gt;&#xA;कथमेकतरस्तेषां समस्तान्योधयेत्कुरून् ॥ &#x9;KK04-04-039-050e&lt;br&gt;&#xA;वैशम्पायन उवाच &#x9;KK04-04-039-051&lt;br&gt;&#xA;छन्नं तथा तं वेषेण पाण्डवं प्रेक्ष्य सैनिकाः ।&#x9;KK04-04-039-051a&lt;br&gt;&#xA;अर्जुनेति च नेत्येव न व्यवस्यन्ति ते पुनः ।&#x9;KK04-04-039-051c&lt;br&gt;&#xA;इति स्म कुरवः सर्वे विमृशन्तः पुनः पुनः ॥&#x9;KK04-04-039-051e&lt;br&gt;&#xA;दृढवेधी महासत्त्वः शक्रतुल्यपराक्रमः ।&#x9;KK04-04-039-052a&lt;br&gt;&#xA;अद्यागच्छति चेद्योद्धुं सर्वं संशयितं बलम् ॥ &#x9;KK04-04-039-052c&lt;br&gt;&#xA;न चाप्यन्यतरं तत्र व्यवस्यन्ति धनञ्जयात् ॥ &#x9;KK04-04-039-053ac&lt;br&gt;&#xA;उत्तरं तु प्रधावन्तमनुद्रुत्य धनञ्जयः ।&#x9;KK04-04-039-054a&lt;br&gt;&#xA;गत्वा शतपदं तूर्णं केशपक्षे परामृशत् ॥ &#x9;KK04-04-039-054c&lt;br&gt;&#xA;मा मा गृहाण भद्रं ते दासोऽहं ते बृहन्नले ।&#x9;KK04-04-039-055a&lt;br&gt;&#xA;इति वादिनमेवाशु धावन्तं तरसाऽग्रहीत् ।&#x9;KK04-04-039-055c&lt;br&gt;&#xA;विराटपुत्रं बीभत्सुर्बलवानरिमर्दनः ॥ &#x9;KK04-04-039-055e&lt;br&gt;&#xA;सोऽर्जुनेन परामृष्टः पर्यदेवयदार्तवत् ।&#x9;KK04-04-039-056a&lt;br&gt;&#xA;बहुलं कृपणं चैव वित्तं प्रावेदयद्बहु ॥ &#x9;KK04-04-039-056c&lt;br&gt;&#xA;सुवर्णमणिमुक्तानां यद्यदिच्छसि दद्मि ते ।&#x9;KK04-04-039-057a&lt;br&gt;&#xA;हस्तिनोश्वान्रथान्गावः स्त्रियश्च समलङ्कृताः ॥ &#x9;KK04-04-039-057c&lt;br&gt;&#xA;शातकुम्भस्य शुद्धस्य श्रेष्ठस्य रजतस्य च ।&#x9;KK04-04-039-058a&lt;br&gt;&#xA;ददामि शतनिष्कं ते मुञ्च मां त्वं बृहन्नले ॥ &#x9;KK04-04-039-058c&lt;br&gt;&#xA;षष्टिं स्वलङ्कृताः कन्या ग्राममेकं ददामि ते ।&#x9;KK04-04-039-059a&lt;br&gt;&#xA;मुञ्च मां त्वं भृशं दीनं विह्वलं भयकम्पितम् ॥ &#x9;KK04-04-039-059c&lt;br&gt;&#xA;मणीनष्टौ च वैडूर्यान्हेमबद्धान्महाप्रभान् ।&#x9;KK04-04-039-060a&lt;br&gt;&#xA;हेमदण्डप्रतिच्छन्नं रथं युक्तं तु वाजिभिः ॥ &#x9;KK04-04-039-060c&lt;br&gt;&#xA;मत्तांश्च दश मातङ्गान्मुञ्च मां त्वं बृहन्नले ।&#x9;KK04-04-039-061a&lt;br&gt;&#xA;गमिष्यामि पुरं षण्ड द्रष्टुं मातरमद्य ताम् ॥ &#x9;KK04-04-039-061c&lt;br&gt;&#xA;एकोऽहमेव मे मातुः कुमारः किं ब्रुवे ततः ।&#x9;KK04-04-039-062a&lt;br&gt;&#xA;विधिरेवंविधे काले त्वद्वशं कुरुते हि माम् ॥ &#x9;KK04-04-039-062c&lt;br&gt;&#xA;मात्स्यस्य पुत्रो बालोऽहं तेन चास्मि सुपोषितः ।&#x9;KK04-04-039-063a&lt;br&gt;&#xA;मातृपार्श्वशयानोऽहमस्पृष्टातपवायुमान् ॥ &#x9;&#x9;KK04-04-039-063c&lt;br&gt;&#xA;अदृष्टबालयुद्धोऽहं कुतस्ते कुरवः कुतः ।&#x9;KK04-04-039-064a&lt;br&gt;&#xA;मातृपार्श्वं गमिष्यामि मुञ्च मां त्वं बृहन्नले ॥ &#x9;KK04-04-039-064c&lt;br&gt;&#xA;प्रलयार्णवसङ्काशं दृश्यते कौरवं बलम् ॥ &#x9;KK04-04-039-065ac&lt;br&gt;&#xA;स्त्रीणां मध्येऽहमज्ञानाद्वीर्यशौर्याङ्कितां गिरम् ।&#x9;KK04-04-039-066a&lt;br&gt;&#xA;उक्तो यौवनगर्वेण को जेतुं शक्नुयात्कुरून् ।&#x9;KK04-04-039-066c&lt;br&gt;&#xA;अमुक्त्वा मां यदि नयेर्मरिष्यामि तवाग्रतः ॥&#x9;KK04-04-039-066e&lt;br&gt;&#xA;वैशम्पायन उवाच &#x9;KK04-04-039-067&lt;br&gt;&#xA;एवमादीनि वाक्यानि विलपन्तमचेतसम् ।&#x9;KK04-04-039-067a&lt;br&gt;&#xA;प्रसभं पुरुषव्याघ्रो रथस्यान्तिकमानयत् ॥ &#x9;KK04-04-039-067c&lt;br&gt;&#xA;KK04-04-039-068ac&#x9;अथैनमब्रवीत्पार्थो भयार्तं नष्टचेतसम् ॥&lt;br&gt;&#xA;अहं योत्स्यामि कौरव्यैर्हयान्संयच्छ मेति माम् ।&#x9;KK04-04-039-069a&lt;br&gt;&#xA;आददानः किमर्थं त्वं पलायनपरोऽभवः ॥ &#x9;KK04-04-039-069c&lt;br&gt;&#xA;युध्यस्व कौरवैः सार्धं विजयस्ते भविष्यति ।&#x9;KK04-04-039-070a&lt;br&gt;&#xA;यस्य यन्तास्म्यहं युद्धे संयच्छामि हयोत्तमान् ।&#x9;KK04-04-039-070c&lt;br&gt;&#xA;राज्ञो वा राजपुत्रस्य तस्य युद्धे जयो ध्रुवम् ॥ &#x9;KK04-04-039-070e&lt;br&gt;&#xA;सर्वथोत्तर युध्यस्व यन्त्रा सह मया कुरून् ।&#x9;KK04-04-039-071a&lt;br&gt;&#xA;जित्वा महीं यशः प्राप्य भोक्ष्यसे सकलामिमाम् ॥ &#x9;&#x9;KK04-04-039-071c&lt;br&gt;&#xA;हतो वा प्राप्ससे स्वर्गं न श्रेयस्ते पलायनम् ॥ &#x9;KK04-04-039-072ac&lt;br&gt;&#xA;अद्य सर्वान्कुरूञ्जित्वा यथा जयमवाप्स्यसि ।&#x9;KK04-04-039-073a&lt;br&gt;&#xA;तथाऽहं प्रयतिष्येऽत्र सहायोऽत्र मतो ह्यहम् ॥ &#x9;&#x9;KK04-04-039-073c&lt;br&gt;&#xA;यदि नोत्सहसे योद्धुं शत्रुभिः शत्रुकर्शन ।&#x9;KK04-04-039-074a&lt;br&gt;&#xA;एहि मे त्वं हयान्यच्छ युध्यमानस्य शत्रुभिः ॥&#x9;KK04-04-039-074c&lt;br&gt;&#xA;प्रयाह्येतद्रथानीकं मद्बाहुपरिरक्षितः ।&#x9;KK04-04-039-075a&lt;br&gt;&#xA;अप्रधृष्यतमं घोरं गुप्तं घोरैर्महारथैः ।&#x9;KK04-04-039-075c&lt;br&gt;&#xA;मा भैस्त्वं राजपुत्राग्र्य क्षत्रियोसि परन्तप ॥ &#x9;KK04-04-039-075e&lt;br&gt;&#xA;अहं तैः कुरुभिर्योत्स्ये प्रत्यानेष्यामि ते पशून् ।&#x9;KK04-04-039-076a&lt;br&gt;&#xA;प्रविशैतद्रथानीकमप्रधृष्यं दुरासदम् ॥&#x9;KK04-04-039-076c&lt;br&gt;&#xA;यन्ता भव नरश्रेष्ठ योत्स्येऽहं कुरुभिः सह ।&#x9;KK04-04-039-077a&lt;br&gt;&#xA;शूरान्समरचण्डांश्च नयिष्ये यमसादनम् ॥ &#x9;KK04-04-039-077c&lt;br&gt;&#xA;वैशम्पायन उवाच &#x9;KK04-04-039-078&lt;br&gt;&#xA;एवं ब्रुवाणो वैराटिं बीभत्सुरपराजितः ।&#x9;KK04-04-039-078a&lt;br&gt;&#xA;समाश्वास्य भयार्तं तमुत्तरं भरतर्षभः ॥ &#x9;KK04-04-039-078c&lt;br&gt;&#xA;इतस्ततो विवेष्टन्तमकामं भयपीडितम् ।&#x9;KK04-04-039-079a&lt;br&gt;&#xA;रथमारोपमायास पार्थः परपुरञ्जयः ॥ &#x9;KK04-04-039-079c&lt;br&gt;&#xA;तमारोप्य रथोपस्थे विलपन्तं धनञ्जयः ।&#x9;KK04-04-039-080a&lt;br&gt;&#xA;गाण्डीवं धनुरादातुमुपायात्तां शमीं प्रति ।&#x9;KK04-04-039-080c&lt;br&gt;&#xA;उत्तरं तं समाश्वास्य कृत्वा यन्तारमर्जुनः ॥ ॥&#x9;KK04-04-039-080e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/040/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/040/</guid>
      <description>&lt;p&gt;अध्यायः 040&lt;/p&gt;&#xA;&lt;p&gt;उत्तरेणार्जुनचोदनया शमीमारुह्य धनुरादानम् ॥ 1 ॥&#xA;वैशम्पायन उवाच &#x9;KK04-04-040-001&lt;br&gt;&#xA;तं दृष्ट्वा क्लीबरूपेण रथस्थं रथिपुङ्गवम् ।&#x9;KK04-04-040-001a&lt;br&gt;&#xA;शमीमभिमुखं यान्तं रथमारोप्य चोत्तरम् ॥&#x9;KK04-04-040-001c&lt;br&gt;&#xA;द्रोणभीष्मादयः शूराः कुरूणां रथिसत्तमाः ।&#x9;KK04-04-040-002a&lt;br&gt;&#xA;वित्रस्तमनसश्चासन्धनञ्जयकृताद्भयात् ॥&#x9;KK04-04-040-002c&lt;br&gt;&#xA;तानवेक्ष्य हतोत्साहानुत्पातानपि चाद्भुतान् ।&#x9;KK04-04-040-003a&lt;br&gt;&#xA;गुरुः शस्त्रभृतांश्रेष्ठो भारद्वाजोऽभ्यभाषत ॥&#x9;KK04-04-040-003c&lt;br&gt;&#xA;खराश्च वाताः संयान्ति रूक्षाः परुषनिस्वनाः ।&#x9;KK04-04-040-004a&lt;br&gt;&#xA;भस्मवर्षप्रकाशेन तमसा संवृतं नभः ॥&#x9;KK04-04-040-004c&lt;br&gt;&#xA;रूक्षवर्णाश्च जलदा दृश्यन्तेऽद्भुतदर्शनाः ।&#x9;KK04-04-040-005a&lt;br&gt;&#xA;निःसरन्ति च कोशेभ्यः शस्त्राणि विविधानि च ॥&#x9;KK04-04-040-005c&lt;br&gt;&#xA;शिवाश्च विनदन्त्येता दीप्तायां दिशि दारुणाः ।&#x9;KK04-04-040-006a&lt;br&gt;&#xA;हयाश्चाश्रूणि मुञ्चन्ति ध्वजाः कम्पन्त्यकम्पिताः ॥&#x9;KK04-04-040-006c&lt;br&gt;&#xA;यादृशान्यत्र दृश्यन्ते रूपाणि विविधानि च ।&#x9;KK04-04-040-007a&lt;br&gt;&#xA;यत्ता भवन्तस्तिष्ठन्तु युद्धं स्यात्समुपस्थितम् ॥&#x9;KK04-04-040-007c&lt;br&gt;&#xA;रक्षध्वमपि राजानं व्यूहध्वं वाहिनीमपि ।&#x9;KK04-04-040-008a&lt;br&gt;&#xA;वैशसं च प्रतीक्षध्वं रक्षध्वं चापि गोधनम् ॥&#x9;KK04-04-040-008c&lt;br&gt;&#xA;एष वीरो महेष्वासः सर्वशस्त्रभृतांवरः ।&#x9;KK04-04-040-009a&lt;br&gt;&#xA;आगतः क्लीबवेषेण पार्थो नास्त्यत्र संशयः ॥&#x9;KK04-04-040-009c&lt;br&gt;&#xA;एतावदुक्त्वा वचनं भीष्ममालोक्य चाब्रवीत् ॥&#x9;KK04-04-040-010ac&lt;br&gt;&#xA;नदीज लङ्केशवनारिकेतुर्नगाह्वयो नाम नगारिसूनुः ।&#x9;KK04-04-040-011a&lt;br&gt;&#xA;गत्या सुरेशः क्वचिदङ्गनेव गुरुर्बभाषे वचनं तदानीम् ॥&#x9;KK04-04-040-011c&lt;br&gt;&#xA;वैशम्पायन उवाच &#x9;KK04-04-040-012&lt;br&gt;&#xA;इत्युक्त्वा सञ्ज्ञया द्रोणस्तूष्णीमासीद्विशाम्पते ।&#x9;KK04-04-040-012a&lt;br&gt;&#xA;भारद्वाजवचः श्रुत्वा गाङ्गेयः सञ्ज्ञयाऽब्रवीत् ॥&#x9;KK04-04-040-012c&lt;br&gt;&#xA;अतीतं चक्रमस्माकं विषयान्तरमागताः ।&#x9;KK04-04-040-013a&lt;br&gt;&#xA;अतीतः समयश्चोक्त अस्माभिर्यः सभातले ।&#x9;KK04-04-040-013c&lt;br&gt;&#xA;न भयं शत्रुतः कार्यं शङ्कां त्यज नरर्षभ ॥&#x9;KK04-04-040-013e&lt;br&gt;&#xA;देवव्रतेनैवमुक्ते वचने हितकारिणा ।&#x9;KK04-04-040-014a&lt;br&gt;&#xA;दुर्योधनमथालोक्य सञ्ज्ञया द्रोण अब्रवीत् ॥&#x9;KK04-04-040-014c&lt;br&gt;&#xA;एष वीरो महेष्वासः सर्वशस्त्रभृतांवरः ।&#x9;KK04-04-040-015a&lt;br&gt;&#xA;आगतः क्लीबरूपेण पार्थो नास्त्यत्र संशयः ॥&#x9;KK04-04-040-015c&lt;br&gt;&#xA;एष पार्थो हि विक्रान्तः सव्यसाची परन्तपः ।&#x9;KK04-04-040-016a&lt;br&gt;&#xA;ये जेतारो महीपानाममुना कुरवो हताः ॥&#x9;KK04-04-040-016c&lt;br&gt;&#xA;यस्मिञ्जाते मही कृत्स्ना निर्भरोच्छ्वासिताऽभवत् ।&#x9;KK04-04-040-017a&lt;br&gt;&#xA;येन मे दक्षिणा दत्ता बद्ध्वा द्रुपदमोजसा ॥&#x9;KK04-04-040-017c&lt;br&gt;&#xA;विद्ध्वा वियद्गतं लक्ष्यं विनिर्जित्य च पार्थिवान् ।&#x9;KK04-04-040-018a&lt;br&gt;&#xA;निर्जिता येन पाञ्चाली पुरा येन स्वयंवरे ॥&#x9;KK04-04-040-018c&lt;br&gt;&#xA;खाण्डवे येन सन्तृप्तो वह्निर्जित्वा सुरासुरान् ।&#x9;KK04-04-040-019a&lt;br&gt;&#xA;परिणीता सुभद्रा च येन निर्जित्य यादवान् ॥&#x9;KK04-04-040-019c&lt;br&gt;&#xA;निर्जितो येन युद्धेन त्रिपुरारिः स्मरार्दनः ॥&#x9;KK04-04-040-020ac&lt;br&gt;&#xA;गत्वा त्रिविष्टपं येन जितेन्द्रा दानवा युधि ।&#x9;KK04-04-040-021a&lt;br&gt;&#xA;निवातकवचा राजन्दानवानां त्रिकोटयः ।&#x9;KK04-04-040-021c&lt;br&gt;&#xA;निर्जिताः कालकेयाश्च हिरण्यपुरवासिनः ॥&#x9;KK04-04-040-021e&lt;br&gt;&#xA;येन त्वं मोचितो बद्धश्चित्रसेनेन तद्वने ॥&#x9;KK04-04-040-022ac&lt;br&gt;&#xA;येन गत्वोत्तरं मेरोरानिनाय महद्धनम् ।&#x9;KK04-04-040-023a&lt;br&gt;&#xA;याजितो धर्मसूनुश्च नृपान्सर्वान्विजित्य च ॥&#x9;KK04-04-040-023c&lt;br&gt;&#xA;यस्मिञ्शौर्यं च वीर्यं च तेजो धैर्यं पराक्रमः ।&#x9;KK04-04-040-024a&lt;br&gt;&#xA;औदार्यं चैव गाम्भीर्यं श्रीर्ह्रीर्धर्मो दयाऽऽर्जवम् ।&#x9;KK04-04-040-024c&lt;br&gt;&#xA;एवमादिगुणोपेतः सोयं पार्थो न संशयः ॥&#x9;KK04-04-040-024e&lt;br&gt;&#xA;नाजित्वा विनिवर्तेत सर्वानपि मरुद्गणान् ॥&#x9;KK04-04-040-025ac&lt;br&gt;&#xA;क्लेशितश्च वने शूरो वासवेन च शिक्षितः ।&#x9;KK04-04-040-026a&lt;br&gt;&#xA;अमर्षवशमापन्नो योत्स्यते नात्र संशयः ।&#x9;KK04-04-040-026c&lt;br&gt;&#xA;न ह्यस्य प्रतियोद्धारमन्यं पश्यामि कौरव ॥&#x9;KK04-04-040-026e&lt;br&gt;&#xA;महादेवोपि पार्थेन श्रूयते युद्धतोषितः ।&#x9;KK04-04-040-027a&lt;br&gt;&#xA;किरातवेषप्रच्छन्नो गिरौ हिमवति प्रभुः ॥&#x9;KK04-04-040-027c&lt;br&gt;&#xA;इत्येवंवादिनं द्रोणं कर्णः क्रुद्धोऽभ्यभाषत ॥&#x9;KK04-04-040-028ac&lt;br&gt;&#xA;सदा भवान्फल्गुनस्य गुणानस्मासु कत्थसे ।&#x9;KK04-04-040-029a&lt;br&gt;&#xA;न चार्जुनः कलापूर्णो मम दुर्योधनस्य वा ॥&#x9;KK04-04-040-029c&lt;br&gt;&#xA;दुर्योधन उवाच &#x9;KK04-04-040-030&lt;br&gt;&#xA;यद्येष पार्थो राधेय कृतं कार्यं भवेन्मम ।&#x9;KK04-04-040-030a&lt;br&gt;&#xA;ज्ञाताः पुनश्चरिष्यन्ति द्वादशान्यांश्च वत्सरान् ॥&#x9;KK04-04-040-030c&lt;br&gt;&#xA;अथवा कश्चिदेवान्यः क्लीबरूपेण देवराट् ।&#x9;KK04-04-040-031a&lt;br&gt;&#xA;शरैरेनं सुनिशितैः पातयिष्यामि भूतले ॥&#x9;KK04-04-040-031c&lt;br&gt;&#xA;वैशम्पायन उवाच &#x9;KK04-04-040-032&lt;br&gt;&#xA;तस्मिन्वदति तां वाचं धार्तराष्ट्रे परन्तपे ।&#x9;KK04-04-040-032a&lt;br&gt;&#xA;भीष्मो द्रोणः कृपो द्रौणिः पौरुषं तदपूजयन् ॥&#x9;KK04-04-040-032c&lt;br&gt;&#xA;तां शमीमभिसङ्गम्य पार्थो वैराटिमब्रवीत् ।&#x9;KK04-04-040-033a&lt;br&gt;&#xA;सुखसंवर्धितं पित्रा समराणामकोविदम् ॥&#x9;KK04-04-040-033c&lt;br&gt;&#xA;एहि भूमिञ्जयारुह्य वैराटे महतीं शमीम् ।&#x9;KK04-04-040-034a&lt;br&gt;&#xA;समादिष्टो मया क्षिप्रं धनुर्गाण्डीवमानय ॥&#x9;KK04-04-040-034c&lt;br&gt;&#xA;नेमानीष्वासनानीह सोढुं शक्ष्यन्ति मे बलम् ।&#x9;KK04-04-040-035a&lt;br&gt;&#xA;नालं भारं गुरुं भेत्तुं कुञ्जरं वा प्रमर्दितुम् ॥&#x9;KK04-04-040-035c&lt;br&gt;&#xA;मम वा बाहुविक्षेपं शत्रूनिह विजेष्यतः ।&#x9;KK04-04-040-036a&lt;br&gt;&#xA;नेच्छामि तैरहं कर्तुं कर्म वैजयिकं त्विह ॥&#x9;KK04-04-040-036c&lt;br&gt;&#xA;अतिसूक्ष्माणि ह्रस्वानि सर्वाणि च मृदूनि च ।&#x9;KK04-04-040-037a&lt;br&gt;&#xA;आयुधानि महाबाहो तवैतानि महाबल ॥&#x9;KK04-04-040-037c&lt;br&gt;&#xA;तस्माद्भूमिञ्जयारुह्य शमीमेतां पलाशिनीम् ।&#x9;KK04-04-040-038a&lt;br&gt;&#xA;अस्यां हि पाण्डुपुत्राणां धनूंषि निहितान्युत ॥&#x9;KK04-04-040-038c&lt;br&gt;&#xA;युधिष्ठिरस्य भीमस्य बीभत्सोर्यमयोस्तथा ।&#x9;KK04-04-040-039a&lt;br&gt;&#xA;ध्वजाः शराश्च शूराणां दिव्यानि कवचानि च ॥&#x9;KK04-04-040-039c&lt;br&gt;&#xA;अत्रैव तु महावीर्यं धनुः पार्थस्य गाण्डिवम् ।&#x9;KK04-04-040-040a&lt;br&gt;&#xA;एकं शतसहस्रेण सम्मितं राष्ट्रवर्धनम् ॥&#x9;KK04-04-040-040c&lt;br&gt;&#xA;व्यायामसहमत्यर्थं तृणराजसमं महत् ।&#x9;KK04-04-040-041a&lt;br&gt;&#xA;सर्वायुधमहामात्रं सर्वारिक्षयकारकम् ॥&#x9;KK04-04-040-041c&lt;br&gt;&#xA;सुवर्णविकृतं दिव्यं श्लक्ष्णमायतमव्रणम् ।&#x9;KK04-04-040-042a&lt;br&gt;&#xA;अलं भारं गुरुं सोढुं वारुणं च सुदर्शनम् ॥&#x9;KK04-04-040-042c&lt;br&gt;&#xA;तादृशान्येव सर्वाणि बलवन्ति दृढानि च ।&#x9;KK04-04-040-043a&lt;br&gt;&#xA;युधिष्ठिरस्य भीमस्य बीभत्सोर्यमयोस्तथा ।&#x9;KK04-04-040-043c&lt;br&gt;&#xA;प्रथितानि विशिष्टानि दुर्दशानि भवन्त्युत ॥&#x9;KK04-04-040-043e&lt;br&gt;&#xA;उत्तर उवाच &#x9;KK04-04-040-044&lt;br&gt;&#xA;शरीरमिह चासक्तं शम्यां शुष्कं पुरा किल ।&#x9;KK04-04-040-044a&lt;br&gt;&#xA;तदहं राजपुत्रः सन्स्पृशेयं पाणिना कथम् ॥&#x9;KK04-04-040-044c&lt;br&gt;&#xA;न मामेवंविधं कर्म कारयस्व बृहन्नले ।&#x9;KK04-04-040-045a&lt;br&gt;&#xA;कथं वा शक्यते कर्तुं बुद्ध्या त्वं मन्यसे कथम् ॥&#x9;KK04-04-040-045c&lt;br&gt;&#xA;नैवंविधं मया युक्तमालब्धुं क्षत्रयोनिना ।&#x9;KK04-04-040-046a&lt;br&gt;&#xA;महता राजपुत्रेण मन्त्रयज्ञविदा सता ॥&#x9;KK04-04-040-046c&lt;br&gt;&#xA;स्पृष्टवन्तं शरीरं मां शववाहमिवाशुचिम् ।&#x9;KK04-04-040-047a&lt;br&gt;&#xA;कथं वा व्यवहार्यं वै कुर्वीथास्त्वं बृहन्नले ॥&#x9;KK04-04-040-047c&lt;br&gt;&#xA;वैशम्पायन उवाच &#x9;KK04-04-040-048&lt;br&gt;&#xA;तमुवाच ततः शूरः पार्थं परपुरञ्जयः ।&#x9;KK04-04-040-048a&lt;br&gt;&#xA;दायादं सर्वमत्स्यानां कुले जातं विशारदम् ॥&#x9;KK04-04-040-048c&lt;br&gt;&#xA;जानामि त्वां महाप्राज्ञ शुभं जात्या कुलेन च ।&#x9;KK04-04-040-049a&lt;br&gt;&#xA;कथं नु पापकं कर्म ब्रूयां त्वाऽहं परन्तप ॥&#x9;KK04-04-040-049c&lt;br&gt;&#xA;व्यवहार्यश्च राजेन्द्र शुद्धश्चैव भविष्यसि ।&#x9;KK04-04-040-050a&lt;br&gt;&#xA;धनूंष्येतानि मा भैस्त्वं शरीरं नात्र विद्यते ॥&#x9;KK04-04-040-050c&lt;br&gt;&#xA;दायादं मत्स्यराजस्य कुले जातं मनस्विनम् ।&#x9;KK04-04-040-051a&lt;br&gt;&#xA;कथं वा निन्दितं कर्म कारये त्वां नृपात्मज ॥&#x9;KK04-04-040-051c&lt;br&gt;&#xA;वैशम्पायन उवाच &#x9;KK04-04-040-052&lt;br&gt;&#xA;एवमुक्तः स पार्थेन रथात्प्रस्कन्द्य कुण्डली ।&#x9;KK04-04-040-052a&lt;br&gt;&#xA;आरुरोह शमीवृक्षं वैराटिरवशस्तदा ॥&#x9;KK04-04-040-052c&lt;br&gt;&#xA;तमन्वशासच्छत्रुघ्नो रथे तिष्ठन्धनञ्जयः ।&#x9;KK04-04-040-053a&lt;br&gt;&#xA;अवरोपय वृक्षाग्राद्धनूंष्येतानि माचिरम् ॥&#x9;KK04-04-040-053c&lt;br&gt;&#xA;सोपहृत्य महार्हाणि धनूंषि पृथुवक्षसाम् ।&#x9;KK04-04-040-054a&lt;br&gt;&#xA;परिवेष्टनपत्राणि विमुच्य समुपानयत् ॥&#x9;KK04-04-040-054c&lt;br&gt;&#xA;परिवेष्टनमेतेषां सर्वं मुञ्चस्व माचिरम् ।&#x9;KK04-04-040-055a&lt;br&gt;&#xA;तेषां सन्नहनीयानि परिमुच्य परन्तपः ।&#x9;KK04-04-040-055c&lt;br&gt;&#xA;अपश्यत्तत्र गाण्डीवं चतुर्भिरपरैः सह ॥&#x9;KK04-04-040-055e&lt;br&gt;&#xA;तेषां विमुच्यमानानां धनुषामर्कवर्चसाम् ।&#x9;KK04-04-040-056a&lt;br&gt;&#xA;विनिश्चेरुः प्रभा दिव्या ग्रहाणामुदयेष्विव ॥&#x9;KK04-04-040-056c&lt;br&gt;&#xA;स तेषां रूपमालेक्य भोगिनामिव जृम्भताम् ।&#x9;KK04-04-040-057a&lt;br&gt;&#xA;हृष्टरोमा भयोद्विग्रः प्रवेपिततनुस्तदा ॥&#x9;KK04-04-040-057c&lt;br&gt;&#xA;अर्जुनेन समाश्वस्तः किञ्चिद्धृष्टो नृपात्मजः ।&#x9;KK04-04-040-058a&lt;br&gt;&#xA;तेषां सन्दर्शनाभ्यासं स्पर्शाभ्यासं पुनः पुनः ॥ &#x9;KK04-04-040-058c&lt;br&gt;&#xA;आमील्य पुनरुन्मील्य स्पृष्ट्वास्पृष्ट्वा चकार सः ।&#x9;KK04-04-040-059a&lt;br&gt;&#xA;सम्यग्घुष्टस्तदाऽऽश्वस्तः क्षणेन समपद्यत ॥ &#x9;KK04-04-040-059c&lt;br&gt;&#xA;संस्पृश्य तानि चापानि भानुमन्ति बृहन्ति च ।&#x9;KK04-04-040-060a&lt;br&gt;&#xA;वैराटिरर्जुनं राजन्निदं वचनमब्रवीत् ॥ 60 ॥ ॥&#x9;KK04-04-040-060c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/041/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/041/</guid>
      <description>&lt;p&gt;अध्यायः 041&lt;/p&gt;&#xA;&lt;p&gt;पाण्डवकार्मुकाद्यवलोकनविस्मितेनोत्तरकुमारेणार्जुनम् प्रति तत्तदायुधवर्णनपूर्वकं तत्तत्स्वामिनाम् प्रश्नः ॥ 1 ॥&#xA;उत्तर उवाच &#x9;KK04-04-041-001&lt;br&gt;&#xA;सारथे किमिदं दिव्यं नागो वा यदि वा धनुः ।&#x9;KK04-04-041-001a&lt;br&gt;&#xA;सौवर्णान्यत्र पद्मानि शतपत्राणि भागशः ।&#x9;KK04-04-041-001c&lt;br&gt;&#xA;कुशाग्निप्रतितप्तानि भानुमन्ति बृहन्ति च ॥&#x9;KK04-04-041-001e&lt;br&gt;&#xA;बिन्दवश्चात्र सौवर्णा मणिप्रोताः समन्ततः ।&#x9;KK04-04-041-002a&lt;br&gt;&#xA;शशिसूर्यप्रभाः पृष्ठे भान्ति रुक्मपरिष्कृताः ॥&#x9;KK04-04-041-002c&lt;br&gt;&#xA;पुष्पाण्यत्र सुवर्णानि शतपत्राणि भागशः ।&#x9;KK04-04-041-003a&lt;br&gt;&#xA;विस्मापनीयरूपं च भीमं भीमप्रदर्शनम् ॥&#x9;KK04-04-041-003c&lt;br&gt;&#xA;नीलोत्पलनिभं कस्य शातकुम्भपरिष्कृतम् ।&#x9;KK04-04-041-004a&lt;br&gt;&#xA;ऋषभा यस्य सौवर्णाः पृष्ठे तिष्ठन्ति शृङ्गिणः ॥&#x9;KK04-04-041-004c&lt;br&gt;&#xA;तालप्रमाणं कस्येदं मणिरुक्मविभूषितम्&#x9;KK04-04-041-005a&lt;br&gt;&#xA;हाटकस्य सुवर्णस्य यस्मिञ्शाखामृगा दश ॥&#x9;KK04-04-041-005c&lt;br&gt;&#xA;दुरानमं महादीर्घं सुरूपं दुष्प्रधर्षणम् ।&#x9;KK04-04-041-006a&lt;br&gt;&#xA;कस्येदमीदृशं चित्रं धनुः सर्वे च दंशिताः ॥&#x9;KK04-04-041-006c&lt;br&gt;&#xA;चन्द्रार्कविमलाभासः सुरूपाः सुप्रदर्शनाः ।&#x9;KK04-04-041-007a&lt;br&gt;&#xA;हंसाः पृष्ठं श्रिता यस्य कुशाग्निप्रतिमार्चिषः ।&#x9;KK04-04-041-007c&lt;br&gt;&#xA;शार्ङ्गगाण्डीवसदृशं कस्येदं सारथे धनुः ॥&#x9;KK04-04-041-007e&lt;br&gt;&#xA;चतुर्थं काञ्चनवपुर्भाति विद्युद्गणोपमम् ।&#x9;KK04-04-041-008a&lt;br&gt;&#xA;नीलोपलिप्तमच्छिद्रं जातरूपमयं धनुः ।&#x9;KK04-04-041-008c&lt;br&gt;&#xA;मत्स्यश्चास्य हिरण्यस्य पृष्ठे तिष्ठन्ति दंशिताः ॥&#x9;KK04-04-041-008e&lt;br&gt;&#xA;शक्रचापोपमं दिव्यं कस्येदं सारथे धनुः ।&#x9;KK04-04-041-009a&lt;br&gt;&#xA;उच्छ्रितं फणिवद्दिव्यं सारवत्त्वाद्दुरानमम् ॥&#x9;KK04-04-041-009c&lt;br&gt;&#xA;सहस्रगोधाः सौवर्णा द्वीपिनश्च चतुर्दश ।&#x9;KK04-04-041-010a&lt;br&gt;&#xA;बर्हिणश्चात्र सौवर्णाः शतचन्द्रार्कभूषिताः ।&#x9;KK04-04-041-010c&lt;br&gt;&#xA;जाम्बूनदविचित्राङ्गं कस्येदं पञ्चमं धनुः ॥&#x9;KK04-04-041-010e&lt;br&gt;&#xA;कस्येमे क्षुरनाराचाः सहस्रं लोमवापिनः ।&#x9;KK04-04-041-011a&lt;br&gt;&#xA;प्रक्षिप्तास्तीक्ष्णतुण्डाग्रा उपासङ्गे हिरण्मये ॥&#x9;KK04-04-041-011c&lt;br&gt;&#xA;हारिद्रवर्णाः कस्येमे शिता पञ्चशतं शराः ।&#x9;KK04-04-041-012a&lt;br&gt;&#xA;आशीविषसमस्पर्शाः शिताश्चाजिंहगा दृढाः ॥&#x9;KK04-04-041-012c&lt;br&gt;&#xA;विपाठाः पृथवः कस्य गृध्रपत्रार्धवाजिताः ।&#x9;KK04-04-041-013a&lt;br&gt;&#xA;वराहकर्णास्तीक्ष्णाग्राः कस्येमे रुचिराः शराः ॥&#x9;KK04-04-041-013c&lt;br&gt;&#xA;वज्राशनिसमस्पर्शा वैश्वानरशिखार्चिषः ।&#x9;KK04-04-041-014a&lt;br&gt;&#xA;सुवर्णपुङ्खास्तीक्ष्णाग्राः कस्य सप्तशतं शराः ॥&#x9;KK04-04-041-014c&lt;br&gt;&#xA;कस्यायं सायको दीर्घो गव्ये कोशे च दंशितः ।&#x9;KK04-04-041-015a&lt;br&gt;&#xA;कस्य दण्डो दृढः श्लक्ष्णो रुचिरोऽयं प्रकाशते ॥&#x9;KK04-04-041-015c&lt;br&gt;&#xA;वैयाघ्रकोशः कस्यायं दिव्यः शङ्खो महाप्रभः ।&#x9;KK04-04-041-016a&lt;br&gt;&#xA;कस्यार्थमसयश्चैते पञ्च शार्दूललक्षणाः ॥&#x9;KK04-04-041-016c&lt;br&gt;&#xA;कस्यायं निर्मलः खड्गो द्वीपिचर्मनिवासितः ।&#x9;KK04-04-041-017a&lt;br&gt;&#xA;नीलोत्पलसवर्णोऽयं कस्य खड्गः पृथुर्महान् ॥&#x9;KK04-04-041-017c&lt;br&gt;&#xA;मृगेन्द्रचर्मावसितस्तीक्ष्णधारः सुनिर्मलः ।&#x9;KK04-04-041-018a&lt;br&gt;&#xA;ऋषभाजिनकोशस्तु कस्य खड्गो महानयम् ॥&#x9;KK04-04-041-018c&lt;br&gt;&#xA;यस्यापिधाने दृश्यन्ते सूर्याः पञ्च परिष्कृताः ।&#x9;KK04-04-041-019a&lt;br&gt;&#xA;कस्यायं विपुलः खड्गः शृङ्गत्सरुमनोहरः ॥&#x9;KK04-04-041-019c&lt;br&gt;&#xA;निहितः पार्षते कोशे तैलधौतः समाहितः ।&#x9;KK04-04-041-020a&lt;br&gt;&#xA;प्रमाणवर्णयुक्तश्च कस्य खड्गो महानयम् ।&#x9;KK04-04-041-020c&lt;br&gt;&#xA;एतेन प्रतिविद्धः सञ्जीवेत्कश्चिन्न कुञ्जरः ॥&#x9;KK04-04-041-020e&lt;br&gt;&#xA;निर्दिशस्व यथामार्गं मया पृष्टा बृहन्नले ।&#x9;KK04-04-041-021a&lt;br&gt;&#xA;विस्मयो मे परो जातो दृष्ट्वा सर्वमिदं महत् ॥ ॥&#x9;KK04-04-041-021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/042/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/042/</guid>
      <description>&lt;p&gt;अध्यायः 042&lt;/p&gt;&#xA;&lt;p&gt;अर्जुनेनोत्तरम् प्रति युधिष्ठिराद्यायुधानाम् पृथक्पृथङ्निर्देशेन तत्तत्स्वामिकत्वकथनम् ॥ 1 ॥&#xA;वैशम्पायन उवाच &#x9;KK04-04-042-001&lt;br&gt;&#xA;उत्तरेणैवमुक्तस्तु पार्थो वैराटिमब्रवीत् ।&#x9;KK04-04-042-001a&lt;br&gt;&#xA;मृद्व्या प्रत्याययन्वाचा भीतं शङ्कावशं गतम् ॥&#x9;KK04-04-042-001c&lt;br&gt;&#xA;अर्जुन उवाच &#x9;KK04-04-042-002&lt;br&gt;&#xA;यत्त्वया प्रथमं पृष्टं शत्रुसेनाङ्गमर्दनम् ।&#x9;KK04-04-042-002a&lt;br&gt;&#xA;पार्थस्येदं धनुर्दिव्यं गाण्डीवमिति विश्रुतम् ॥&#x9;KK04-04-042-002c&lt;br&gt;&#xA;अभेद्यमभयं श्रीमद्दिव्यमच्छेद्यमव्रणम् ।&#x9;KK04-04-042-003a&lt;br&gt;&#xA;सर्वायुधमहामात्रं शातकुम्भमयं धनुः ॥&#x9;KK04-04-042-003c&lt;br&gt;&#xA;एतच्छतसहस्रेण सम्मितं राष्ट्रवर्धनम् ।&#x9;KK04-04-042-004a&lt;br&gt;&#xA;देवदानवगन्धर्वैः पूजितं शाश्वतीः समाः ॥&#x9;KK04-04-042-004c&lt;br&gt;&#xA;येन देवासुरान्पार्थः सर्वान्विषहते रणे ।&#x9;KK04-04-042-005a&lt;br&gt;&#xA;एतद्वर्षसहस्रं तु ब्रह्मा पूर्वमधारयत् ॥&#x9;KK04-04-042-005c&lt;br&gt;&#xA;उमापतिश्चतुःषष्टिं शक्रोऽशीतिं च पञ्च च ।&#x9;KK04-04-042-006a&lt;br&gt;&#xA;सोमः पञ्चसहस्राणि तथा च वरुणः शतम् ॥&#x9;KK04-04-042-006c&lt;br&gt;&#xA;तस्माच्च वरुणादग्निः प्रेम्णा प्राहृत्य तच्छुभम् ।&#x9;KK04-04-042-007a&lt;br&gt;&#xA;अग्निना प्रातिभाव्येन दत्तं पार्थाय गाण्डिवम् ।&#x9;KK04-04-042-007c&lt;br&gt;&#xA;पञ्चषष्टिं च वर्षाणि कौन्तेयो धारयिष्यति ॥&#x9;KK04-04-042-007e&lt;br&gt;&#xA;एवंवीर्यं महावेगमेतच्च धनुरुत्तमम् ।&#x9;KK04-04-042-008a&lt;br&gt;&#xA;नीलोत्पलसमं राज्ञः कौरव्यस्य महात्मनः ॥&#x9;KK04-04-042-008c&lt;br&gt;&#xA;बिन्दवश्चात्र सौवर्णाः पृष्ठे साधुनियोजिताः ।&#x9;KK04-04-042-009a&lt;br&gt;&#xA;विश्रुतं भीमसेनस्य जातरूपग्रहं दृढम् ॥&#x9;KK04-04-042-009c&lt;br&gt;&#xA;सहस्रगोधाः सौवर्णा द्वीपिनश्च चतुर्दश ।&#x9;KK04-04-042-010a&lt;br&gt;&#xA;ऋषभा यत्र सौवर्णाः पृष्ठे तिष्ठन्ति शृङ्गिणः ॥&#x9;KK04-04-042-010c&lt;br&gt;&#xA;येन भीमोऽजयत्कृत्स्नां दिशं प्राचीं परन्तपः ।&#x9;KK04-04-042-011a&lt;br&gt;&#xA;पृष्ठे विभक्ताः शोभन्ते कुशाग्निप्रतिदीपिताः ॥&#x9;KK04-04-042-011c&lt;br&gt;&#xA;पूजितं सुरमर्त्येषु प्रथितं धनुरुत्तमम् ।&#x9;KK04-04-042-012a&lt;br&gt;&#xA;तालप्रमाणं भीमस्य रत्नरुक्मविभूषितम् ॥&#x9;KK04-04-042-012c&lt;br&gt;&#xA;दुरानमं महद्दीर्घं सुरूपं दुष्प्रधर्षणम् ।&#x9;KK04-04-042-013a&lt;br&gt;&#xA;बर्हिणश्चात्र सौवर्णाः शतचन्द्रकभूषणाः ॥&#x9;KK04-04-042-013c&lt;br&gt;&#xA;नकुलस्य धनुस्त्वेतन्माद्रीपुत्रस्य धीमतः ।&#x9;KK04-04-042-014a&lt;br&gt;&#xA;एतेन सदृशं चित्रं धनुरेतद्यवीयसः ।&#x9;KK04-04-042-014c&lt;br&gt;&#xA;हारिद्रवर्णं राज्ञस्तु कौरव्यस्य महात्मनः ॥&#x9;KK04-04-042-014e&lt;br&gt;&#xA;विपाठा भीमसेनस्य गिरीणामपि दारणाः ।&#x9;KK04-04-042-015a&lt;br&gt;&#xA;सुप्रभाः सुमहाकायास्तीक्ष्णाग्राः सुतरां दृढाः ।&#x9;KK04-04-042-015c&lt;br&gt;&#xA;भीमेन प्रहिता ह्येते वारणानां निवारणाः ॥&#x9;KK04-04-042-015e&lt;br&gt;&#xA;सुवर्णदण्डरुचिराः कालदण्डोपमाः शुभाः ।&#x9;KK04-04-042-016a&lt;br&gt;&#xA;नकुलस्य शरा ह्येते वज्राशनिसमप्रभाः ॥&#x9;KK04-04-042-016c&lt;br&gt;&#xA;यांश्च त्वं पृच्छसे दीप्तान्समधारान्समाहितान् ।&#x9;KK04-04-042-017a&lt;br&gt;&#xA;वराहकर्णास्तीक्ष्णाग्राः सहदेवस्य ते शराः ॥&#x9;KK04-04-042-017c&lt;br&gt;&#xA;यस्त्वयं सायको दीर्घो गव्ये कोशे च दंशितः ।&#x9;KK04-04-042-018a&lt;br&gt;&#xA;पार्थस्यायं महाघोरः सर्वभारसहो महान् ॥&#x9;KK04-04-042-018c&lt;br&gt;&#xA;यस्त्वयं निर्मलः खड्गो द्वीपिचर्मणि दंशितः ।&#x9;KK04-04-042-019a&lt;br&gt;&#xA;राज्ञो युधिष्ठिरस्यायं कुन्तीपुत्रस्य धीमतः ।&#x9;KK04-04-042-019c&lt;br&gt;&#xA;वैयाघ्रकोशो भीमस्य पञ्चशार्दूललक्षणः ।&#x9;KK04-04-042-020a&lt;br&gt;&#xA;वारणानां सुदृप्तानां शिक्षितः स्कन्धशातने ॥&#x9;KK04-04-042-020c&lt;br&gt;&#xA;नीलोत्पलसवर्णाभः खड्गः पार्थस्य धीमतः ।&#x9;KK04-04-042-021a&lt;br&gt;&#xA;मृगेन्द्रचर्मपिहितस्तीक्ष्णधारः सुनिर्मलः ॥&#x9;KK04-04-042-021c&lt;br&gt;&#xA;दर्शनीयः सुतीक्ष्णाग्रः कुन्तीपुत्रस्य धीमतः ।&#x9;KK04-04-042-022a&lt;br&gt;&#xA;अर्जुनस्यैष निस्त्रिंशः परसैन्याग्रदूषणः ॥&#x9;KK04-04-042-022c&lt;br&gt;&#xA;यस्त्वयं पार्षते कोशे निक्षिप्तो रुचिरत्सरुः ।&#x9;KK04-04-042-023a&lt;br&gt;&#xA;नकुलस्यैष निस्त्रिंशो वैश्वानरसमप्रभः ॥&#x9;KK04-04-042-023c&lt;br&gt;&#xA;यस्त्वयं पिङ्गलः खड्गश्चित्रो मणिमयत्सरुः ।&#x9;KK04-04-042-024a&lt;br&gt;&#xA;सहदेवस्य खड्गोऽयं भारसाहोऽतिदंशितः ।&#x9;KK04-04-042-024c&lt;br&gt;&#xA;भीमस्यायं महादण्डः सर्वामित्रविनाशनः ॥&#x9;KK04-04-042-024e&lt;br&gt;&#xA;वैशम्पायन उवाच &#x9;KK04-04-042-025&lt;br&gt;&#xA;भेदतो ह्यर्जुनस्तूर्णं कथयामास तत्त्वतः ।&#x9;KK04-04-042-025a&lt;br&gt;&#xA;आयुधानि कलापांश्च निस्त्रिंशांश्चातुलप्रभान् ॥ ॥&#x9;KK04-04-042-025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/043/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/043/</guid>
      <description>&lt;p&gt;अध्यायः 043&lt;/p&gt;&#xA;&lt;p&gt;अर्जुनेनोत्तरम् प्रति स्वस्यार्जुनत्वकथनपूर्वकं कङ्कादीनां युधिष्ठिरादित्वकथनम् ॥ 1 ॥ तत्प्रत्ययार्थं स्वनामदशककथनपूर्वकं तन्निर्वचनम् ॥ 2 ॥&#xA;वैशम्पायन उवाच &#x9;KK04-04-043-001&lt;br&gt;&#xA;एतस्मिन्नन्तरे पार्थं न मूढात्मा व्यजानत ।&#x9;KK04-04-043-001a&lt;br&gt;&#xA;विराटपुत्रः प्रभुखे पप्रच्छ पुनरेव तम् ॥&#x9;KK04-04-043-001c&lt;br&gt;&#xA;सुवर्णरुचिराण्येषामायुधानि महात्मनाम् ।&#x9;KK04-04-043-002a&lt;br&gt;&#xA;रुचिराणि प्रकाशन्ते पार्थानामाशुकारिणाम् ॥&#x9;KK04-04-043-002c&lt;br&gt;&#xA;क्वनु ते पाण्डवाः शूराः सङ्ग्रामेष्वपराजिताः ।&#x9;KK04-04-043-003a&lt;br&gt;&#xA;येषामिमानि दीप्तानि श्रिया दीप्यन्ति भान्ति च ॥&#x9;KK04-04-043-003c&lt;br&gt;&#xA;कस्मिन्वसन्ति देशे च धर्मज्ञा बन्धुवत्सलाः ।&#x9;KK04-04-043-004a&lt;br&gt;&#xA;क्व धर्मराजः कौन्तेयो धर्मपुत्रो युधिष्ठिरः ॥&#x9;KK04-04-043-004c&lt;br&gt;&#xA;धर्मशीलश्च धर्मात्मा धर्मवान्धर्मवित्सुधीः ।&#x9;KK04-04-043-005a&lt;br&gt;&#xA;धर्माध्यक्षो धर्मपुत्रो धर्मज्ञो धर्ममूर्तिमान् ॥&#x9;KK04-04-043-005c&lt;br&gt;&#xA;धर्मनिष्ठो धर्मकर्ता धर्मगोप्ता सुधर्मकृत् ।&#x9;KK04-04-043-006a&lt;br&gt;&#xA;सत्यार्जवक्षमाधारो घृणी धर्मपरायणः ॥&#x9;KK04-04-043-006c&lt;br&gt;&#xA;भीमसेनार्जुनौ चापि सर्वे ते मातुला मम ।&#x9;KK04-04-043-007a&lt;br&gt;&#xA;नकुलः सहदेवो वा सर्वास्त्रकुशलौ रणे ॥&#x9;KK04-04-043-007c&lt;br&gt;&#xA;सर्व एव महात्मानः सर्वामित्रविनाशनाः ।&#x9;KK04-04-043-008a&lt;br&gt;&#xA;राज्यमक्षैः पराजित्य नः श्रूयन्ते वनं गताः ॥&#x9;KK04-04-043-008c&lt;br&gt;&#xA;द्रौपदी चापि पाञ्चाली स्त्रीरत्नमिति मे श्रुता ।&#x9;KK04-04-043-009a&lt;br&gt;&#xA;जिता चाक्षैस्तदा कृष्णा तानेवान्वगमद्वने ॥&#x9;KK04-04-043-009c&lt;br&gt;&#xA;उत्सृज्य राज्यं धर्म्यं ते नः श्रूयन्ते वनं गताः ॥&#x9;KK04-04-043-010ac&lt;br&gt;&#xA;पाण्डवान्यदि जानीषे क्वनु ते धर्मचारिणः ।&#x9;KK04-04-043-011a&lt;br&gt;&#xA;क्वनु वा निवसन्तीति सत्यं ब्रूहि बृहन्नले ॥&#x9;KK04-04-043-011c&lt;br&gt;&#xA;किमर्थमागतान्यत्र शस्त्रास्त्राणि महात्मनाम् ।&#x9;KK04-04-043-012a&lt;br&gt;&#xA;कथं ज्ञातानि भवता तथा मे ब्रूहि शोभने ॥&#x9;KK04-04-043-012c&lt;br&gt;&#xA;वैशम्पायन उवाच &#x9;KK04-04-043-013&lt;br&gt;&#xA;ततः प्रहस्य बीभत्सुः कौन्तेयः श्वेतवाहनः ।&#x9;KK04-04-043-013a&lt;br&gt;&#xA;उवाच राजपुत्रं तमुत्तरं शृणु मे वचः ॥&#x9;KK04-04-043-013c&lt;br&gt;&#xA;मा भैस्त्वं राजशार्दूल सर्वं ते वर्णयाम्यहम् ।&#x9;KK04-04-043-014a&lt;br&gt;&#xA;नात्र भेतव्यमद्यापि राजपुत्र यथातथा ॥&#x9;KK04-04-043-014c&lt;br&gt;&#xA;वयं ते पाण्डवा नाम वनवासस्य पारगाः ।&#x9;KK04-04-043-015a&lt;br&gt;&#xA;अतीते द्वादशे वर्षे च्छन्नवासमिहोषिताः ।&#x9;KK04-04-043-015c&lt;br&gt;&#xA;तस्मादशङ्कितमनाः शृणुष्वावहितोत्तर ॥&#x9;KK04-04-043-015c&lt;br&gt;&#xA;अहमस्म्यर्जुनो नाम कङ्को नाम युधिष्ठिरः ।&#x9;KK04-04-043-016a&lt;br&gt;&#xA;भीमसेनस्तु वललः पितुस्ते रसपाचकः ।&#x9;KK04-04-043-016c&lt;br&gt;&#xA;अश्वबन्धस्तु नकुलः सहदेवस्तु गोपतिः ॥&#x9;KK04-04-043-016e&lt;br&gt;&#xA;सैरन्ध्रीं द्रौपदीं विद्धि यदर्थे कीचको हतः ।&#x9;KK04-04-043-017a&lt;br&gt;&#xA;भीमसेनेन दुर्वृत्तः सहभ्रातृभिराहवे ॥&#x9;KK04-04-043-017c&lt;br&gt;&#xA;श्रुत्वैतद्वचनं जिष्णोर्विस्मयस्फारितेक्षणः ।&#x9;KK04-04-043-018a&lt;br&gt;&#xA;पश्यन्ननिमिषः पार्थं शनैर्वाचमुवाच ह ॥&#x9;KK04-04-043-018c&lt;br&gt;&#xA;उत्तर उवाच &#x9;KK04-04-043-019&lt;br&gt;&#xA;दश पार्थस्य नामानि श्रूयन्ते मे कथासु च ।&#x9;KK04-04-043-019a&lt;br&gt;&#xA;प्रब्रूयास्तानि यदि मे श्रद्दध्यां सर्वमेव ते ॥&#x9;KK04-04-043-019c&lt;br&gt;&#xA;अर्जुन उवाच &#x9;KK04-04-043-020&lt;br&gt;&#xA;अहं तर्हि तवाचक्षे दश नामानि तानि मे ।&#x9;KK04-04-043-020a&lt;br&gt;&#xA;वैराटे शृणु तानि त्वं यानि पूर्वं श्रुतानि ते ।&#x9;KK04-04-043-020c&lt;br&gt;&#xA;ईशानो विदधे देवस्त्रिदिवस्येश्वरो दिवि ॥&#x9;KK04-04-043-020e&lt;br&gt;&#xA;अर्जुनः फल्गुनो जिष्णुः किरीटी श्वेतवाहनः ।&#x9;KK04-04-043-021a&lt;br&gt;&#xA;बीभत्सुर्विजयः पार्थः सव्यसाची धनञ्जयः ।&#x9;KK04-04-043-021c&lt;br&gt;&#xA;एतानि मम नामानि स्थापितानि सुरोत्तमैः ॥&#x9;KK04-04-043-021c&lt;br&gt;&#xA;उत्तर उवाच &#x9;KK04-04-043-022&lt;br&gt;&#xA;गुणतो दश नामानि समवेतानि पाण्डवे ।&#x9;KK04-04-043-022a&lt;br&gt;&#xA;चरन्ति लोके ख्यातानि विदितानि ममानघ ॥&#x9;KK04-04-043-022c&lt;br&gt;&#xA;केनासि विजयो नाम केनासि श्वेतवाहनः ।&#x9;KK04-04-043-023a&lt;br&gt;&#xA;सव्यसाची च केनासि जिष्णुर्बीभत्सुरेव च ॥&#x9;KK04-04-043-023c&lt;br&gt;&#xA;अर्जुनः फल्गुनः पार्थः किरीटी केन सारथे ।&#x9;KK04-04-043-024a&lt;br&gt;&#xA;धनञ्जयश्च केनासि शीघ्रं वद बृहन्नले ॥&#x9;KK04-04-043-024c&lt;br&gt;&#xA;श्रुता मे तस्य वीरस्य केवला नामहेतवः ।&#x9;KK04-04-043-025a&lt;br&gt;&#xA;इतस्ततश्चलत्येतन्मनो मे चञ्चलं त्वयि ।&#x9;KK04-04-043-025c&lt;br&gt;&#xA;अर्जुनो वा भवान्नेति वद शीघ्रं बृहन्नले ॥&#x9;KK04-04-043-025e&lt;br&gt;&#xA;अर्जुन उवाच &#x9;KK04-04-043-026&lt;br&gt;&#xA;सर्वाञ्जित्वा जनपदान्धनं चाच्छिद्य सर्वशः ।&#x9;KK04-04-043-026a&lt;br&gt;&#xA;मध्ये धनस्य तिष्ठन्तं तन्मामाहुर्धनञ्जयम् ॥&#x9;KK04-04-043-026c&lt;br&gt;&#xA;अभिप्रयामि सङ्ग्रामे यदाऽहं युद्धदुर्मदान् ।&#x9;KK04-04-043-027a&lt;br&gt;&#xA;अजित्वा न निवर्तेयं तेन वै विजयं विदुः ॥&#x9;KK04-04-043-027c&lt;br&gt;&#xA;श्वेताः काञ्चनसन्नाहा रथे युज्यन्ति मे हयाः ।&#x9;KK04-04-043-028a&lt;br&gt;&#xA;शत्रुभिर्युध्यमानस्य तेनाहं श्वेतवाहनः ॥&#x9;KK04-04-043-028c&lt;br&gt;&#xA;किरीटं सूर्यसङ्काशं भ्राजते मे शिरोगतम् ।&#x9;KK04-04-043-029a&lt;br&gt;&#xA;रणमध्ये रथस्थस्य सूर्यपावकसन्निभम् ॥&#x9;KK04-04-043-029c&lt;br&gt;&#xA;अच्छेद्यं रुचिरं चित्रं जाम्बूनदपरिष्कृतम् ।&#x9;KK04-04-043-030a&lt;br&gt;&#xA;इन्द्रदत्तमनाहार्यं तेनाहुर्मां किरीटिनम् ॥&#x9;KK04-04-043-030c&lt;br&gt;&#xA;न कुर्यां कर्म बीभत्सं युध्यमानः कदाचन ।&#x9;KK04-04-043-031a&lt;br&gt;&#xA;तेन देवमनुष्येषु बीभत्सुरिति मां विदुः ॥&#x9;KK04-04-043-031c&lt;br&gt;&#xA;उभौ मे तुल्यकर्माणौ गाण्डीवस्य विकर्षणे ।&#x9;KK04-04-043-032a&lt;br&gt;&#xA;भुजौ मे भवतः सङ्ख्ये परसैन्यविनाशिनौ ।&#x9;KK04-04-043-032c&lt;br&gt;&#xA;तयोः सव्योऽधिकस्तस्मात्सव्यसाचीति मां विदुः ॥&#x9;KK04-04-043-032e&lt;br&gt;&#xA;पृथिव्यां सागरान्तायां वर्णो मे दुर्लभः समः ।&#x9;KK04-04-043-033a&lt;br&gt;&#xA;शुद्धत्वाद्रूपवत्त्वाच्च तेन मामार्जुनं विदुः ॥&#x9;KK04-04-043-033c&lt;br&gt;&#xA;उत्तराभ्यां तु पूर्वाभ्यां फल्गुनीभ्यामहं दिवा ।&#x9;KK04-04-043-034a&lt;br&gt;&#xA;जातो हिमवतः पृष्ठे तेन मां फल्गुनं विदुः ॥&#x9;KK04-04-043-034c&lt;br&gt;&#xA;यो ममाङ्गे व्रणं कुर्याद्भ्रातुर्ज्येष्ठस्य पश्यतः ।&#x9;KK04-04-043-035a&lt;br&gt;&#xA;युधिष्ठिरस्य रुधिरं दर्शयेद्वा कदाचन ।&#x9;KK04-04-043-035c&lt;br&gt;&#xA;पराभवमहं तस्य कुले कुर्यां न संशयः ॥&#x9;KK04-04-043-035e&lt;br&gt;&#xA;योत्स्यामि तैरहं सर्वैर्न मे तेभ्यः पराभवः ।&#x9;KK04-04-043-036a&lt;br&gt;&#xA;तेन देवमनुष्येषु जिष्णुर्नामास्मि विश्रुतः ॥&#x9;KK04-04-043-036c&lt;br&gt;&#xA;माता मम पृथा नाम तेन मां पार्थमब्रुवन् ॥&#x9;KK04-04-043-037ac&lt;br&gt;&#xA;देवदानवगन्धर्वपिशाचोरगराक्षसान् ।&#x9;KK04-04-043-038a&lt;br&gt;&#xA;अहं पुरा रणे जित्वा खाण्डवेऽग्निमतर्पयम् ॥&#x9;KK04-04-043-038c&lt;br&gt;&#xA;हुताशनं तर्पयित्वा सहितः शार्ङ्गधन्वना ।&#x9;KK04-04-043-039a&lt;br&gt;&#xA;[ त्रिविष्टपगतौ* दृष्ट्वा पितामहमहेश्वरौ ॥&#x9;KK04-04-043-039c&lt;br&gt;&#xA;मूर्च्छया पतितं भूमावागतौ देवसत्तमौ ।&#x9;KK04-04-043-040a&lt;br&gt;&#xA;दृष्ट्वा तौ वरदौ देवौ सञ्ज्ञां लब्ध्वोत्थितः पुनः ॥&#x9;KK04-04-043-040c&lt;br&gt;&#xA;मूर्ध्ना हि प्रणतं भूमौ तौ देवौ वरदौ वरौ ।&#x9;KK04-04-043-041a&lt;br&gt;&#xA;कृष्णेत्येकादशं नाम प्रीत्या मे चक्रतुस्तदा ।&#x9;KK04-04-043-041c&lt;br&gt;&#xA;तुष्टौ च मम वीर्येण कर्मणा चाभिराधितौ ॥&#x9;KK04-04-043-041e&lt;br&gt;&#xA;सर्वदेवैः परिवृतौ भूयो मां स्वयमूचतुः ।&#x9;KK04-04-043-042a&lt;br&gt;&#xA;वरं तात वृणीष्वेति यं प्रार्थयसि पाण्डव ॥&#x9;&#x9;KK04-04-043-042c&lt;br&gt;&#xA;ततोऽहमस्त्राण्यलभं दिव्यानि च दृढानि च ।&#x9;KK04-04-043-043a&lt;br&gt;&#xA;ब्राह्मं पाशुपतं चैव स्थूणाकर्णं च दुर्जयम् ।&#x9;KK04-04-043-043c&lt;br&gt;&#xA;ऐन्द्रं वारुणमाग्नेयं वायव्यमथ वैष्णवम् ॥&#x9;&#x9;KK04-04-043-043e&lt;br&gt;&#xA;ततोऽहमजयं भूयो रथेनैन्द्रेण दुर्जयान् ।&#x9;KK04-04-043-044a&lt;br&gt;&#xA;मातलिं सारथिं कृत्वा निवातकवचान्रणे ।&#x9;KK04-04-043-044c&lt;br&gt;&#xA;KK04-04-043-044e&#x9;अवध्यकवचान्देवैर्वरदृप्तान्महासुरान् ॥&lt;br&gt;&#xA;तिस्रः कोटीर्दानवानां संयुगेष्वनिवर्तिनाम् ।&#x9;KK04-04-043-045a&lt;br&gt;&#xA;एको निर्जित्य सङ्ग्रामे भूयो देवानतोषयम् ॥&#x9;KK04-04-043-045c&lt;br&gt;&#xA;ततो मे भगवानिन्द्रः किरीटमददात्स्वयम् ।&#x9;KK04-04-043-046a&lt;br&gt;&#xA;देवाश्च शङ्खमददुः शत्रुसैन्यनिवारणम् ॥&#x9;KK04-04-043-046c&lt;br&gt;&#xA;अहं पारे समुद्रस्य हिरण्यपुरवासिनाम् ।&#x9;KK04-04-043-047a&lt;br&gt;&#xA;KK04-04-043-047c&#x9;हत्वा षष्टिं सहस्राणि जयं सम्प्राप्तवान्रणे ॥&lt;br&gt;&#xA;असम्भ्रान्तो रथे तिष्ठन्सहस्रेषु शतेषु च ।&#x9;&#x9;KK04-04-043-048a&lt;br&gt;&#xA;शत्रुमध्ये दुराधर्षो न मुह्यन्ति च मे दिशः ॥&#x9;&#x9;KK04-04-043-048c&lt;br&gt;&#xA;अहं गन्धर्वराजेन ह्रियमाणं सुयोधनम् ।&#x9;&#x9;KK04-04-043-049a&lt;br&gt;&#xA;भ्रातृभिः सहितं तात गन्धर्वैः समरे जितम् ।&#x9;KK04-04-043-049c&lt;br&gt;&#xA;KK04-04-043-049e&#x9;चतुर्दश सहस्राणि हत्वा चैनममोचयम् ॥&lt;br&gt;&#xA;एतानि मम नामानि योऽहन्यहनि कीर्तयेत् ।&#x9;KK04-04-043-050a&lt;br&gt;&#xA;तं न पश्यन्ति सत्त्वानि न तं निघ्नन्ति शत्रवः ॥&#x9;KK04-04-043-050c&lt;br&gt;&#xA;अद्य पश्य महाबाहो मम वीर्यं सुदुःसहम् ।&#x9;KK04-04-043-051a&lt;br&gt;&#xA;मा भैर्विगतसन्त्रासः कुरूनेतान्समागतान् ॥&#x9;KK04-04-043-051c&lt;br&gt;&#xA;सुयोधनस्य मिषतः कर्णस्य च कृपस्य च ।&#x9;KK04-04-043-052a&lt;br&gt;&#xA;पितामहस्य भीष्मस्य द्रौणेर्द्रोणस्य च स्वयम् ।&#x9;KK04-04-043-052c&lt;br&gt;&#xA;सर्वानेव कुरूञ्जित्वा प्रत्यानेष्यामि ते पशून्] ॥ ॥&#x9;KK04-04-043-052e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/044/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/044/</guid>
      <description>&lt;p&gt;अध्यायः 044&lt;/p&gt;&#xA;&lt;p&gt;उत्तरेण बृहन्नलाया अर्जुनत्वविज्ञानेन तम् प्रत्यज्ञानमूलकभूतपूर्वस्वापराधक्षमापनम् ॥ 1 ॥ अर्जुनेनोत्तरम् प्रति स्वस्य क्लैब्यप्राप्तिहेतुकथनम् ॥ 2 ॥ तथोत्तरस्य सारथीकरणपूर्वकं रथारोहणेन रणायाभियानम् ॥ 3 ॥&#xA;वैशम्पायन उवाच &#x9;KK04-04-044-001&lt;br&gt;&#xA;ततः पार्थं स वैराटिः प्राञ्जलिस्त्वभ्यवादयत् ।&#x9;KK04-04-044-001a&lt;br&gt;&#xA;अहं भूमिञ्जयो नाम प्रणतोस्मि धनञ्जय ॥&#x9;KK04-04-044-001c&lt;br&gt;&#xA;दिष्ट्या त्वां पार्थ पश्यामि स्वागतं ते धनञ्जय ।&#x9;KK04-04-044-002a&lt;br&gt;&#xA;लोहिताक्ष महाबाहो नागराजवरोपम ॥&#x9;KK04-04-044-002c&lt;br&gt;&#xA;यदज्ञानादवोचं त्वां प्रमादेन नरोत्तम ।&#x9;KK04-04-044-003a&lt;br&gt;&#xA;अकृत्वा हृदये सर्वं क्षन्तुमर्हसि तन्मम ॥&#x9;KK04-04-044-003c&lt;br&gt;&#xA;यतस्त्वया कृतं पूर्वं चित्रं कर्म सुदुष्करम् ।&#x9;KK04-04-044-004a&lt;br&gt;&#xA;अतो भयं व्यपेतं मे प्रीतिश्च परमा त्वयि ॥&#x9;KK04-04-044-004c&lt;br&gt;&#xA;दासोऽहं ते भविष्यामि पश्य मामनुकम्पया ॥&#x9;KK04-04-044-005ac&lt;br&gt;&#xA;या प्रतिज्ञा कृता पूर्वं तव सारथ्यकारणात् ।&#x9;KK04-04-044-006a&lt;br&gt;&#xA;सेयं प्रतिज्ञा पूर्णा मे हर्षश्चार्जुन जायते ॥&#x9;KK04-04-044-006c&lt;br&gt;&#xA;देवेन्द्रतनयस्येह सारथिः स्यां महामृधे ।&#x9;KK04-04-044-007a&lt;br&gt;&#xA;इति पूर्वं कृताऽस्माभिः प्रतिज्ञा युद्धदुर्मद ॥&#x9;KK04-04-044-007c&lt;br&gt;&#xA;प्रतिज्ञा मम सम्पूर्णा तव सारथ्यकारणात् ।&#x9;KK04-04-044-008a&lt;br&gt;&#xA;मनस्स्वास्थ्यं च मे जातं जातं भाग्यं च मे महत् ॥&#x9;KK04-04-044-008c&lt;br&gt;&#xA;आस्थाय विपुलं वीर रथं सारथिना मया ।&#x9;KK04-04-044-009a&lt;br&gt;&#xA;दुर्योधनं च जित्वाऽऽजौ निवर्तय पशून्मम ॥&#x9;KK04-04-044-009c&lt;br&gt;&#xA;अर्जुन उवाच &#x9;KK04-04-044-010&lt;br&gt;&#xA;प्रीतोस्मि राजपुत्राद्य न भयं विद्यते तव ।&#x9;KK04-04-044-010a&lt;br&gt;&#xA;सर्वान्नुदामि ते शत्रून्रणे रणविशारद ॥&#x9;KK04-04-044-010c&lt;br&gt;&#xA;स्वस्थो भव महान्युद्धे पश्य मां शत्रुभिः सह ।&#x9;KK04-04-044-011a&lt;br&gt;&#xA;युध्यमानं विमर्देऽस्मिन्कुर्वाणं भैरवं रवम् ॥&#x9;KK04-04-044-011c&lt;br&gt;&#xA;गाण्डीवं देवदत्तं च शरान्कनकभूषणान् ।&#x9;KK04-04-044-012a&lt;br&gt;&#xA;एतान्सर्वानुपासङ्गान्क्षिप्रं बध्नीहि मे रथे ।&#x9;KK04-04-044-012c&lt;br&gt;&#xA;एकं चाहर निस्त्रिंशं जातरूपपरिष्कृतम् ॥&#x9;KK04-04-044-012e&lt;br&gt;&#xA;अहं वै कुरुभिर्योत्स्ये मोक्षयिष्यामि ते पशून् ।&#x9;KK04-04-044-013a&lt;br&gt;&#xA;तोषयिष्यामि राजानं प्रवेक्ष्यामि पुरं पुनः ॥&#x9;KK04-04-044-013c&lt;br&gt;&#xA;सङ्कल्पागाधपरिधं बाहुप्राकारतोरणम् ।&#x9;KK04-04-044-014a&lt;br&gt;&#xA;त्रिदण्डतूणसम्बाधं नैकध्वजसमाकुलम् ॥&#x9;KK04-04-044-014c&lt;br&gt;&#xA;ज्याक्षेपनिनदारावं नेमीनिनददुन्दुभिः ।&#x9;KK04-04-044-015a&lt;br&gt;&#xA;शरजालवितानाढ्यमाक्ष्वेडितमहास्वनम् ।&#x9;KK04-04-044-015c&lt;br&gt;&#xA;नगरं ते मया गुप्तं रथोपस्थं भविष्यति ॥&#x9;KK04-04-044-015e&lt;br&gt;&#xA;अधिष्ठितो मया सङ्ख्ये रथो गाण्डीवधन्विना ।&#x9;KK04-04-044-016a&lt;br&gt;&#xA;अजय्यः शत्रुसैन्यानां वैराटे व्येतु ते भयम् ॥&#x9;KK04-04-044-016c&lt;br&gt;&#xA;उत्तर उवाच &#x9;KK04-04-044-017&lt;br&gt;&#xA;बहुना किं प्रलापेन शृणु मे परमं वचः ।&#x9;KK04-04-044-017a&lt;br&gt;&#xA;नाहं बिभेमि कौन्तेय साक्षादपि शतक्रतोः ॥&#x9;KK04-04-044-017c&lt;br&gt;&#xA;यमवायुकुबेरेभ्यो द्रोणभीष्मशतादपि ।&#x9;KK04-04-044-018a&lt;br&gt;&#xA;बिभेमि नाहमेतेभ्यो जानामि त्वां स्थिरं युधि ।&#x9;KK04-04-044-018c&lt;br&gt;&#xA;केशवेनापि सङ्ग्रामे साक्षादिन्द्रेण वा समम् ॥&#x9;KK04-04-044-018e&lt;br&gt;&#xA;इदं तु चिन्तयन्नेव परिमुह्यामि केवलम् ।&#x9;KK04-04-044-019a&lt;br&gt;&#xA;निश्चयं नाधिगच्छामि नावगच्छामि किञ्चन ॥&#x9;KK04-04-044-019c&lt;br&gt;&#xA;एवं वराङ्गरूपस्य लक्षणैः सूचितस्य च ।&#x9;KK04-04-044-020a&lt;br&gt;&#xA;केन कर्मविपाकेन क्लीबत्वं त्वामुपागतम् ॥&#x9;KK04-04-044-020c&lt;br&gt;&#xA;मन्ये त्वां क्लीबरूपेण चरन्तं शूलपाणिनम् ।&#x9;KK04-04-044-021a&lt;br&gt;&#xA;गन्धर्वराजप्रतिमं देवं वाऽपि शतक्रतुम् ॥&#x9;KK04-04-044-021c&lt;br&gt;&#xA;अर्जुन उवाच &#x9;KK04-04-044-022&lt;br&gt;&#xA;भ्रातुर्नियोगाज्ज्येष्ठस्य संवत्सरमिदं व्रतम् ।&#x9;KK04-04-044-022a&lt;br&gt;&#xA;चरामि ब्रह्मचर्यं वै सत्यमेतद्ब्रवीमि ते ॥&#x9;KK04-04-044-022c&lt;br&gt;&#xA;नास्मि क्लीबो महाबाहो परवान्धर्मसंयुतः ।&#x9;KK04-04-044-023a&lt;br&gt;&#xA;उर्वशीशापसम्भूतं क्लैब्यं समुपसंस्थितम् ॥&#x9;KK04-04-044-023c&lt;br&gt;&#xA;पुराऽहमाज्ञया भ्रातुर्ज्येष्ठस्यास्मि सुरालयम् ।&#x9;KK04-04-044-024a&lt;br&gt;&#xA;प्राप्तवानुर्वशी दृष्टा सुधर्मायां मया तदा ॥&#x9;KK04-04-044-024c&lt;br&gt;&#xA;नृत्यन्तीं परमं रूपं बिभ्रतीं वज्रिसन्निधौ ।&#x9;KK04-04-044-025a&lt;br&gt;&#xA;अपश्यं तामनिमिषं कूटस्थामन्वयस्य मे ॥&#x9;KK04-04-044-025c&lt;br&gt;&#xA;रात्रौ समागता मह्यं शयनं रन्तुमिच्छया ।&#x9;KK04-04-044-026a&lt;br&gt;&#xA;अहं तामभिवाद्यैव मातृसत्कारमाचरम् ॥&#x9;KK04-04-044-026c&lt;br&gt;&#xA;सा च मामशपत्क्रुद्धा शिखण्डी त्वं भवेति वै ।&#x9;KK04-04-044-027a&lt;br&gt;&#xA;श्रुत्वा तमिन्द्रो मामाह मा भैस्त्वं पार्थ षण्डता ॥&#x9;KK04-04-044-027c&lt;br&gt;&#xA;उपकारो भवेत्तुभ्यमज्ञातवसतौ पुरा ।&#x9;KK04-04-044-028a&lt;br&gt;&#xA;इतीन्द्रो मामनुग्राह्य ततः प्रेषितवान्वृषा ॥&#x9;KK04-04-044-028c&lt;br&gt;&#xA;तदिदं समनुप्राप्तं व्रतं चीर्णं मयाऽनघ ।&#x9;KK04-04-044-029a&lt;br&gt;&#xA;समाप्तव्रतमुत्तीर्णं विद्धि मां त्वं नृपात्मज ॥&#x9;KK04-04-044-029c&lt;br&gt;&#xA;उत्तर उवाच &#x9;KK04-04-044-030&lt;br&gt;&#xA;परमोऽनुग्रहो मेऽद्य यत्प्रतर्को न मे वृथा ।&#x9;KK04-04-044-030a&lt;br&gt;&#xA;न हीदृशाः क्लीबरूपा भवन्ति तु नरोत्तमाः ॥&#x9;KK04-04-044-030c&lt;br&gt;&#xA;सहायवानस्मि रणे युद्ध्येयममरैरपि ।&#x9;KK04-04-044-031a&lt;br&gt;&#xA;साध्वसं तत्प्रनष्टं मे किं करोमि ब्रवीहि मे ॥&#x9;KK04-04-044-031c&lt;br&gt;&#xA;अहं ते सङ्ग्रहीष्यामि हयाञ्शत्रुनिर्बहण ।&#x9;KK04-04-044-032a&lt;br&gt;&#xA;शिक्षितो ह्यस्मि सारथ्ये निष्ठितः पुरुषर्षभ ॥&#x9;KK04-04-044-032c&lt;br&gt;&#xA;दारुको वासुदेवस्य यथा शक्रस्य मातलिः ।&#x9;KK04-04-044-033a&lt;br&gt;&#xA;तथा मां विद्धि सारथ्ये शिक्षितं नरपुङ्गव ॥&#x9;KK04-04-044-033c&lt;br&gt;&#xA;अश्वा ह्येते महाबाहो तवैवाहवदुर्जयाः ।&#x9;KK04-04-044-034a&lt;br&gt;&#xA;योग्या रथवरे युक्ताः प्राणवन्तो जितश्रमाः ॥&#x9;KK04-04-044-034c&lt;br&gt;&#xA;यस्य यातेन पश्यन्ति भूमौ क्षिप्तं पदम्पदम् ।&#x9;KK04-04-044-035a&lt;br&gt;&#xA;दक्षिणां यो धुरं वोढा सुग्रीवेण समो हयः ॥&#x9;KK04-04-044-035c&lt;br&gt;&#xA;योऽयं हयो धुर्यवरो वामां वहति शोभनः ।&#x9;KK04-04-044-036a&lt;br&gt;&#xA;तं मन्ये मेघपुष्पस्य जवेन सदृशं हयम् ॥&#x9;KK04-04-044-036c&lt;br&gt;&#xA;योऽयं वहति वै पार्ष्णि दक्षिणामञ्चितोद्यतः ।&#x9;KK04-04-044-037a&lt;br&gt;&#xA;बलाहकादभिमतस्तेजसा वीर्यवत्तरः ॥&#x9;KK04-04-044-037c&lt;br&gt;&#xA;योऽयं काञ्चनसन्नाहो वामं वहति शोभनः ।&#x9;KK04-04-044-038a&lt;br&gt;&#xA;धुर्यं शैब्यस्य तं मन्ये जवेन बलवत्तरम् ॥&#x9;KK04-04-044-038c&lt;br&gt;&#xA;त्वामेवायं रथो वोढुं सङ्ग्रामेऽर्हति धन्विनम् ।&#x9;KK04-04-044-039a&lt;br&gt;&#xA;त्वं चेमं रथमास्थाय योद्धुमर्हो मतो मम ।&#x9;KK04-04-044-039c&lt;br&gt;&#xA;सर्वशत्रुभिरायातो देवराज इवासुरैः ॥&#x9;KK04-04-044-039e&lt;br&gt;&#xA;वैशम्पायन उवाच &#x9;KK04-04-044-040&lt;br&gt;&#xA;ततो रथादवस्कन्द्य वीर्यवानरिमर्दनः ।&#x9;KK04-04-044-040a&lt;br&gt;&#xA;प्रणम्य देवान्गाण्डीवमादाय रुरुचे श्रिया ॥&#x9;KK04-04-044-040c&lt;br&gt;&#xA;ततो विमुच्य बाहुभ्यां शङ्खचूडानि पाण्डवः ।&#x9;KK04-04-044-041a&lt;br&gt;&#xA;तौ च दुन्दुभिसन्नादौ प्रतिबद्ध्य तलावुभौ ॥&#x9;KK04-04-044-041c&lt;br&gt;&#xA;इन्द्रदत्ते च ते दिव्ये उद्धृत्यामुच्य कुण्डले ।&#x9;KK04-04-044-042a&lt;br&gt;&#xA;श्लक्ष्णान्केशान्मृदून्स्निग्धाञ्श्वेतेनोद्ग्रथ्य वाससा ॥&#x9;KK04-04-044-042c&lt;br&gt;&#xA;अथासौ प्राङ्मुखो भूत्वा शुचिः प्रयतमानसः ।&#x9;KK04-04-044-043a&lt;br&gt;&#xA;अभिदध्यौ महाबाहुः सर्वास्त्राणि रथोत्तमे ॥&#x9;KK04-04-044-043c&lt;br&gt;&#xA;ऊचुश्च पार्थं सर्वाणि प्राञ्जलीनि नृपात्मजम् ।&#x9;KK04-04-044-044a&lt;br&gt;&#xA;इमानि स्मो महोदार किङ्कराणीन्द्रनन्दन ॥&#x9;KK04-04-044-044c&lt;br&gt;&#xA;प्रणिपत्य ततः पार्थः समालभ्य च पाणिना ।&#x9;KK04-04-044-045a&lt;br&gt;&#xA;सर्वाणि मानसानीह भवतेत्यभ्यभाषत ॥&#x9;KK04-04-044-045c&lt;br&gt;&#xA;प्रतिगृह्य ततोऽस्त्राणि प्रहृष्टवदनोऽभवत् ।&#x9;KK04-04-044-046a&lt;br&gt;&#xA;अधिज्यं तरसा कृत्वा गाण्डीवं व्याक्षिपद्धनुः ॥&#x9;KK04-04-044-046c&lt;br&gt;&#xA;तस्य विक्षिप्यमाणस्य धनुषोऽभून्महास्वनः ।&#x9;KK04-04-044-047a&lt;br&gt;&#xA;यथा शैलस्य महतः शैलानाक्षिप्य जघ्नुषः ॥&#x9;KK04-04-044-047c&lt;br&gt;&#xA;सनिर्घाताऽभवद्भूमिर्दिक्षु वायुर्ववौ भृशम् ।&#x9;KK04-04-044-048a&lt;br&gt;&#xA;भ्रान्तद्विजं खमभवत्प्राकम्पन्त महाद्रुमाः ॥&#x9;KK04-04-044-048c&lt;br&gt;&#xA;तं शब्दं कुरवो राजन्विस्फोटमशनेरिव ।&#x9;KK04-04-044-049a&lt;br&gt;&#xA;तार्क्ष्यं शब्दमिव श्रुत्वा वित्रेसुर्दीनमानसाः ॥&#x9;KK04-04-044-049c&lt;br&gt;&#xA;यथेन्द्रो व्याक्षिपद्भीमं विस्फोटमशनेर्भुवि ।&#x9;KK04-04-044-050a&lt;br&gt;&#xA;तथाऽर्जुनो धनुःश्रेष्ठं बाहुभ्यामाक्षिपद्बली ॥&#x9;KK04-04-044-050c&lt;br&gt;&#xA;महाशनिमहाशब्दसदृशो ज्यास्वनो महान् ।&#x9;KK04-04-044-051a&lt;br&gt;&#xA;शत्रून्वीरांश्च सन्तर्ज्य निग्रहस्थो रथे स्थितः ॥&#x9;KK04-04-044-051c&lt;br&gt;&#xA;उत्तर उवाच &#x9;KK04-04-044-052&lt;br&gt;&#xA;एकस्त्वं पाण्डवश्रेष्ठ बहूनेतान्महारथान् ।&#x9;KK04-04-044-052a&lt;br&gt;&#xA;कथं जेष्यसि सङ्ग्रामे सर्वशस्त्रास्त्रपारगान् ॥&#x9;KK04-04-044-052c&lt;br&gt;&#xA;असहायोऽसि कोन्तेय ससहायाश्च कौरवाः ।&#x9;KK04-04-044-053a&lt;br&gt;&#xA;अत एव महाबाहो भीतस्तिष्ठामि तेऽग्रतः ॥&#x9;KK04-04-044-053c&lt;br&gt;&#xA;वैशम्पायन उवाच &#x9;KK04-04-044-054&lt;br&gt;&#xA;उवाच पार्थो मा भैषीः प्रहस्य स्वनवत्तदा ॥&#x9;KK04-04-044-054ac&lt;br&gt;&#xA;युध्यमानस्य मे वीर गन्धर्वैः सुमहाबलैः ।&#x9;KK04-04-044-055a&lt;br&gt;&#xA;सहायो घोषयात्रायां कस्तदासीत्सखा मम ॥&#x9;KK04-04-044-055c&lt;br&gt;&#xA;तथा प्रतिभये तस्मिन्देवदानवसङ्कुले ।&#x9;KK04-04-044-056a&lt;br&gt;&#xA;खाण्डवे युध्यमानस्य कस्तदासीत्सखा मम ॥&#x9;KK04-04-044-056c&lt;br&gt;&#xA;निवातकवचैः सार्धं पौलोमैश्च महाबलैः ।&#x9;KK04-04-044-057a&lt;br&gt;&#xA;युध्यतो देवराजार्थे कः सहायस्तदाऽभवत् ॥&#x9;KK04-04-044-057c&lt;br&gt;&#xA;स्वयंवरे तु पाञ्चाल्या राजभिः सह संयुगे ।&#x9;KK04-04-044-058a&lt;br&gt;&#xA;युध्यतो बहुभिस्तात कः सहायस्तदाऽभवत् ॥&#x9;KK04-04-044-058c&lt;br&gt;&#xA;उपजीव्य गुरुं द्रोणं शुक्रं वैश्रवणं यमम् ।&#x9;KK04-04-044-059a&lt;br&gt;&#xA;वरुणं पावकं चैव कृपं कृष्णं च माधवम् ।&#x9;KK04-04-044-059c&lt;br&gt;&#xA;पिनाकपाणिनं चैव कथमेतान्न योधये ॥&#x9;KK04-04-044-059e&lt;br&gt;&#xA;रथं वाहय मे शीघ्रं व्येतु ते मानसो ज्वरः ॥ ॥&#x9;KK04-04-044-060ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/045/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/045/</guid>
      <description>&lt;p&gt;अध्यायः 045&lt;/p&gt;&#xA;&lt;p&gt;अर्जुनेन युद्धप्रस्थानसमये उत्तररथात्सिंहध्वजस्यावरोपणपूर्वकं स्वध्यानसन्निहितस्य हनुमद्ध्वजस्य रथे स्थापनम् ॥ 1 ॥ तथा स्वशङ्खादिशब्दश्रवणवित्रस्तस्योत्तरस्य समाश्वासनपूर्वकं रणायाभियानम् ॥ 2 ॥&#xA;वैशम्पायन उवाच &#x9;KK04-04-045-001&lt;br&gt;&#xA;उत्तरं सारथिं कृत्वा शमीं कृत्वा प्रदक्षिणम् ।&#x9;KK04-04-045-001a&lt;br&gt;&#xA;आयुधं सर्वमादाय ततः प्रायाद्धनञ्जयः ॥&#x9;KK04-04-045-001c&lt;br&gt;&#xA;ध्वजं च सिंहं मात्स्यस्य भ्रातॄणामायुधानि च ।&#x9;KK04-04-045-002a&lt;br&gt;&#xA;प्रणिधाय शमीमध्ये प्रयातुमुपचक्रमे ॥&#x9;KK04-04-045-002c&lt;br&gt;&#xA;ततः काञ्चनलाङ्गूलं ध्वजं वानरलक्षणम् ।&#x9;KK04-04-045-003a&lt;br&gt;&#xA;दिव्यं मायामयं युक्तं विहितं विश्वकर्मणा ।&#x9;KK04-04-045-003c&lt;br&gt;&#xA;मनसा चिन्तयामास प्रसादं पावकस्य च ॥&#x9;KK04-04-045-003e&lt;br&gt;&#xA;स च तच्चिन्तितं ज्ञात्वा ध्वजे भूतान्ययोजयत् ।&#x9;KK04-04-045-004a&lt;br&gt;&#xA;रथे वानरमुच्छ्रित्य गाण्डीवं व्याक्षिपद्धनुः ॥&#x9;KK04-04-045-004c&lt;br&gt;&#xA;सपताकं विचित्राङ्गं सोपासङ्गं महाबलम् ।&#x9;KK04-04-045-005a&lt;br&gt;&#xA;खात्पपात रथे तूर्णं दिव्यरूपं मनोरमम् ॥&#x9;KK04-04-045-005c&lt;br&gt;&#xA;रथमास्थाय बीभत्सुः कौन्तेयः श्वेतवाहनः ।&#x9;KK04-04-045-006a&lt;br&gt;&#xA;बद्धासिः सतलत्राणः प्रगृहीतशरासनः ।&#x9;KK04-04-045-006c&lt;br&gt;&#xA;ततः प्रायादुदीचीं स कपिप्रवरकेतनः ॥&#x9;KK04-04-045-006e&lt;br&gt;&#xA;सैन्याभ्याशं स सम्प्राप्य गृहीत्वा शङ्खमुत्तमम् ।&#x9;KK04-04-045-007a&lt;br&gt;&#xA;स्वनवन्तं महाशब्दं देवदत्तं धनञ्जयः ।&#x9;KK04-04-045-007c&lt;br&gt;&#xA;शशाङ्करूपं बीभत्सुः प्राध्मापयदरिन्दमः ॥&#x9;KK04-04-045-007e&lt;br&gt;&#xA;[ शशाङ्ककुन्दधवलं मुखे निक्षिप्य वासविः ।&#x9;KK04-04-045-008a&lt;br&gt;&#xA;उच्छ्वसद्गण्डयुगलं सिराल्याचितफालकम् ॥&#x9;KK04-04-045-008c&lt;br&gt;&#xA;आरक्तनिम्ननयनं ह्रस्वस्थूलशिरोधरम् ।&#x9;KK04-04-045-009a&lt;br&gt;&#xA;अतिश्लिष्टोदरोरस्कं तिर्यगाननशोभितम् ॥&#x9;KK04-04-045-009c&lt;br&gt;&#xA;यावत्स्वशक्तिसामग्र्यं त्रैलोक्यं क्षोभयन्निव ।&#x9;KK04-04-045-010a&lt;br&gt;&#xA;मरुद्भिर्दशभिश्चैव प्राध्मापयदरिन्दमः ] ॥&#x9;KK04-04-045-010c&lt;br&gt;&#xA;शङ्खशब्दोस्य सोत्यर्थं श्रूयते कालमेघवत् ॥&#x9;KK04-04-045-011ac&lt;br&gt;&#xA;तस्य शङ्खस्य शब्देन धनुषो निस्वनेन च ।&#x9;KK04-04-045-012a&lt;br&gt;&#xA;वानरस्य निनादेन रथनेमिस्वनेन च ।&#x9;KK04-04-045-012c&lt;br&gt;&#xA;जङ्गमस्य भयं घोरमकरोत्पाकशासनिः ॥&#x9;KK04-04-045-012e&lt;br&gt;&#xA;शङ्खशब्देन पार्थस्य मुखेनाश्वाः पतन्क्षितौ ।&#x9;KK04-04-045-013a&lt;br&gt;&#xA;उत्तरश्चापि सन्त्रस्थो रथोपस्थ उपाविशत् ॥&#x9;KK04-04-045-013c&lt;br&gt;&#xA;अथाश्वान्रश्मिभिः पार्थः समुद्यम्य परन्तपः ।&#x9;KK04-04-045-014a&lt;br&gt;&#xA;अभ्राजत रथोपस्थे भानुर्मेराविवोत्तरे ॥&#x9;KK04-04-045-014c&lt;br&gt;&#xA;शङ्खघोषेण वित्रस्तं ज्याघातेन च मूर्छितम् ।&#x9;KK04-04-045-015a&lt;br&gt;&#xA;उत्तरं सम्परिष्वज्य समाश्वासयदर्जुनः ॥&#x9;KK04-04-045-015c&lt;br&gt;&#xA;मा भैस्त्वं राजपुत्राग्र्य क्षत्रियोसि परन्तप ।&#x9;KK04-04-045-016a&lt;br&gt;&#xA;कथं पुरुषशार्दूल शत्रुमध्ये विषीदसि ॥&#x9;KK04-04-045-016c&lt;br&gt;&#xA;श्रुतास्ते शङ्खशब्दाश्च भेरीशब्दाश्च सर्वशः ।&#x9;KK04-04-045-017a&lt;br&gt;&#xA;कुञ्जराणां च निनदा व्यूढानीकेषु नित्यशः ॥&#x9;KK04-04-045-017c&lt;br&gt;&#xA;स त्वं कथमिवानेन शङ्खशब्देन भीषितः ।&#x9;KK04-04-045-018a&lt;br&gt;&#xA;विषण्णरूपो वित्रस्तः पुरुषः प्राकृतो यथा ॥&#x9;KK04-04-045-018c&lt;br&gt;&#xA;उत्तर उवाच &#x9;KK04-04-045-019&lt;br&gt;&#xA;श्रुता मे शङ्खशब्दाश्च भेरीशब्दाश्च नित्यशः ।&#x9;KK04-04-045-019a&lt;br&gt;&#xA;कुञ्जराणां च निनदा व्यूढानीकेषु तिष्ठतः ॥&#x9;KK04-04-045-019c&lt;br&gt;&#xA;नैवंविधाः शङ्खशब्दाः पुरा जातु मया श्रुताः ।&#x9;KK04-04-045-020a&lt;br&gt;&#xA;ध्वजस्य चापि रूपं मे दृष्टपूर्वं नहीदृशम् ।&#x9;KK04-04-045-020c&lt;br&gt;&#xA;धनुषश्चापि घोषश्च श्रुतपूर्वो न मे क्वचित् ॥&#x9;KK04-04-045-020e&lt;br&gt;&#xA;अस्य शङ्खस्य शब्देन धनुषो निस्वनेन च ।&#x9;KK04-04-045-021a&lt;br&gt;&#xA;अमानुषाणां शब्देन भूतानां निस्वनेन च ।&#x9;KK04-04-045-021c&lt;br&gt;&#xA;रथनेमिप्रणादेन मनो मे मुह्यते भृशम् ॥&#x9;KK04-04-045-021e&lt;br&gt;&#xA;व्याकुलाश्च दिशः सर्वा हृदयं व्यथतीव च ।&#x9;KK04-04-045-022a&lt;br&gt;&#xA;ध्वजेन पिहिताः सर्वा दिशो न प्रतिभान्ति मे ।&#x9;KK04-04-045-022c&lt;br&gt;&#xA;गाण्डीवस्य च शब्देन कर्णौ मे बधिरीकृतौ ॥&#x9;KK04-04-045-022e&lt;br&gt;&#xA;वैशम्पायन उवाच &#x9;KK04-04-045-023&lt;br&gt;&#xA;पुनर्ध्वजं पुनः शङ्खं धनुश्चैव पुनः पुनः ।&#x9;KK04-04-045-023a&lt;br&gt;&#xA;स मूढचेता वैराटिरर्जुनं समुदैक्षत ॥&#x9;KK04-04-045-023c&lt;br&gt;&#xA;स मुहूर्तं प्रयातं तु पार्थो वैराटिमब्रवीत् ॥&#x9;KK04-04-045-024ac&lt;br&gt;&#xA;स्थिरो भव महाबाहो सञ्ज्ञां चात्मानमानय ।&#x9;KK04-04-045-025a&lt;br&gt;&#xA;एकान्ते रथमास्थाय पद्भ्यां त्वमवपीड्य च ।&#x9;KK04-04-045-025c&lt;br&gt;&#xA;दृढं च रश्मीन्संयच्छ शङ्खं ध्मास्याम्यहं पुनः ॥&#x9;KK04-04-045-025e&lt;br&gt;&#xA;एवमुक्त्वा महाबाहुः सव्यसाची परन्तपः ।&#x9;KK04-04-045-026a&lt;br&gt;&#xA;ततः शङ्खमुपाध्मासीद्दारयन्निव पर्वतान् ।&#x9;KK04-04-045-026c&lt;br&gt;&#xA;गुहा गिरीणां च तदा दिशः शैलांस्तथैव च ॥&#x9;KK04-04-045-026e&lt;br&gt;&#xA;ज्याघोषं तलघोषं च कृत्वा भूतान्यमोहयत् ।&#x9;KK04-04-045-027a&lt;br&gt;&#xA;उत्तरश्चापि संलीनो रथोपस्थ उपाविशत् ।&#x9;KK04-04-045-027c&lt;br&gt;&#xA;तं समाश्वासयामास पुनरेव धनञ्जयः ॥&#x9;KK04-04-045-027e&lt;br&gt;&#xA;तस्य शङ्खस्य शब्देन रथनेमिस्वनेन च ।&#x9;KK04-04-045-028a&lt;br&gt;&#xA;गाण्डीवस्य च शब्देन पृथिवी समकम्पत ॥ ॥&#x9;KK04-04-045-028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/046/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/046/</guid>
      <description>&lt;p&gt;अध्यायः 046&lt;/p&gt;&#xA;&lt;p&gt;द्रोणेनार्जुनशङ्खनादादिना तस्यार्जुनत्वनिर्धारणेन दुर्योधनम् प्रति तन्निवेदनपूर्वकं दुर्निमित्तप्रदर्शनम् ॥ 1 ॥&#xA;वैशम्पायन उवाच &#x9;KK04-04-046-001&lt;br&gt;&#xA;भारद्वाजस्ततो द्रोणः सर्वशस्त्रभृतांवरः ।&#x9;KK04-04-046-001a&lt;br&gt;&#xA;राजानं चाह सम्प्रेक्ष्य दुर्योधनमरिन्दमः ॥&#x9;KK04-04-046-001c&lt;br&gt;&#xA;यथा रथस्य निर्घोषो यथा शङ्ख उदीर्यते ।&#x9;KK04-04-046-002a&lt;br&gt;&#xA;कम्पते च यथा भूमिर्नैषोन्यः सव्यसाचिनः ॥&#x9;KK04-04-046-002c&lt;br&gt;&#xA;औत्पातिकमिदं राजन्निमित्तं भवतीह नः ।&#x9;KK04-04-046-003a&lt;br&gt;&#xA;न हि पश्यामि विजयं सैन्येऽस्माकं परन्तप ॥&#x9;KK04-04-046-003c&lt;br&gt;&#xA;शस्त्राणि न प्रकाशन्ते न प्रहृष्यन्ति वाहनाः ।&#x9;KK04-04-046-004a&lt;br&gt;&#xA;अग्नयश्च न भासन्ते सुसमिद्धा न शोभनाः ॥&#x9;KK04-04-046-004c&lt;br&gt;&#xA;प्रत्यादित्यं च नः सर्वे मृगा घोरा नदन्ति च ।&#x9;KK04-04-046-005a&lt;br&gt;&#xA;शकुनाश्चापसव्याश्च वेदयन्ति महाभयम् ॥&#x9;KK04-04-046-005c&lt;br&gt;&#xA;गोमायुरेष सैन्यानां रुदन्मध्येन धावति ।&#x9;KK04-04-046-006a&lt;br&gt;&#xA;चाषा नदन्ति चाकाशे वेदयन्तो महद्भयम् ॥&#x9;KK04-04-046-006c&lt;br&gt;&#xA;भवतां चैव रोमाणि प्रहृष्टानीव लक्षये ॥&#x9;KK04-04-046-007ac&lt;br&gt;&#xA;अनुष्णाङ्गाश्च संस्विन्ना जृम्भन्ते चाप्यभीक्ष्णशः ।&#x9;KK04-04-046-008a&lt;br&gt;&#xA;विष्कम्भन्ति च मातङ्गा मुञ्चन्त्यश्रूणि वाजिनः ।&#x9;KK04-04-046-008c&lt;br&gt;&#xA;सदा मूत्रं पुरीषं च उत्सृजन्ति पुनः पुनः ॥&#x9;KK04-04-046-008e&lt;br&gt;&#xA;लोहितार्द्रा च पृथिवी दिशः सर्वाः प्रधूमिताः ।&#x9;KK04-04-046-009a&lt;br&gt;&#xA;न च सूर्यः प्रतपति महद्वेदयते भयम् ॥&#x9;KK04-04-046-009c&lt;br&gt;&#xA;हस्तिनश्चापि वित्रस्ता योधाश्चापि वितत्रसुः ।&#x9;KK04-04-046-010a&lt;br&gt;&#xA;पराभूता च वः सेना न कश्चिद्योद्धुमिच्छति ॥&#x9;KK04-04-046-010c&lt;br&gt;&#xA;विषण्णमुखभूयिष्ठाः सर्वे योधा विचेतसः ।&#x9;KK04-04-046-011a&lt;br&gt;&#xA;दिशं ते दक्षिणां सर्वे विप्रेक्षन्ते पुनः पुनः ॥&#x9;KK04-04-046-011c&lt;br&gt;&#xA;मृगाश्च पक्षिणश्चैव सव्यमेव पतन्ति नः ।&#x9;KK04-04-046-012a&lt;br&gt;&#xA;वादित्रोद्घुष्टघोषाश्च न च गाढं स्वनन्ति च ।&#x9;KK04-04-046-012c&lt;br&gt;&#xA;ध्वजाग्रेषु निलीयन्ते वायसास्तन्न शोभनम् ॥&#x9;KK04-04-046-012e&lt;br&gt;&#xA;यथा मेघस्य निनदो गम्भीरस्तूर्णमायतः ।&#x9;KK04-04-046-013a&lt;br&gt;&#xA;श्रूयते रथनिर्घोषो नायमन्यो धनञ्जयात् ॥&#x9;KK04-04-046-013c&lt;br&gt;&#xA;अश्वानां स्वनतां शब्दो वहतां पाकशासनिम् ।&#x9;KK04-04-046-014a&lt;br&gt;&#xA;वानरस्य रथे दिव्यो निस्वनः श्रूयते महान् ॥&#x9;KK04-04-046-014c&lt;br&gt;&#xA;शङ्खशब्देन पार्थस्य कर्णौ मे बधिरीकृतौ ।&#x9;KK04-04-046-015a&lt;br&gt;&#xA;सर्वसैन्यं च वित्रस्तं नायमन्यो धनञ्जयात् ॥&#x9;KK04-04-046-015c&lt;br&gt;&#xA;राजानमग्रतः कृत्वा दुर्योधनमरिन्दमम् ।&#x9;KK04-04-046-016a&lt;br&gt;&#xA;गाः प्रस्थाप्य च तिष्ठामो व्यूढानीकाः प्रहारिणः ।&#x9;KK04-04-046-016c&lt;br&gt;&#xA;प्रविभज्य त्रिधा सेनां समुच्छ्रित्य ध्वजानपि ॥&#x9;KK04-04-046-016e&lt;br&gt;&#xA;शितैर्बाणैः प्रताप्येमां चमूमेष धनञ्जयः ।&#x9;KK04-04-046-017a&lt;br&gt;&#xA;मूर्ध्नि सर्वनरेन्द्राणां वामपादं करिष्यति ॥&#x9;KK04-04-046-017c&lt;br&gt;&#xA;न ह्येष शक्यो बीभत्सुर्जेतुं देवासुरैरपि ।&#x9;KK04-04-046-018a&lt;br&gt;&#xA;दिक्षु गुल्मा निवेश्यन्तां यत्ता योत्स्यामहेऽर्जुनम् ॥ ॥&#x9;KK04-04-046-018c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/047/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/047/</guid>
      <description>&lt;p&gt;अध्यायः 047&lt;/p&gt;&#xA;&lt;p&gt;द्रोणवचनादर्जुनस्यार्जुनत्वावधारणेन विषादात्तूष्णीम्भूतेषु स्वीयेषु दुर्योधनेन द्रोणानादरपूर्वकं तान्प्रति समरप्रोत्साहनम् ॥ 1 ॥&#xA;वैशम्पायन उवाच &#x9;KK04-04-047-001&lt;br&gt;&#xA;ततो दुर्योधनो राजा समरे भीष्ममब्रवीत् ।&#x9;KK04-04-047-001a&lt;br&gt;&#xA;द्रोणं च रथिशार्दूलं कृपं च सुमहाबलम् ॥&#x9;KK04-04-047-001c&lt;br&gt;&#xA;उक्तोऽयमर्थ आचार्य मया कर्णेन चासकृत् ।&#x9;KK04-04-047-002a&lt;br&gt;&#xA;पुनरेव च वक्ष्यामि न हि तृप्यामि तद्ब्रुवन् ॥&#x9;KK04-04-047-002c&lt;br&gt;&#xA;पराजितैर्विवस्तव्यं तैश्च द्वादशवत्सरान् ।&#x9;KK04-04-047-003a&lt;br&gt;&#xA;वने जनपदेऽज्ञातैरेष एव पणो हि नः ॥&#x9;KK04-04-047-003c&lt;br&gt;&#xA;तेषां न तावन्निर्वृत्तो वत्सरः स त्रयोदशः ।&#x9;KK04-04-047-004a&lt;br&gt;&#xA;अज्ञातवासे बीभत्सुरथास्माभिः परिश्रुतः ॥&#x9;KK04-04-047-004c&lt;br&gt;&#xA;अनिर्वृत्ते तु निर्वासे यदि बीभत्सुरागतः ।&#x9;KK04-04-047-005a&lt;br&gt;&#xA;पुनर्द्वादशवर्षाणि वने वत्स्यन्ति पाण्डवाः ॥&#x9;KK04-04-047-005c&lt;br&gt;&#xA;लोभाद्वा ते न जानीयुरस्मान्वा मोह आविशत् ।&#x9;KK04-04-047-006a&lt;br&gt;&#xA;हीनातिरिक्तमेतेषां भीष्मो वेदितुमर्हति ॥&#x9;KK04-04-047-006c&lt;br&gt;&#xA;अर्थानां हि पुनर्द्वैधे नित्यं भवति संशयः ।&#x9;KK04-04-047-007a&lt;br&gt;&#xA;अन्यथा चिन्तितो ह्यर्थः पुनर्भवति चान्यथा ॥&#x9;KK04-04-047-007c&lt;br&gt;&#xA;उत्तरं मार्गमाणानां मात्स्यसेनां युयुत्सताम् ।&#x9;KK04-04-047-008a&lt;br&gt;&#xA;यदि बीभत्सुरायातः किन्तु कृत्यमतः परम् ॥&#x9;KK04-04-047-008c&lt;br&gt;&#xA;त्रिगर्तानां कृतं कार्यं पाण्डवानां च मार्गणम् ।&#x9;KK04-04-047-009a&lt;br&gt;&#xA;विप्रकारैर्हि मात्स्येन सुशर्मा बाधितः पुरा ॥&#x9;KK04-04-047-009c&lt;br&gt;&#xA;तेषां भयाभिपन्नानां त्रस्तानां त्राणमिच्छताम् ।&#x9;KK04-04-047-010a&lt;br&gt;&#xA;अभयं याचमानानां तदाऽस्माभिः परिश्रुतम् ॥&#x9;KK04-04-047-010c&lt;br&gt;&#xA;प्रथमं तैर्ग्रहीतव्यं मात्स्यानां गोधनं महत् ।&#x9;KK04-04-047-011a&lt;br&gt;&#xA;अष्टम्याश्चापराह्णे तु इति नस्तैः समाहितम् ॥&#x9;KK04-04-047-011c&lt;br&gt;&#xA;नवम्यां पुनरस्माभिः सूर्यस्योदयनं प्रति ।&#x9;KK04-04-047-012a&lt;br&gt;&#xA;इमा गावो ग्रहीतव्या याते मत्स्ये गवाम्पदम् ॥&#x9;KK04-04-047-012c&lt;br&gt;&#xA;इत्येवं निश्चयोऽस्माकं मन्त्रोऽभून्नागसाह्वये ।&#x9;KK04-04-047-013a&lt;br&gt;&#xA;पाण्डवानां परिज्ञाने सर्वेषां नः परस्परम् ॥&#x9;KK04-04-047-013c&lt;br&gt;&#xA;ते वा गाश्च नयिष्यन्ति यदि वा स्युः पराजिताः ।&#x9;KK04-04-047-014a&lt;br&gt;&#xA;अस्मान्वाऽप्यतिसन्धाय कुर्युर्मात्स्येन सङ्गतिम् ॥&#x9;KK04-04-047-014c&lt;br&gt;&#xA;अथवा तानुपादाय मात्स्यो जानपदैः सह ।&#x9;KK04-04-047-015a&lt;br&gt;&#xA;सर्वथा सेनया सार्धमस्मानेष युयुत्सति ॥&#x9;KK04-04-047-015c&lt;br&gt;&#xA;तेषामेको महावीर्यः कश्चिदेव पुरःसरः ।&#x9;KK04-04-047-016a&lt;br&gt;&#xA;अस्माञ्जेतुमिहायातो मात्स्यो वाऽपि स्वयं भवेत् ॥&#x9;KK04-04-047-016c&lt;br&gt;&#xA;यद्येष राजा मात्स्यानां यदि बीभत्सुरागतः ।&#x9;KK04-04-047-017a&lt;br&gt;&#xA;सर्वैर्योद्धव्यमस्माभिरिति नः समयः कृतः ॥&#x9;KK04-04-047-017c&lt;br&gt;&#xA;अथ कस्मात्स्थिता ह्येते रथेषु रथिसत्तमाः ।&#x9;KK04-04-047-018a&lt;br&gt;&#xA;भीष्मद्रोणकृपाः कर्णो विकर्णो द्रौणिरेव च ।&#x9;KK04-04-047-018c&lt;br&gt;&#xA;सम्भ्रान्तमनसः सर्वे प्राप्ते ह्यस्मिन्धनञ्जये ॥&#x9;KK04-04-047-018e&lt;br&gt;&#xA;नान्यत्र युद्धाच्छ्रेयोस्ति तथाऽऽत्मा प्रणिधीयताम् ।&#x9;KK04-04-047-019a&lt;br&gt;&#xA;सर्वलोकेन वा युद्धं देवैर्वाऽस्तु सवासवैः ॥&#x9;KK04-04-047-019c&lt;br&gt;&#xA;अनाच्छिन्ने धनेऽस्माकमथ शक्रेण वज्रिणा ।&#x9;KK04-04-047-020a&lt;br&gt;&#xA;यमेन वाऽपि सङ्ग्रामे को हास्तिनपुरं व्रजेत् ॥&#x9;KK04-04-047-020c&lt;br&gt;&#xA;शरैरभिप्रणुन्नानां भग्नानां गहने वने ।&#x9;KK04-04-047-021a&lt;br&gt;&#xA;को हि जीवेत्पदातीनां भवेदश्वेषु संशयः ॥&#x9;KK04-04-047-021c&lt;br&gt;&#xA;आचार्यं पृष्ठतः कृत्वा तथा नीतिर्विधीयताम् ।&#x9;KK04-04-047-022a&lt;br&gt;&#xA;जानामि च मतं तेषामतस्त्रासयतीव नः ॥&#x9;KK04-04-047-022c&lt;br&gt;&#xA;अर्जुने चापि सम्प्रीतिमधिकामुपलक्षये ।&#x9;KK04-04-047-023a&lt;br&gt;&#xA;तथा दृष्ट्वा हि बीभत्सुमुपायान्तं प्रशंसति ।&#x9;KK04-04-047-023c&lt;br&gt;&#xA;यथा सेना न भज्येत तथा नीतिर्विधीयताम् ॥&#x9;KK04-04-047-023e&lt;br&gt;&#xA;अदेशिका ह्यरण्येऽस्मिन्कृच्छ्रे शत्रुवशं गता ।&#x9;KK04-04-047-024a&lt;br&gt;&#xA;यथा न विभ्रमेत्सेना तथा नीतिर्विधीयताम् ॥&#x9;KK04-04-047-024c&lt;br&gt;&#xA;अश्वानां हेषितं श्रुत्वा का प्रशंसा भवेत्परे ।&#x9;KK04-04-047-025a&lt;br&gt;&#xA;स्थाने वाऽपि व्रजन्तो वा सदा हेषन्ति वाजिनः ॥&#x9;KK04-04-047-025c&lt;br&gt;&#xA;सदा च वायवो वान्ति नित्यं वर्षति वासवः ।&#x9;KK04-04-047-026a&lt;br&gt;&#xA;स्तनयित्नोश्च निर्घोषः श्रूयते बहुशस्तथा ॥&#x9;KK04-04-047-026c&lt;br&gt;&#xA;भीषयन्पाण्डवेयेभ्यो भवान्सर्वानिमाञ्जनान् ।&#x9;KK04-04-047-027a&lt;br&gt;&#xA;प्रमुखे सर्वसैन्यानामबद्धं बहु भाषते ॥&#x9;KK04-04-047-027c&lt;br&gt;&#xA;यथैवाश्वान्मार्गमाणास्तानेवाभिपरीप्सवः ।&#x9;KK04-04-047-028a&lt;br&gt;&#xA;हेषितानीव शृण्वन्ति तदिदं भवतस्तथा ॥&#x9;KK04-04-047-028c&lt;br&gt;&#xA;किमत्र कार्यं पार्थस्य कथं वा स प्रशस्यते ।&#x9;KK04-04-047-029a&lt;br&gt;&#xA;अन्यत्र कामाद्द्वेषाद्वा रोषाद्वाऽस्मासु केवलम् ॥&#x9;KK04-04-047-029c&lt;br&gt;&#xA;आचार्या वै कारुणिकाः प्राज्ञाश्चापायदर्शिनः ।&#x9;KK04-04-047-030a&lt;br&gt;&#xA;नैते महाहवे घोरे सम्प्रष्टव्याः कथञ्चन ॥&#x9;KK04-04-047-030c&lt;br&gt;&#xA;प्रासादेषु विचित्रेषु गोष्ठीपानाशनेषु च ।&#x9;KK04-04-047-031a&lt;br&gt;&#xA;कथा विचित्राः कुर्वाणाः पण्डितास्तत्र शोभनाः ॥&#x9;KK04-04-047-031c&lt;br&gt;&#xA;बहून्याश्चर्यरूपाणि कुर्वते जनसंसदि ।&#x9;KK04-04-047-032a&lt;br&gt;&#xA;इष्वस्त्रे चापसन्धाने पण्डितास्तत्र शोभनाः ॥&#x9;KK04-04-047-032c&lt;br&gt;&#xA;परेषां विवरज्ञाने मनुष्याचरितेषु च ।&#x9;KK04-04-047-033a&lt;br&gt;&#xA;अन्नसंस्कारदोषेषु पण्डितास्तत्र शोभनाः ॥&#x9;KK04-04-047-033c&lt;br&gt;&#xA;पण्डितान्पृष्ठतः कृत्वा परेषां गुणवादिनः ।&#x9;KK04-04-047-034a&lt;br&gt;&#xA;विधीयतां तथा नीतिर्यथा वध्येत वै परः ॥&#x9;KK04-04-047-034c&lt;br&gt;&#xA;गावश्चैताः प्रतिष्ठन्तां सेनां व्यूहन्तु माचिरम् ।&#x9;KK04-04-047-035a&lt;br&gt;&#xA;आरक्षाश्च विधीयन्तां यत्र योत्स्यामहे परैः ॥ ॥&#x9;KK04-04-047-035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/048/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/048/</guid>
      <description>&lt;p&gt;अध्यायः 048&lt;/p&gt;&#xA;&lt;p&gt;कर्णेनात्मश्लाघनपूर्वकमर्जुनपराभवनमिथ्याप्रतिज्ञानम् ॥ 1 ॥&#xA;कर्ण उवाच &#x9;KK04-04-048-001&lt;br&gt;&#xA;सर्वानायुष्मतो भीतान्सन्त्रस्तानिव लक्षये ।&#x9;KK04-04-048-001a&lt;br&gt;&#xA;अयुद्धमनसश्चैव सर्वांश्चैवानवस्थितान् ॥&#x9;KK04-04-048-001c&lt;br&gt;&#xA;यद्येष जामदग्न्यो वा यदि वेन्द्रः पुरन्दरः ।&#x9;KK04-04-048-002a&lt;br&gt;&#xA;वासुदेवेन सहितो यदि बीभत्सुरागतः ।&#x9;KK04-04-048-002c&lt;br&gt;&#xA;अहमेनं निरोत्स्यामि वेलेव वरुणालयम् ॥&#x9;KK04-04-048-002e&lt;br&gt;&#xA;रुक्मपुङ्खाः प्रसन्नाग्रा मुक्ता हस्तवता मया ।&#x9;KK04-04-048-003a&lt;br&gt;&#xA;छादयन्तु शराः सूर्यं पार्थस्यायुर्निरोधकाः ॥&#x9;KK04-04-048-003c&lt;br&gt;&#xA;मम चापप्रमुक्तानां शराणां नतपर्वणाम् ।&#x9;KK04-04-048-004a&lt;br&gt;&#xA;निवृत्तिर्गच्छतां नास्ति सर्पाणां श्वसतामिव ॥&#x9;KK04-04-048-004c&lt;br&gt;&#xA;शराणां पुङ्खसक्तानां मौर्व्याऽभिहतयोर्भृशम् ।&#x9;KK04-04-048-005a&lt;br&gt;&#xA;श्रूयते तलयोः शब्दो भेर्योराहतयोरिव ॥&#x9;KK04-04-048-005c&lt;br&gt;&#xA;एकैकं चतुरः पञ्च क्वचित्षष्टिं क्वचिच्छतम् ।&#x9;KK04-04-048-006a&lt;br&gt;&#xA;हतान्पश्यत मात्स्यानामिषुभिर्निहतान्रथान् ॥&#x9;KK04-04-048-006c&lt;br&gt;&#xA;मद्बाहुमुक्तैरिषुभिस्तैलधौतैः पतत्रिभिः ।&#x9;KK04-04-048-007a&lt;br&gt;&#xA;खद्योतैरिव सम्पृक्तमन्तरिक्षं विराजताम् ॥&#x9;KK04-04-048-007c&lt;br&gt;&#xA;ध्वजाग्राद्वानरस्तस्य भल्लेनाभिहतो मया ।&#x9;KK04-04-048-008a&lt;br&gt;&#xA;अद्यैव पततां भूमौ विनदन्भैरवान्रवान् ॥&#x9;KK04-04-048-008c&lt;br&gt;&#xA;शत्रोर्मयाभिपन्नानां भूतानां ध्वजवासिनाम् ।&#x9;KK04-04-048-009a&lt;br&gt;&#xA;दिशः प्रतिष्ठमानानामस्तु शब्दो दिवं गतः ॥&#x9;KK04-04-048-009c&lt;br&gt;&#xA;क्रुद्धेनास्त्रं मया मुक्तं निर्दहेत्पृथिवीमिमाम् ।&#x9;KK04-04-048-010a&lt;br&gt;&#xA;स्थितं सङ्ग्रामशिरसि पार्थमेकाकिनं किमु ॥&#x9;KK04-04-048-010c&lt;br&gt;&#xA;समाहितश्च बीभत्सुर्वर्षाण्यष्टौ च पञ्च च ।&#x9;KK04-04-048-011a&lt;br&gt;&#xA;जातस्नेहश्च युद्धस्य मयि सन्दर्शयिष्यति ॥&#x9;KK04-04-048-011c&lt;br&gt;&#xA;पात्रीभूतस्तु कौन्तेयो ब्राह्मणो गुणवानिव ।&#x9;KK04-04-048-012a&lt;br&gt;&#xA;शरमालां स गृह्णातु मत्प्रसृष्टां स्वधामिव ॥&#x9;KK04-04-048-012c&lt;br&gt;&#xA;एष चापि महेष्वासस्त्रिषु लोकेषु विश्रुतः ।&#x9;KK04-04-048-013a&lt;br&gt;&#xA;अहं चापि नरश्रेष्ठादर्जुनान्नावमः क्वचित् ॥&#x9;KK04-04-048-013c&lt;br&gt;&#xA;मम हस्तप्रमुक्तानां शराणां नतपर्वणाम् ।&#x9;KK04-04-048-014a&lt;br&gt;&#xA;निवृत्तिर्गच्छतां नास्ति वैश्वानरशिखार्चिषाम् ॥&#x9;KK04-04-048-014c&lt;br&gt;&#xA;इतश्चेतश्च मुक्तानां शराणां नतपर्वणाम् ।&#x9;KK04-04-048-015a&lt;br&gt;&#xA;तुगुलः श्रूयतां नादः षट्पदां गायतामिव ॥&#x9;KK04-04-048-015c&lt;br&gt;&#xA;अन्तरा सम्पतद्भिस्तु गृध्रपत्रैः शिलाशितैः ।&#x9;KK04-04-048-016a&lt;br&gt;&#xA;शलभानामिवाकाशे छाया सम्प्रति दृश्यताम् ॥&#x9;KK04-04-048-016c&lt;br&gt;&#xA;अद्य मत्कार्मुकोत्सृष्टाः शिताः पार्थस्य मर्मगाः ।&#x9;KK04-04-048-017a&lt;br&gt;&#xA;शरीरमुपसर्पन्तु वल्मीकमिव पन्नगाः ॥&#x9;KK04-04-048-017c&lt;br&gt;&#xA;बर्हिबर्हिणराजानां बर्हिणां बर्हिणामिव ।&#x9;KK04-04-048-018a&lt;br&gt;&#xA;पततां पततां घोषः पततां पततामिव ॥&#x9;KK04-04-048-018c&lt;br&gt;&#xA;अद्य त्वहमृणान्मोक्ष्ये यन्मया तत्प्रतिश्रुतम् ।&#x9;KK04-04-048-019a&lt;br&gt;&#xA;धार्तराष्ट्रस्य तत्काले निहत्य समरेऽर्जुनम् ॥&#x9;KK04-04-048-019c&lt;br&gt;&#xA;इन्द्राशनिसमस्पर्शं महेन्द्रसमविक्रमम् ।&#x9;KK04-04-048-020a&lt;br&gt;&#xA;अर्दयिष्याम्यहं पार्थमुल्काभिरिव कुञ्जरम् ॥&#x9;KK04-04-048-020c&lt;br&gt;&#xA;शरजालमहाज्वालमसिशक्तिगदेन्धनम् ।&#x9;KK04-04-048-021a&lt;br&gt;&#xA;निर्दहन्तमनीकानि शमयिष्येऽर्जुनानलम् ॥&#x9;KK04-04-048-021c&lt;br&gt;&#xA;रथादतिरथं लोके सर्वशस्त्रभृतांवरम् ।&#x9;KK04-04-048-022a&lt;br&gt;&#xA;विवशं पार्थमादास्ये गरुत्मानिव पन्नगम् ॥&#x9;KK04-04-048-022c&lt;br&gt;&#xA;क्षुद्रकैर्विविधैर्भल्लैर्निपतद्भिश्च मामकैः ।&#x9;KK04-04-048-023a&lt;br&gt;&#xA;सम्मूढचेताः कौन्तेयः कर्तव्यं नाभिपद्यताम् ॥&#x9;KK04-04-048-023c&lt;br&gt;&#xA;अद्य दुर्योधनस्याहं शोकं हृदि चिरं स्थितम् ।&#x9;KK04-04-048-024a&lt;br&gt;&#xA;समूलमपनेष्यामि हरन्पार्थशिरः शरैः ॥&#x9;KK04-04-048-024c&lt;br&gt;&#xA;अद्य मत्कार्मुकोत्सृष्टैर्भल्लैश्च नतपर्वभिः ।&#x9;KK04-04-048-025a&lt;br&gt;&#xA;हताश्वं विरथं पार्थं पौरुषे पर्यवस्थितम् ।&#x9;KK04-04-048-025c&lt;br&gt;&#xA;निश्वसन्तं यथा नागमद्य पश्यन्तु कौरवाः ॥&#x9;KK04-04-048-025e&lt;br&gt;&#xA;जामदग्न्यान्मया लब्धं दिव्यास्त्रमृषिसत्तमात् ।&#x9;KK04-04-048-026a&lt;br&gt;&#xA;तदुपाश्रित्य वीर्यं च युध्येयमपि वासवम् ॥&#x9;KK04-04-048-026c&lt;br&gt;&#xA;ध्वजाग्रे वानरस्तिष्ठन्भल्लेन निहतो मया ।&#x9;KK04-04-048-027a&lt;br&gt;&#xA;अद्यैव पततां भूमौ विनदन्भैरवान्रवान् ॥&#x9;KK04-04-048-027c&lt;br&gt;&#xA;कामं गच्छन्तु कुरवो गाः प्रगृह्य परन्तपाः ।&#x9;KK04-04-048-028a&lt;br&gt;&#xA;रथेषु वाऽपि तिष्ठन्तो युद्धं पश्यन्तु मामकम् ॥ ॥&#x9;KK04-04-048-028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/049/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/049/</guid>
      <description>&lt;p&gt;अध्यायः 049&lt;/p&gt;&#xA;&lt;p&gt;कृपेणार्जुनचरित्रप्रशंसनपूर्वकं कर्णगर्हणम् ॥ 1 ॥ तथा स्वेषु एकैकेनार्जुनस्य दुर्जयत्वकथनपूर्वकं सम्भूयाभियाननिर्धारणम् ॥ 2 ॥&#xA;वैशम्पायन उवाच &#x9;KK04-04-049-001&lt;br&gt;&#xA;तस्य तद्वचनं श्रुत्वा नीतिशास्त्रविशारदः ।&#x9;KK04-04-049-001a&lt;br&gt;&#xA;आचार्यः कुरुवीराणां कृपः शारद्वतोऽब्रवीत् ॥&#x9;KK04-04-049-001c&lt;br&gt;&#xA;सदैव तव राधेय युद्धे क्रूरतरा मतिः ।&#x9;KK04-04-049-002a&lt;br&gt;&#xA;नार्थानां प्रकृतिं वेत्सि नानुबन्धमवेक्षसे ॥&#x9;KK04-04-049-002c&lt;br&gt;&#xA;नया हि बहवः सन्ति शास्त्राण्याश्रित्य चिन्तिताः ।&#x9;KK04-04-049-003a&lt;br&gt;&#xA;तेषां युद्धं सुपापिष्ठं वेदयन्ति पुराविदः ॥&#x9;KK04-04-049-003c&lt;br&gt;&#xA;देशकालेन संयुक्तं युद्धं विजयदं भवेत् ।&#x9;KK04-04-049-004a&lt;br&gt;&#xA;हीनकालं तदेवेह अनर्थायोपकल्पते ॥&#x9;KK04-04-049-004c&lt;br&gt;&#xA;देशे काले च विक्रान्तं कल्याणाय विधीयते ।&#x9;KK04-04-049-005a&lt;br&gt;&#xA;आनुकूल्येन कार्याणामुत्तरं तु विधीयते ॥&#x9;KK04-04-049-005c&lt;br&gt;&#xA;भारं हि रथकारस्य न व्यवस्यन्ति पण्डिताः ।&#x9;KK04-04-049-006a&lt;br&gt;&#xA;परिचिन्त्य तु पार्थेन सन्निपातो न नः क्षमः ॥&#x9;KK04-04-049-006c&lt;br&gt;&#xA;एको हि शत्रून्समरे समर्थः प्रतिबाधितुम् ।&#x9;KK04-04-049-007a&lt;br&gt;&#xA;एकः कुरूनभ्यरक्षदेकश्चाग्निमतर्पयत् ॥&#x9;KK04-04-049-007c&lt;br&gt;&#xA;एकश्च पञ्च वर्षाणि ब्रह्मचर्यमधारयत् ।&#x9;KK04-04-049-008a&lt;br&gt;&#xA;एकः सुभद्रामारोप्य द्वैरथे कृष्णमाह्वयत् ॥&#x9;KK04-04-049-008c&lt;br&gt;&#xA;सैन्धवं वनवासे तु जित्वा कृष्णामथानयत् ।&#x9;KK04-04-049-009a&lt;br&gt;&#xA;एकश्च पञ्च वर्षाणि शक्रादस्त्राण्यशिक्षत ॥&#x9;KK04-04-049-009c&lt;br&gt;&#xA;एकः सपत्नाञ्जित्वा तु कुरूणामकरोद्यशः ।&#x9;KK04-04-049-010a&lt;br&gt;&#xA;एको गन्धर्वराजानं चित्रसेनमरिन्दमः ।&#x9;KK04-04-049-010c&lt;br&gt;&#xA;विजिग्ये तरसा सङ्ख्ये सेनां चास्य सुदुर्जयाम् ॥&#x9;KK04-04-049-010e&lt;br&gt;&#xA;पाञ्चाली श्रीमती प्राप्ता क्षत्रं जित्वा स्वयंवरे ।&#x9;KK04-04-049-011a&lt;br&gt;&#xA;आदाय गतवान्पार्थो भवान्क्वनु गतस्तदा ॥&#x9;KK04-04-049-011c&lt;br&gt;&#xA;तथा निवातकवचाः कालकेयाश्च दानवाः ।&#x9;KK04-04-049-012a&lt;br&gt;&#xA;दैवतैरप्यवध्यास्ते एकेन युधि पातिताः ॥&#x9;KK04-04-049-012c&lt;br&gt;&#xA;एकेन हि त्वया कर्ण किं नामेह कृतं पुरा ।&#x9;KK04-04-049-013a&lt;br&gt;&#xA;एकैकेन यथा तेषां भूमिपाला वशे कृताः ॥&#x9;KK04-04-049-013c&lt;br&gt;&#xA;इन्द्रोपि हि न पार्थेन संयुगे योद्धुमर्हति ।&#x9;KK04-04-049-014a&lt;br&gt;&#xA;यस्तेनाशंसते योद्धुं कर्तव्यं तस्य भेषजम् ॥&#x9;KK04-04-049-014c&lt;br&gt;&#xA;आशीविषस्य क्रुद्धस्य पाणिमुद्यम्य दक्षिणम् ।&#x9;KK04-04-049-015a&lt;br&gt;&#xA;अवमुच्य प्रदेशिन्या दंष्ट्रामादातुमिच्छसि ॥&#x9;KK04-04-049-015c&lt;br&gt;&#xA;अथवा कुञ्जरं मत्तमेकमेकचरं वने ।&#x9;KK04-04-049-016a&lt;br&gt;&#xA;निरङ्कुशं समारुह्य नगरं यातुमिच्छसि ॥&#x9;KK04-04-049-016c&lt;br&gt;&#xA;समिद्धं पावकं चापि घृतमेदोवसाहुतम् ।&#x9;KK04-04-049-017a&lt;br&gt;&#xA;घृताक्तश्चीरवासास्त्वं मध्येनोत्सर्तुमिच्छसि ॥&#x9;KK04-04-049-017c&lt;br&gt;&#xA;आत्मानं यः समाबध्य कण्ठे बद्ध्वा तथा शिलाम् ।&#x9;KK04-04-049-018a&lt;br&gt;&#xA;समुद्रं प्रतरेद्दोर्भ्यां तत्र किं कर्ण पौरुषम् ॥&#x9;KK04-04-049-018c&lt;br&gt;&#xA;अकृतास्त्रः कृतास्त्रं वै बलवन्तं सुदुर्बलः ।&#x9;KK04-04-049-019a&lt;br&gt;&#xA;तादृशं कर्ण यः पार्थं योद्धुमिच्छेत्स दुर्मतिः ॥&#x9;KK04-04-049-019c&lt;br&gt;&#xA;अस्माभिरेव निकृतो वर्षाणीह त्रयोदश ।&#x9;KK04-04-049-020a&lt;br&gt;&#xA;सिंहः पाशविनिर्मुक्तो न नः शेषं करिष्यति ॥&#x9;KK04-04-049-020c&lt;br&gt;&#xA;एकान्ते पार्थमासीनं कूपेऽग्निमिव संवृतम् ।&#x9;KK04-04-049-021a&lt;br&gt;&#xA;अज्ञानादभ्यवस्कन्द्य प्राप्ताः स्मो भयमुत्तमम् ॥&#x9;KK04-04-049-021c&lt;br&gt;&#xA;उत्सृष्टं तूलराशौ तु एकोऽग्निं शमयेत्कथम् ।&#x9;KK04-04-049-022a&lt;br&gt;&#xA;सह युद्ध्यामहे पार्थमागतं युद्धदुर्मदम् ॥&#x9;KK04-04-049-022c&lt;br&gt;&#xA;यत्ता वयं पराक्रान्ता व्यूढानीकाः प्रहारिणः ।&#x9;KK04-04-049-023a&lt;br&gt;&#xA;युद्धायावस्थितं पार्थमागतं पाकशासनिम् ॥&#x9;KK04-04-049-023c&lt;br&gt;&#xA;यत्ताः सर्वे रथश्रेष्ठं परिवार्य समन्ततः ।&#x9;KK04-04-049-024a&lt;br&gt;&#xA;षड्रथाः परिकीर्यन्तां वज्रपाणिमिवासुराः ॥&#x9;KK04-04-049-024c&lt;br&gt;&#xA;द्रोणो दुर्योधनो भीष्मो भवान्द्रौणिस्तथा वयम् ।&#x9;KK04-04-049-025a&lt;br&gt;&#xA;सर्वे युद्ध्यामहे पार्थं कर्ण मा साहसं कृथाः ॥&#x9;KK04-04-049-025c&lt;br&gt;&#xA;न ह्यसङ्गत्य समरे पार्थं जेष्यामहे वयम् ।&#x9;KK04-04-049-026a&lt;br&gt;&#xA;सङ्गत्य समरे पार्थं सर्वे जेष्यमाहे वयम् ॥ ॥&#x9;KK04-04-049-026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/050/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/050/</guid>
      <description>&lt;p&gt;अध्यायः 050&lt;/p&gt;&#xA;&lt;p&gt;कृपेण स्वगर्हणममृष्यता कर्णेन तदुपालम्भः ॥ 1 ॥ तदसहिष्णुनाऽश्वत्थाम्ना समर्मोद्घाटनं कर्णदुर्योधनोपालम्भः ॥ 2 ॥&#xA;वैशम्पायन उवाच &#x9;KK04-04-050-001&lt;br&gt;&#xA;कृपस्य वचनं श्रुत्वा कर्णो राजन्युधाम्पतिः ।&#x9;KK04-04-050-001a&lt;br&gt;&#xA;पुनः प्रोवाच संरब्धो गर्हयन्ब्राह्मणं कृपम् ॥&#x9;KK04-04-050-001c&lt;br&gt;&#xA;कर्ण उवाच &#x9;KK04-04-050-002&lt;br&gt;&#xA;लक्षयाम्यहमाचार्यं भयाद्भक्तिं गतं रिपौ ।&#x9;KK04-04-050-002a&lt;br&gt;&#xA;भीतेन हि न योद्धव्यमहं योत्स्ये धनञ्जयम् ॥ &#x9;KK04-04-050-002c&lt;br&gt;&#xA;ननु वारुणमाग्नेयं याम्यं वायव्यमेव च ।&#x9;KK04-04-050-003a&lt;br&gt;&#xA;अस्त्रं ब्रह्मशिरश्चैव सत्वहीनस्य ते वृथा ॥&#x9;KK04-04-050-003c&lt;br&gt;&#xA;मित्रकार्यं कृतमिदं पितापुत्रैर्महारथैः ।&#x9;KK04-04-050-004a&lt;br&gt;&#xA;भर्तृपिण्डश्च निर्विष्टो यथेष्टं गन्तुमर्हथ ॥&#x9;KK04-04-050-004c&lt;br&gt;&#xA;भिक्षां हरस्व नित्यं त्वं यज्ञाननुचरस्व च ।&#x9;KK04-04-050-005a&lt;br&gt;&#xA;आमन्त्रणानि भुङ्क्ष्वाद्य माऽस्मान्युद्धेन भीषय ॥&#x9;KK04-04-050-005c&lt;br&gt;&#xA;भार्गवास्त्रं मया मुक्तं निर्दहेत्पृथिवीमिमाम् ।&#x9;KK04-04-050-006a&lt;br&gt;&#xA;किं पुनः पाण्डुपुत्राणामेकमर्जुनमाहवे ॥&#x9;KK04-04-050-006c&lt;br&gt;&#xA;आगमिष्यन्ति पदवीं मात्स्याः पाण्डवमाश्रिताः ।&#x9;KK04-04-050-007a&lt;br&gt;&#xA;कीचकानां तु बलिनां शत्रुसेनावमर्दिनाम् ॥&#x9;KK04-04-050-007c&lt;br&gt;&#xA;तानहं निहनिष्यामि भवता गम्यतां गृहम् ।&#x9;KK04-04-050-008a&lt;br&gt;&#xA;किं वेदवादिनां कार्यं परस्नेहानुभाषिणाम् ॥&#x9;KK04-04-050-008c&lt;br&gt;&#xA;तस्य तद्वचनं श्रुत्वा अश्वत्थामा प्रतापवान् ।&#x9;KK04-04-050-009a&lt;br&gt;&#xA;उवाच वदतांश्रेष्ठो दुर्योधनमवेक्ष्य च ॥&#x9;KK04-04-050-009c&lt;br&gt;&#xA;न च तावज्जिता गावो न च सीमान्तरं गताः ।&#x9;KK04-04-050-010a&lt;br&gt;&#xA;न हास्तिनपुरं प्राप्तास्त्वं च कर्ण विकत्थसे ॥&#x9;KK04-04-050-010c&lt;br&gt;&#xA;बहूनि धर्मशास्त्राणि पठन्ति द्विजसत्तमाः ।&#x9;KK04-04-050-011a&lt;br&gt;&#xA;तेषु किंस्विदिदं दृष्टं द्यूते जीयेत यन्नृपः ॥&#x9;KK04-04-050-011c&lt;br&gt;&#xA;सङ्ग्रामान्विपुलाञ्जित्वा लब्ध्वा च विपुलं धनम् ।&#x9;KK04-04-050-012a&lt;br&gt;&#xA;विजित्य च महीं कृत्स्नां नेह कत्थन्ति पण्डिताः ॥&#x9;KK04-04-050-012c&lt;br&gt;&#xA;पचत्यग्निरवाक्यस्तु तूष्णीं भाति दिवाकरः ।&#x9;KK04-04-050-013a&lt;br&gt;&#xA;तूष्णीं धारयते लोकान्वसुधा सचराचरान् ॥&#x9;KK04-04-050-013c&lt;br&gt;&#xA;चातुर्वर्ण्यस्य कर्माणि विहितानि महर्षिभिः ।&#x9;KK04-04-050-014a&lt;br&gt;&#xA;धनं यैरधिगन्तव्यं यच्च कुर्वन्न दुष्यति ॥&#x9;KK04-04-050-014c&lt;br&gt;&#xA;अधीत्य ब्राह्मणो वेदान्याजयेत यजेत वा ।&#x9;KK04-04-050-015a&lt;br&gt;&#xA;क्षत्रियो धनमाहृत्य यजेतैव न याजयेत् ॥&#x9;KK04-04-050-015c&lt;br&gt;&#xA;वैश्योऽधिगम्य वित्तानि वार्ताकर्माणि कारयेत् ॥&#x9;KK04-04-050-016ac&lt;br&gt;&#xA;शूद्रः शुश्रूषणं कुर्यात्त्रिषु वर्णेषु नित्यशः ।&#x9;KK04-04-050-017a&lt;br&gt;&#xA;वन्दनायोगविधिभिर्वैतसीं वृत्तिमाश्रितः ॥&#x9;KK04-04-050-017c&lt;br&gt;&#xA;वर्तमाना यथाशास्त्रं प्राप्य चापि महीमिमाम् ।&#x9;KK04-04-050-018a&lt;br&gt;&#xA;प्रकुर्वन्ति महाभागा यज्ञान्सुविपुलानपि ॥&#x9;KK04-04-050-018c&lt;br&gt;&#xA;का जातिस्तेषु सूतेयं केऽपि मन्त्राः क्रियाश्च काः ।&#x9;KK04-04-050-019a&lt;br&gt;&#xA;केयं वर्णेषु या राज्ञो वक्तृभोक्तृनियन्तृषु ॥&#x9;KK04-04-050-019c&lt;br&gt;&#xA;वैशम्पायन उवाच &#x9;KK04-04-050-020&lt;br&gt;&#xA;दुर्योधनमभिप्रेक्ष्य कर्णं च कुरुसंसदि ।&#x9;KK04-04-050-020a&lt;br&gt;&#xA;अश्वत्थामा भृशं क्रुद्धो दुर्योधनमतर्जयत् ॥&#x9;KK04-04-050-020c&lt;br&gt;&#xA;प्राप्य द्यूतेन को राज्यं क्षत्रियः स्तोष्टुर्महति ।&#x9;KK04-04-050-021a&lt;br&gt;&#xA;तथा नृशंसरूपोयं धार्तराष्ट्रश्च निर्घृणः ॥&#x9;KK04-04-050-021c&lt;br&gt;&#xA;तथाऽधिगम्य वित्तानि को विकत्थेद्विचक्षणः ।&#x9;KK04-04-050-022a&lt;br&gt;&#xA;निकृत्या वञ्चनायोगैश्चरन्वैतंसिको यथा ॥&#x9;KK04-04-050-022c&lt;br&gt;&#xA;कतमद्द्वैरथं युद्धं यत्राजैषीर्धनञ्जयम् ।&#x9;KK04-04-050-023a&lt;br&gt;&#xA;नकुलं सहदेवं वा धनं येषां त्वया हृतम् ॥&#x9;KK04-04-050-023c&lt;br&gt;&#xA;युधिष्ठिरो जितः कस्मिन्भीमश्च बलिनांवरः ।&#x9;KK04-04-050-024a&lt;br&gt;&#xA;इन्द्रप्रस्थं त्वया कस्मिन्सङ्ग्रामे निर्जितं पुरा ॥&#x9;KK04-04-050-024c&lt;br&gt;&#xA;तथैव कतमद्युद्धं यस्मिन्कृष्णा जिता त्वया ।&#x9;KK04-04-050-025a&lt;br&gt;&#xA;एकवस्त्रा सभां नीता क्षुद्रकर्मन्रजस्वला ॥&#x9;KK04-04-050-025c&lt;br&gt;&#xA;मूलमेषां महत्कृत्तं सारार्थी चन्दनं यथा ।&#x9;KK04-04-050-026a&lt;br&gt;&#xA;क्षुद्रं कर्म समास्थाय तत्र किं विदुरोऽब्रवीत् ॥&#x9;KK04-04-050-026c&lt;br&gt;&#xA;यथाशक्ति मनुष्याणाममर्षं लक्षयामहे ।&#x9;KK04-04-050-027a&lt;br&gt;&#xA;अन्येषामपि सत्वानामपि कीटपिपीलिकैः ॥&#x9;KK04-04-050-027c&lt;br&gt;&#xA;द्रौपद्याः सम्परिक्लेशं न क्षन्तुं पाण्डवोऽर्हति ।&#x9;KK04-04-050-028a&lt;br&gt;&#xA;क्षयाय धार्तराष्ट्राणां प्रादुर्भूतो धनञ्जयः ॥&#x9;KK04-04-050-028c&lt;br&gt;&#xA;त्वं पुनः पण्डितो भूत्वा ह्याचार्यं क्षेप्तुमिच्छसि ।&#x9;KK04-04-050-029a&lt;br&gt;&#xA;वैरान्तकरणो जिष्णुर्न नः शेषं करिष्यति ॥&#x9;KK04-04-050-029c&lt;br&gt;&#xA;नैव देवा न गन्धर्वा नासुरा न च राक्षसाः ।&#x9;KK04-04-050-030a&lt;br&gt;&#xA;भयादिह न युद्ध्येरन्पाण्डुपुत्रेण धीमता ॥&#x9;KK04-04-050-030c&lt;br&gt;&#xA;यं यमेकोपि सङ्क्रुद्धः सङ्ग्रामे निपतिष्यति ।&#x9;KK04-04-050-031a&lt;br&gt;&#xA;वृक्षं गरुडवद्वेगाद्विनिहत्यान्तमेष्यति ॥&#x9;KK04-04-050-031c&lt;br&gt;&#xA;त्वत्तो विशिष्टं वीर्येण धनुष्यमरराट्समम् ।&#x9;KK04-04-050-032a&lt;br&gt;&#xA;वासुदेवसमं युद्धे तं पार्थं को न पूजयेत् ॥&#x9;KK04-04-050-032c&lt;br&gt;&#xA;देवं दैवेन युद्ध्येत मानुषेण च मानुषम् ।&#x9;KK04-04-050-033a&lt;br&gt;&#xA;अस्त्रं ह्यस्त्रेण यो हन्यात्कोऽर्जुनेन समः पुमान् ॥&#x9;KK04-04-050-033c&lt;br&gt;&#xA;पुत्रादनवमः शिष्य इति धर्मविदो विदुः ।&#x9;KK04-04-050-034a&lt;br&gt;&#xA;एतेनापि निमित्तेन प्रियो द्रोणस्य पाण्डवः ॥&#x9;KK04-04-050-034c&lt;br&gt;&#xA;यथा त्वमकरोर्द्यूतमिन्द्रप्रस्थं यथाऽहरः ।&#x9;KK04-04-050-035a&lt;br&gt;&#xA;यथाऽनैषीः सभां कृष्णां तथा युध्यस्व पाण्डवम् ॥&#x9;KK04-04-050-035c&lt;br&gt;&#xA;अयं ते मातुलः प्राज्ञः क्षत्रधर्मस्य कोविदः ।&#x9;KK04-04-050-036a&lt;br&gt;&#xA;दुर्द्यूतदेवी गान्धारः शकुनिर्युद्ध्यतामिह ॥&#x9;KK04-04-050-036c&lt;br&gt;&#xA;नाक्षान्क्षिपति गाण्डीवं न कृतं द्वापरं न च ।&#x9;KK04-04-050-037a&lt;br&gt;&#xA;ज्वलतो निशितान्बाणांस्तांस्तान्क्षिपति गाण्डिवम् ॥&#x9;KK04-04-050-037c&lt;br&gt;&#xA;न हि गाण्डीवनिर्मुक्ता गृध्रपक्षाः सुतेजनाः ।&#x9;KK04-04-050-038a&lt;br&gt;&#xA;नान्तरेष्ववतिष्ठन्ते गिरीणामपि दारणाः ॥&#x9;KK04-04-050-038c&lt;br&gt;&#xA;अन्तकः पवनो मृत्युस्तथाऽग्निर्बडवामुखः ।&#x9;KK04-04-050-039a&lt;br&gt;&#xA;कुर्युरेते क्वचिच्छेषं न तु क्रुद्धो धनञ्जयः ॥&#x9;KK04-04-050-039c&lt;br&gt;&#xA;यथा सभायां द्यूतं त्वं मातुलेन महाकरोः ।&#x9;KK04-04-050-040a&lt;br&gt;&#xA;तथा युद्धस्व सङ्ग्रामे सौबलेन सुरक्षितः ॥&#x9;KK04-04-050-040c&lt;br&gt;&#xA;युद्ध्यतां काममाचार्यो नाहं योत्स्ये धनञ्जयम् ।&#x9;KK04-04-050-041a&lt;br&gt;&#xA;मत्स्यो ह्यस्माभिरायोध्यो यद्यागच्छेद्गवाम्पदम् ॥ ॥&#x9;KK04-04-050-041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/051/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/051/</guid>
      <description>&lt;p&gt;अध्यायः 051&lt;/p&gt;&#xA;&lt;p&gt;कर्णकृतद्रोणकृपाधिक्षेपसङ्क्रुद्धमश्वत्थामानम् प्रति भीष्मेण द्रोणादिप्रशंसनपूर्वकम् परिसान्त्वनम् ॥ 1 ॥ दुर्योधनेन भीष्मकर्णाभ्यां सह कृपद्रोणक्षमापनम् ॥ 2 ॥&#xA;वैशम्पायन उवाच &#x9;KK04-04-051-001&lt;br&gt;&#xA;ततः शान्तनवस्तत्र धर्मार्थकुशलं हितम् ।&#x9;KK04-04-051-001a&lt;br&gt;&#xA;दुर्योधनमिदं वाक्यमब्रवीत्कुरुसंसदि ॥&#x9;KK04-04-051-001c&lt;br&gt;&#xA;साधु पश्यति वै द्रोणः कृपः साध्वनुपश्यति ।&#x9;KK04-04-051-002a&lt;br&gt;&#xA;आचार्यपुत्रः सहजं निश्चितं साधु भाषते ॥&#x9;KK04-04-051-002c&lt;br&gt;&#xA;कर्णस्तु क्षत्रधर्मेण केवलं योद्धुमिच्छति ।&#x9;KK04-04-051-003a&lt;br&gt;&#xA;आचार्यो नावमन्तव्यः पुरुषेण विजानता ।&#x9;KK04-04-051-003c&lt;br&gt;&#xA;देशकालौ तु सम्प्रेक्ष्य योद्धव्यमिति मे मतिः ॥&#x9;KK04-04-051-003e&lt;br&gt;&#xA;यस्य सूर्यसमाः पञ्च सपत्नाः स्युः प्रहारिणः ।&#x9;KK04-04-051-004a&lt;br&gt;&#xA;कथमभ्युदये तेषां न प्रमुह्येत पण्डितः ॥&#x9;KK04-04-051-004c&lt;br&gt;&#xA;स्वार्थे सर्वे विमुह्यन्ति येऽपि धर्मविदो जनाः ।&#x9;KK04-04-051-005a&lt;br&gt;&#xA;तस्मात्तत्वं न जानाति यत्तु कार्यं नराधिपः ॥&#x9;KK04-04-051-005c&lt;br&gt;&#xA;धार्तराष्ट्रोपि दुर्बुद्धिः पश्यन्नपि धनञ्जयम् ।&#x9;KK04-04-051-006a&lt;br&gt;&#xA;नैव पश्यति नाघ्राति मन्दः क्रोधवशं गतः ॥&#x9;KK04-04-051-006c&lt;br&gt;&#xA;वैशम्पायन उवाच &#x9;KK04-04-051-007&lt;br&gt;&#xA;एवमुक्त्वा तु राजानं पुनर्द्रौणिमुवाच ह ।&#x9;KK04-04-051-007a&lt;br&gt;&#xA;प्राञ्जलिर्भरतश्रेष्ठः साम्ना बुद्धिमतांवरः ॥&#x9;KK04-04-051-007c&lt;br&gt;&#xA;कर्णो हि यदवोचत्त्वां तेजस्सञ्जननाय तत् ।&#x9;KK04-04-051-008a&lt;br&gt;&#xA;आचार्यपुत्रः क्षमतां महत्कार्यमुपस्थितम् ॥&#x9;KK04-04-051-008c&lt;br&gt;&#xA;नायं कालो विरोधस्य कौन्तेये समुपस्थिते ।&#x9;KK04-04-051-009a&lt;br&gt;&#xA;क्षन्तव्यं भवता सर्वमाचार्येण कृपेण च ॥&#x9;KK04-04-051-009c&lt;br&gt;&#xA;भवतां हि कृतास्त्रत्वं यथाऽऽदित्ये प्रभा तथा ।&#x9;KK04-04-051-010a&lt;br&gt;&#xA;यथा चन्द्रमसो लक्ष्मीः सर्वथा नापकृष्यते ।&#x9;KK04-04-051-010c&lt;br&gt;&#xA;एवं भवत्सु ब्राह्मण्यं ब्रह्मास्त्रं च प्रतिष्ठितम् ॥&#x9;KK04-04-051-010e&lt;br&gt;&#xA;चत्वार एकतो वेदाः क्षात्रमेकत्र दृश्यते ।&#x9;KK04-04-051-011a&lt;br&gt;&#xA;नैतत्समस्तमुभयं कस्मिंश्चिदनुशुश्रुम ।&#x9;KK04-04-051-011c&lt;br&gt;&#xA;अन्यत्र भारताचार्यात्सुपुत्रादिति मे मतिः ॥&#x9;KK04-04-051-011e&lt;br&gt;&#xA;वेदान्ताश्च पुराणानि इतिहासं पुरातनम् ।&#x9;KK04-04-051-012a&lt;br&gt;&#xA;जामदग्न्यमृते राजन्को द्रोणादधिको भवेत् ॥&#x9;KK04-04-051-012c&lt;br&gt;&#xA;ब्रह्मास्त्रं चैव वेदाश्च नैतदन्यत्र दृश्यते ॥&#x9;KK04-04-051-013ac&lt;br&gt;&#xA;आचार्यपुत्रः क्षमतां नायं कालो विभेदने ।&#x9;KK04-04-051-014a&lt;br&gt;&#xA;सर्वे संहत्य युद्ध्यामः पाकशासनिमागतम् ॥&#x9;KK04-04-051-014c&lt;br&gt;&#xA;बलस्य व्यसनानीह यान्युक्तानि मनीषिभिः ।&#x9;KK04-04-051-015a&lt;br&gt;&#xA;मुख्यो भेदो हि तेषां तु पापिष्ठो विदुषां मतः ॥&#x9;KK04-04-051-015c&lt;br&gt;&#xA;अश्वत्थामोवाच &#x9;KK04-04-051-016&lt;br&gt;&#xA;नैवं न्याय्यमिदं वाच्यमस्माकं पुरुषर्षभ ।&#x9;KK04-04-051-016a&lt;br&gt;&#xA;किन्तु रोषपरीतेन गुरुणा भाषिता गुणाः ॥&#x9;KK04-04-051-016c&lt;br&gt;&#xA;शत्रोरपि गुणा ग्राह्या दोषा वाच्या गुरोरपि ।&#x9;KK04-04-051-017a&lt;br&gt;&#xA;सर्वथा सर्वयत्नेन पुत्रे शिष्ये हितं वदेत् ॥&#x9;KK04-04-051-017c&lt;br&gt;&#xA;आचार्य एष क्षमतां शान्तिरत्र विधीयताम् ।&#x9;KK04-04-051-018a&lt;br&gt;&#xA;अभिद्यमाने तु गुरौ निवृत्तं रोषकारितम् ॥&#x9;KK04-04-051-018c&lt;br&gt;&#xA;वैशम्पायन उवाच &#x9;KK04-04-051-019&lt;br&gt;&#xA;ततो दुर्योधनो द्रोणं क्षमयामास भारत ।&#x9;KK04-04-051-019a&lt;br&gt;&#xA;सह कर्णेन भीष्मेण कृपं चैव महाबलम् ॥&#x9;KK04-04-051-019c&lt;br&gt;&#xA;द्रोण उवाच &#x9;KK04-04-051-020&lt;br&gt;&#xA;यदेतत्प्रथमं वाक्यं भीष्मः शान्तनवोऽब्रवीत् ।&#x9;KK04-04-051-020a&lt;br&gt;&#xA;तेनैवाहं प्रसन्नो वै परमत्र विधीयताम् ॥&#x9;KK04-04-051-020c&lt;br&gt;&#xA;यथा दुर्योधनं पार्थो नोपसर्पति सङ्गरे ।&#x9;KK04-04-051-021a&lt;br&gt;&#xA;साहसाद्यदि वा मोहात्तथा नीतिर्विधीयताम् ॥&#x9;KK04-04-051-021c&lt;br&gt;&#xA;वनवासे ह्यनिर्वृत्ते दर्शयेन्न धनञ्जयः ।&#x9;KK04-04-051-022a&lt;br&gt;&#xA;धनं चालभमानोऽत्र नाद्य तत्क्षन्तुमर्हति ॥&#x9;KK04-04-051-022c&lt;br&gt;&#xA;यथा नायं समायुञ्ज्याद्धार्तराष्ट्रं कथञ्चन ।&#x9;KK04-04-051-023a&lt;br&gt;&#xA;न च सेनां पराजय्यात्तथा नीतिर्विधीयताम् ॥&#x9;KK04-04-051-023c&lt;br&gt;&#xA;उक्तं दुर्योधनेनापि पुरस्ताद्वाक्यमीदृशम् ।&#x9;KK04-04-051-024a&lt;br&gt;&#xA;तदनुस्मृत्य गाङ्गेय यथावद्वक्तुमर्हसि ॥ ॥&#x9;KK04-04-051-024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/052/</guid>
      <description>&lt;p&gt;अध्यायः 052&lt;/p&gt;&#xA;&lt;p&gt;भीष्मेण दुर्योधनम् प्रति हेतूपन्यासपूर्वकं युधिष्ठिरम् प्रति श्रुतवनवासादिकालस्य परिसमाप्तिकथनम् ॥ 1 ॥ भीष्मेणार्जुनपराक्रमप्रशंसनपूर्वकम् पाण्डवैः सह सन्धिविधानेपि दुर्योधनेन तत्प्रतिषेधनम् ॥ 2 ॥ भीष्मेण द्रोणवचनाद्गोभिः सह दुर्योधनस्य प्रस्थापनपूर्वकं सेनाया व्यूहीकरणेन समराभियानम् ॥ 3 ॥&#xA;भीष्म उवाच &#x9;KK04-04-052-001&lt;br&gt;&#xA;कलाः काष्ठाश्च युज्यन्ते मुहूर्ताश्च दिनानि च ।&#x9;KK04-04-052-001a&lt;br&gt;&#xA;अर्धमासाश्च मासाश्च नक्षत्राणि ग्रहास्तथा ॥&#x9;KK04-04-052-001c&lt;br&gt;&#xA;ऋतवश्चापि युज्यन्ते तथा संवत्सरा अपि ।&#x9;KK04-04-052-002a&lt;br&gt;&#xA;एवं कालविभागेन कालचक्रं प्रवर्तते ॥&#x9;KK04-04-052-002c&lt;br&gt;&#xA;तेषां कालातिरेकेण ज्योतिषां च व्यतिक्रमात् ।&#x9;KK04-04-052-003a&lt;br&gt;&#xA;पञ्चमे पञ्चमे वर्षे द्वौ मासावधिमासकौ ॥&#x9;KK04-04-052-003c&lt;br&gt;&#xA;एषामभ्यधिका मासाः पञ्च च द्वादश क्षपाः ।&#x9;KK04-04-052-004a&lt;br&gt;&#xA;त्रयोदशानां वर्षाणामिति मे वर्तते मतिः ॥&#x9;KK04-04-052-004c&lt;br&gt;&#xA;पूर्वेद्युरेव निर्वृत्तस्ततो बीभत्सुरागतः ॥&#x9;KK04-04-052-005ac&lt;br&gt;&#xA;सर्वं यथावच्चरितं यद्यदेभिः प्रतिश्रुतम् ।&#x9;KK04-04-052-006a&lt;br&gt;&#xA;एवमेतद्ध्रुवं ज्ञात्वा ततो बीभत्सुरागतः ॥&#x9;KK04-04-052-006c&lt;br&gt;&#xA;सर्वे पञ्च महात्मानः सर्वे धर्मार्थकोविदाः ।&#x9;KK04-04-052-007a&lt;br&gt;&#xA;येषां युधिष्ठिरो राजा कस्माद्धर्मेऽपराध्नुयुः ॥&#x9;KK04-04-052-007c&lt;br&gt;&#xA;कामात्क्रोधाच्च लोभाच्च कामक्रोधभयादपि ।&#x9;KK04-04-052-008a&lt;br&gt;&#xA;स्नेहाद्वा यदि वा मोहाद्धर्मं नात्येति धर्मजः ॥&#x9;KK04-04-052-008c&lt;br&gt;&#xA;अलुब्धाश्चैव कौन्तेयाः कृतवन्तश्च दुष्करम् ।&#x9;KK04-04-052-009a&lt;br&gt;&#xA;न चापि केवलं राज्यमिच्छेयुस्ते ह्यधर्मतः ॥&#x9;KK04-04-052-009c&lt;br&gt;&#xA;तदैव ते हि विक्रान्तुमीषुः कौरवनन्दनाः ।&#x9;KK04-04-052-010a&lt;br&gt;&#xA;धर्मपाशनिबद्धास्तु न चेलुः क्षत्रियव्रतात् ॥&#x9;KK04-04-052-010c&lt;br&gt;&#xA;यश्चानृत इति ख्यातः स च गच्छेत्पराभवम् ।&#x9;KK04-04-052-011a&lt;br&gt;&#xA;वृणुयुर्मरणं पार्था नानृतत्वं कथञ्चन ॥&#x9;KK04-04-052-011c&lt;br&gt;&#xA;प्राप्ते तु काले स्वानर्थान्नोत्सृजेयुर्नरर्षभाः ।&#x9;KK04-04-052-012a&lt;br&gt;&#xA;अपि वज्रभृता गुप्तांस्तथावीर्या हि पाण्डवाः ॥&#x9;KK04-04-052-012c&lt;br&gt;&#xA;प्रतियुद्ध्येम समरे सर्वशस्त्रभृतांवरम् ॥&#x9;KK04-04-052-013ac&lt;br&gt;&#xA;तस्माद्यदत्र कल्याणं लोके सद्भिरनुष्ठितम् ।&#x9;KK04-04-052-014a&lt;br&gt;&#xA;तत्संविधीयतां शीघ्रं मा वो ह्यर्थोऽभ्यगात्परम् ॥&#x9;KK04-04-052-014c&lt;br&gt;&#xA;न हि पश्यामि सङ्ग्रामे कदाचिदपि कौरव ।&#x9;KK04-04-052-015a&lt;br&gt;&#xA;एकान्तसिद्धिं राजेन्द्र सम्प्राप्तश्च धनञ्जयः ॥&#x9;KK04-04-052-015c&lt;br&gt;&#xA;सम्प्रवृत्ते तु सङ्ग्रामे भावाभावौ जयाजयौ ।&#x9;KK04-04-052-016a&lt;br&gt;&#xA;अवश्यमेकं स्पृशतो दृष्टमेतदसंशयम् ॥&#x9;KK04-04-052-016c&lt;br&gt;&#xA;तस्माद्युद्धोपचरितं कर्म वा धर्मसंहितम् ।&#x9;KK04-04-052-017a&lt;br&gt;&#xA;क्रियतामाशु राजेन्द्र सम्प्राप्तश्च धनञ्जयः ॥&#x9;KK04-04-052-017c&lt;br&gt;&#xA;एको हि समरे पार्थः पृथिवीं निर्दहेच्छरैः ।&#x9;KK04-04-052-018a&lt;br&gt;&#xA;भ्रातृभिः सहितो भूत्वा किं पुनः कौरवान्रणे ।&#x9;KK04-04-052-018c&lt;br&gt;&#xA;तस्मात्सन्धिं कुरुश्रेष्ठ कुरुष्व यदि मन्यसे ॥&#x9;KK04-04-052-018e&lt;br&gt;&#xA;दुर्योधन उवाच &#x9;KK04-04-052-019&lt;br&gt;&#xA;नाहं राज्यं प्रदास्यामि पाण्डवेभ्यः पितामह ।&#x9;KK04-04-052-019a&lt;br&gt;&#xA;ग्रामं सेनां च दासांश्च स्वल्पं द्रव्यमपि प्रभो ।&#x9;KK04-04-052-019c&lt;br&gt;&#xA;युद्धोपचारिकं यत्तु तत्सर्वं संविधीयताम् ॥&#x9;KK04-04-052-019e&lt;br&gt;&#xA;वैशम्पायन उवाच &#x9;KK04-04-052-020&lt;br&gt;&#xA;भीष्मस्योपरते वाक्ये तथा दुर्योधनस्य च ।&#x9;KK04-04-052-020a&lt;br&gt;&#xA;प्राप्तमर्थ्यं च यद्वाक्यं द्रोणश्चाह द्विजोत्तमः ॥&#x9;KK04-04-052-020c&lt;br&gt;&#xA;यत्तु युद्धोपचरितं भवेद्वा धर्मसंहितम् ।&#x9;KK04-04-052-021a&lt;br&gt;&#xA;कस्त्वया सदृशो लोके भूयस्त्वं वक्तुमर्हसि ॥&#x9;KK04-04-052-021c&lt;br&gt;&#xA;अत्र या मामिका बुद्धिः श्रूयतां यदि रोचते ।&#x9;KK04-04-052-022a&lt;br&gt;&#xA;सर्वथा हि मया श्रेयो वक्तव्यं कुरुनन्दन ॥&#x9;KK04-04-052-022c&lt;br&gt;&#xA;राजा बलचतुर्भागं क्षिप्रमादाय गच्छतु ।&#x9;KK04-04-052-023a&lt;br&gt;&#xA;ततोऽपरश्चतुर्भागो गाः समादाय गच्छतु ।&#x9;KK04-04-052-023c&lt;br&gt;&#xA;वयं चार्धेन सैन्यस्य प्रतियोत्स्याम पाण्डवम् ॥&#x9;KK04-04-052-023e&lt;br&gt;&#xA;अहं भीष्मश्च कर्णश्च अश्वत्थामा कृपस्तथा ।&#x9;KK04-04-052-024a&lt;br&gt;&#xA;प्रतियोत्स्याम बीभत्सुमागतं कृतनिश्चयम् ॥&#x9;KK04-04-052-024c&lt;br&gt;&#xA;एवं राजा सुगुप्तः स्यान्न क्लैब्यं गन्तुमर्हति ।&#x9;KK04-04-052-025a&lt;br&gt;&#xA;मत्स्यं वा पुनरायातमथवापि शतक्रतुम् ।&#x9;KK04-04-052-025c&lt;br&gt;&#xA;अहमावारयिष्यामि वेलेव मकरालयम् ॥&#x9;KK04-04-052-025e&lt;br&gt;&#xA;वैशम्पायन उवाच &#x9;KK04-04-052-026&lt;br&gt;&#xA;तद्वाक्यं रुरुचे तेषां द्रोणेनोक्तं महात्मना ।&#x9;KK04-04-052-026a&lt;br&gt;&#xA;तथाहि कृतवान्राजा कौरवाणामनन्तरम् ॥&#x9;KK04-04-052-026c&lt;br&gt;&#xA;भीष्मः प्रस्थाप्य राजानं गोधनं तदनन्तरम् ।&#x9;KK04-04-052-027a&lt;br&gt;&#xA;सेनामुख्यान्व्यवस्थाप्य व्यूहितुं सम्प्रचक्रमे ॥&#x9;KK04-04-052-027c&lt;br&gt;&#xA;द्रोणस्योपरते वाक्ये भीष्मः प्रोवाच बुद्धिमान् ।&#x9;KK04-04-052-028a&lt;br&gt;&#xA;आचार्य मध्ये तिष्ठ त्वमश्वत्थामा तु सव्यतः ।&#x9;KK04-04-052-028c&lt;br&gt;&#xA;कृपः शारद्वतो धीमान्पार्श्वं रक्षतु दक्षिणम् ॥&#x9;KK04-04-052-028e&lt;br&gt;&#xA;विकर्णश्च महावीर्यो दुर्मुखश्च परन्तपः ।&#x9;KK04-04-052-029a&lt;br&gt;&#xA;शकुनिः सौबलश्चैव दुःसहश्च महाबलः ।&#x9;KK04-04-052-029c&lt;br&gt;&#xA;द्रोणस्य पार्श्वमजिताः पालयन्तु महाबलाः ॥&#x9;KK04-04-052-029e&lt;br&gt;&#xA;अग्रतः सूतपुत्रस्तु कर्णस्तिष्ठतु दंशितः ।&#x9;KK04-04-052-030a&lt;br&gt;&#xA;अहं सर्वस्य सैन्यस्य पश्चात्स्थास्यामि पालयन् ॥&#x9;KK04-04-052-030c&lt;br&gt;&#xA;सर्वे महारथाः शूरा महेष्वासा महाबलाः ।&#x9;KK04-04-052-031a&lt;br&gt;&#xA;युद्ध्यन्तु पाण्डवश्रेष्ठमागतं यत्नतो युधि ॥&#x9;KK04-04-052-031c&lt;br&gt;&#xA;वैशम्पायन उवाच &#x9;KK04-04-052-032&lt;br&gt;&#xA;अभेद्यं परसैन्यानां व्यूहं व्यूह्य कुरूत्तमः ।&#x9;KK04-04-052-032a&lt;br&gt;&#xA;वज्रगर्भं व्रीहिमुखं पद्मचन्द्रार्धमण्डलम् ॥&#x9;KK04-04-052-032c&lt;br&gt;&#xA;तस्य व्यूहस्य पश्चार्धे भीष्मश्चाथोद्यतायुधः ।&#x9;KK04-04-052-033a&lt;br&gt;&#xA;सौवर्णं तालमुच्छ्रित्य रथे तिष्ठन्नशोभत ॥ ॥&#x9;KK04-04-052-033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/053/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/053/</guid>
      <description>&lt;p&gt;अध्यायः 053&lt;/p&gt;&#xA;&lt;p&gt;इन्द्रेण सुदर्शननामनि कामगामिनि प्रासादे देवगणसमारोपणपूर्वकमर्जुनकुरुरणावलोकनाय गगनाङ्कणावतरणम् ॥ 1 ॥&#xA;वैशम्पायन उवाच &#x9;KK04-04-053-001&lt;br&gt;&#xA;ततः सुदर्शनं नाम प्रासादं हरिवाहनः ।&#x9;KK04-04-053-001a&lt;br&gt;&#xA;सर्वान्देवान्समारोप्य प्रययौ यत्र पाण्डवः ॥&#x9;KK04-04-053-001c&lt;br&gt;&#xA;स्थूणाराजिसहस्रं तु यत्र मध्ये प्रतिष्ठितम् ।&#x9;KK04-04-053-002a&lt;br&gt;&#xA;तत्र सूर्यपथेऽतिष्ठद्विमला महती सभा ॥&#x9;KK04-04-053-002c&lt;br&gt;&#xA;आदित्या वसवो रुद्रा अश्विनौ च मरुद्गणाः ।&#x9;KK04-04-053-003a&lt;br&gt;&#xA;तत्र श्वेतानि चक्राणि काञ्चनस्फाटिकानि च ॥&#x9;KK04-04-053-003c&lt;br&gt;&#xA;तथा चित्राणि छत्राणि दिव्यरूपाणि भारत ।&#x9;KK04-04-053-004a&lt;br&gt;&#xA;मणिरत्नविचित्राणि नानारूपाणि भागशः ।&#x9;KK04-04-053-004c&lt;br&gt;&#xA;आकाशे सह दृश्यन्ते भानुमन्ति शुभानि च ॥&#x9;KK04-04-053-004e&lt;br&gt;&#xA;अग्नेरिन्द्रस्य सोमस्य यमस्य वरुणस्य च ।&#x9;KK04-04-053-005a&lt;br&gt;&#xA;तथा धातुर्विधातुश्च मित्रस्य धनदस्य च ।&#x9;KK04-04-053-005c&lt;br&gt;&#xA;रुद्रस्य विष्णोः सवितुस्त्रिदशानां तथैव च ॥&#x9;KK04-04-053-005e&lt;br&gt;&#xA;काञ्चनानि च दामानि विविधाश्चोत्तमस्रजः ।&#x9;KK04-04-053-006a&lt;br&gt;&#xA;दिव्यपुष्पाभिसंवीतास्तत्र चित्राणि भेजिरे ॥&#x9;KK04-04-053-006c&lt;br&gt;&#xA;तस्मिंस्तु राजन्प्रासादे दिव्यरत्नविभूषिते ।&#x9;KK04-04-053-007a&lt;br&gt;&#xA;दिव्यगन्धसमायुक्ताः स्रजो दिव्याश्चकाशिरे ॥&#x9;KK04-04-053-007c&lt;br&gt;&#xA;दिव्यश्च वायुः प्रववौ गन्धमादाय सर्वशः ।&#x9;KK04-04-053-008a&lt;br&gt;&#xA;ऋतवः पुष्पमादाय समतिष्ठन्त भारत ॥&#x9;KK04-04-053-008c&lt;br&gt;&#xA;प्रजानां पतयः सप्त सप्त चैव महर्षयः ।&#x9;KK04-04-053-009a&lt;br&gt;&#xA;तत्र देवर्षयश्चैव देवराजं दिवौकसः ।&#x9;KK04-04-053-009c&lt;br&gt;&#xA;इन्द्रेण सहिताः सर्वे त्रिदशाश्च व्यवस्थिताः ॥&#x9;KK04-04-053-009e&lt;br&gt;&#xA;न पङ्को न रजस्तत्र प्रविवेश कथञ्चन ।&#x9;KK04-04-053-010a&lt;br&gt;&#xA;आदित्यश्च विरूक्षोत्र नातिवेलमिवातपत् ॥&#x9;KK04-04-053-010c&lt;br&gt;&#xA;दिव्यगन्धं समादाय वायुस्तत्राभिगच्छति ।&#x9;KK04-04-053-011a&lt;br&gt;&#xA;आकाशं च दिशः सर्वा दर्शनीयमदृश्यत ॥&#x9;KK04-04-053-011c&lt;br&gt;&#xA;तत्र देवाः समारुह्य तं दिव्यं सर्वतःप्रभम् ।&#x9;KK04-04-053-012a&lt;br&gt;&#xA;अम्बरे विमलेऽतिष्ठन्प्रासादं कामगामिनम् ॥&#x9;KK04-04-053-012c&lt;br&gt;&#xA;तत्र राजर्षयश्चैव समारुह्य दिवौकसः ।&#x9;KK04-04-053-013a&lt;br&gt;&#xA;श्वेतो राजा वसुमनास्तथा भद्रः प्रदर्शनः ॥&#x9;KK04-04-053-013c&lt;br&gt;&#xA;नृगो ययातिर्नहुषो मान्धाता भरतः कुरुः ।&#x9;KK04-04-053-014a&lt;br&gt;&#xA;अष्टकश्च शिबिश्चोभौ स च राजा पुरूरवाः ॥&#x9;KK04-04-053-014c&lt;br&gt;&#xA;डम्भोद्भवः कार्तवीर्यो ह्यर्जुनः सगरस्तथा ।&#x9;KK04-04-053-015a&lt;br&gt;&#xA;दिलीपः केरलः पूरुः शर्यातिः सोमकस्तदा ॥&#x9;KK04-04-053-015c&lt;br&gt;&#xA;हरिश्चन्द्रश्च तेजस्वी रघुर्दशरथस्तथा ।&#x9;KK04-04-053-016a&lt;br&gt;&#xA;भगीरथश्च राजर्षिः सर्वे च जनमेजय ॥&#x9;KK04-04-053-016c&lt;br&gt;&#xA;पाण्डुश्चैव महाराजश्चामरव्यजनोज्ज्वलः ।&#x9;KK04-04-053-017a&lt;br&gt;&#xA;छत्रेण ध्रियमाणेन राजसूयश्रिया वृतः ॥&#x9;KK04-04-053-017c&lt;br&gt;&#xA;एते चान्ये च बहवः पुण्यशीलाः शुचिव्रताः ।&#x9;KK04-04-053-018a&lt;br&gt;&#xA;कीर्तिमन्तो महावीर्यास्तत्रैवासन्दिवि स्थिताः ॥&#x9;KK04-04-053-018c&lt;br&gt;&#xA;गणाश्चाप्सरसां सर्वे गन्धर्वाश्चापि सर्वशः ।&#x9;KK04-04-053-019a&lt;br&gt;&#xA;दैत्यराक्षसयक्षाश्च सुपर्णाः पन्नगास्तथा ॥&#x9;KK04-04-053-019c&lt;br&gt;&#xA;वासवप्रमुखाः सर्वे देवाश्च सगणेश्वराः ।&#x9;KK04-04-053-020a&lt;br&gt;&#xA;आसंस्तत्र समारूढाः सङ्ग्रामं तं दिदृक्षवः ॥&#x9;KK04-04-053-020c&lt;br&gt;&#xA;इत्यम्बरे व्यवस्थाय प्रासादस्था दिवौकसः ।&#x9;KK04-04-053-021a&lt;br&gt;&#xA;एकस्य च बहूनां च युद्धं द्रष्टुं व्यवस्थिताः ॥&#x9;KK04-04-053-021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/054/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/054/</guid>
      <description>&lt;p&gt;अध्यायः 054&lt;/p&gt;&#xA;&lt;p&gt;सेनामध्ये दुर्योधनमनवलोकयताऽर्जुनेनोत्तरम् प्रति तत्पदवीमनु रथयापनचोदना ॥ 1 ॥ तथा बाणाभ्यां द्रोणाद्यभिवादनपूर्वकं ताभ्यामेव कर्णमूले कुशलप्रश्नः ॥ 2 ॥ द्रोणेन तत्कौशलश्लाघनम् ॥ 3 ॥&#xA;वैशम्पायन उवाच &#x9;KK04-04-054-001&lt;br&gt;&#xA;तथा व्यूढेष्वनीकेषु कौरवेयैर्महारथैः ।&#x9;KK04-04-054-001a&lt;br&gt;&#xA;उपायादर्जुनंस्तूर्णं रथघोषेण नादयन् ॥&#x9;KK04-04-054-001c&lt;br&gt;&#xA;ददृशुस्ते ध्वजाग्रं वै शुश्रुवुश्च रथस्वनम् ।&#x9;KK04-04-054-002a&lt;br&gt;&#xA;दोधूयमानस्य भृशं गाण्डीवस्य च निस्वनम् ॥&#x9;KK04-04-054-002c&lt;br&gt;&#xA;त्रिकोशमात्रं गत्वा तु पाण्डवः श्वेतवाहनः ।&#x9;KK04-04-054-003a&lt;br&gt;&#xA;सेनामुखमभिप्रेक्ष्य पार्थो वैराटिमब्रवीत् ॥&#x9;KK04-04-054-003c&lt;br&gt;&#xA;राजानं नात्र पश्यामि रथानीके व्यवस्थितम् ।&#x9;KK04-04-054-004a&lt;br&gt;&#xA;दक्षिणं पक्षमादाय कुरवो यान्त्युदङ्मुखाः ॥&#x9;KK04-04-054-004c&lt;br&gt;&#xA;उत्सृज्यैतद्रथानीकं महेष्वासाभिरक्षितम् ।&#x9;KK04-04-054-005a&lt;br&gt;&#xA;गवाग्रमभितो याहि यावत्पश्यामि मे रिपुम् ॥&#x9;KK04-04-054-005c&lt;br&gt;&#xA;गवाग्रमभितो गत्वा गाश्चैवाशु निवर्तय ।&#x9;KK04-04-054-006a&lt;br&gt;&#xA;यावदेते निवर्तन्ते कुरवो जवमास्थिताः ।&#x9;KK04-04-054-006c&lt;br&gt;&#xA;तावदेव पशून्सर्वान्निवर्तिष्ये तवाभिभो ॥&#x9;KK04-04-054-006e&lt;br&gt;&#xA;वैशम्पायन उवाच &#x9;KK04-04-054-007&lt;br&gt;&#xA;इत्युक्त्वा समरे पार्थो वैराटिमपराजितः ।&#x9;KK04-04-054-007a&lt;br&gt;&#xA;सव्यं पक्षमनुप्राप्य जवेनाश्वानचोदयत् ॥&#x9;KK04-04-054-007c&lt;br&gt;&#xA;ततोऽभ्यवादयत्पार्थो भीष्मं शान्तनवं कृपम् ।&#x9;KK04-04-054-008a&lt;br&gt;&#xA;द्वाभ्यां द्वाभ्यां तथाऽऽचार्यं द्रोणं प्रथमतः क्रमात् ॥&#x9;KK04-04-054-008c&lt;br&gt;&#xA;द्रोणं कृपं च भीष्मं च पृषत्कैरभ्यवादयत् ।&#x9;KK04-04-054-009a&lt;br&gt;&#xA;ततस्तत्सर्वमालोक्य द्रोणो वचनमब्रवीत् ॥&#x9;KK04-04-054-009c&lt;br&gt;&#xA;महारथमनुप्राप्तं दृष्ट्वा गाण्डीवधन्विनम् ।&#x9;KK04-04-054-010a&lt;br&gt;&#xA;न कश्चिद्योद्धुमिच्छेत न च गुप्तं स्वजीवितम् ।&#x9;KK04-04-054-010c&lt;br&gt;&#xA;अयं वीरश्च शूरश्च दुर्धर्षश्चैव संयुगे ॥&#x9;KK04-04-054-010e&lt;br&gt;&#xA;एतद्ध्वजाग्रं पार्थस्य दूरतः प्रतिदृश्यते ।&#x9;KK04-04-054-011a&lt;br&gt;&#xA;मेघः सविद्युत्स्तनितो रोरवीति च वानरः ॥&#x9;KK04-04-054-011c&lt;br&gt;&#xA;आस्थाय च रथं याति गाण्डीवं विक्षिपन्धनुः ॥&#x9;KK04-04-054-012ac&lt;br&gt;&#xA;अश्वानां स्तनतां शब्दो वहतां पाकशासनिम् ।&#x9;KK04-04-054-013a&lt;br&gt;&#xA;रथस्याम्बुधरस्येव श्रूयते भृशदारुणः ॥&#x9;KK04-04-054-013c&lt;br&gt;&#xA;दारयन्निव तेजस्वी वसुधां वासवात्मजः ।&#x9;KK04-04-054-014a&lt;br&gt;&#xA;एष दृष्ट्वा रथानीकमस्माकमरिमर्दनः ।&#x9;KK04-04-054-014c&lt;br&gt;&#xA;श्रीमान्वदान्यो धृतिमान्तत्करोति च पाण्डवः ॥&#x9;KK04-04-054-014e&lt;br&gt;&#xA;इमौ बाणावनुप्राप्तौ पादयोः प्रत्युपस्थितौ ।&#x9;KK04-04-054-015a&lt;br&gt;&#xA;रथस्याग्रे निखातौ मे चित्रपुङ्खावजिह्मगौ ॥&#x9;KK04-04-054-015c&lt;br&gt;&#xA;इमौ चाप्यपरौ बाणावभितः कर्णमूलयोः ।&#x9;KK04-04-054-016a&lt;br&gt;&#xA;संस्पृशन्तावतिक्रान्तौ पृष्ट्वेवानामयं भृशम् ॥&#x9;KK04-04-054-016c&lt;br&gt;&#xA;चिरदृष्टोऽयमस्माभिर्धर्मज्ञो बान्धवप्रियः ।&#x9;KK04-04-054-017a&lt;br&gt;&#xA;अतीव ज्वलते लक्ष्म्या पाण्डुपुत्रः प्रतापवान् ॥&#x9;KK04-04-054-017c&lt;br&gt;&#xA;निरुष्य च वने वासं कृत्वा कर्म सुदुष्करम् ।&#x9;KK04-04-054-018a&lt;br&gt;&#xA;अभिवादयते पार्थः पूजयन्मामरिन्दमः ॥&#x9;KK04-04-054-018c&lt;br&gt;&#xA;अमर्षेण हि सम्पूर्णो दुःखेन प्रतिबोधितः ।&#x9;KK04-04-054-019a&lt;br&gt;&#xA;अद्येमां भारतीं सेनामेको नाशयते ध्रुवम् ॥&#x9;KK04-04-054-019c&lt;br&gt;&#xA;द्व्यधिकं दशमुष्य वत्सराणां स्वजनेनाविदितस्त्रयोदशं च ।&#x9;KK04-04-054-020a&lt;br&gt;&#xA;ज्वलते रथमास्थितः किरीटी तम इव रात्रिजमभ्युदस्य सूर्यः ॥&#x9;KK04-04-054-020c&lt;br&gt;&#xA;रथी शरी चारुमाली निषङ्गी शङ्खी पताकी कवची किरीटी ।&#x9;KK04-04-054-021a&lt;br&gt;&#xA;खड्गी च धन्वी च विराजतेऽयं शिखीव यज्ञेषु घृतेन सिक्तः ॥ ॥&#x9;KK04-04-054-021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/055/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/055/</guid>
      <description>&lt;p&gt;अध्यायः 055&lt;/p&gt;&#xA;&lt;p&gt;अर्जुनेन सेनामध्ये सुयोधनानवलोकनेन तस्य गवामादानेन गमनसम्भावनया रथेन गवाग्रम् प्रत्यभियानम् ॥ 1 ॥ भीष्मेण पार्थभावविज्ञानात्सेनया सह तमनुधावनम् ॥ 2 ॥ गवान्तिकमुपगतवताऽर्जुनेन तद्रक्षिणां बाणगणैरभिहननेन गवां विनिवर्तनम् ॥ 3 ॥&#xA;वैशम्पायन उवाच &#x9;KK04-04-055-001&lt;br&gt;&#xA;तमदूरमुपायान्तं दृष्ट्वा पाण्डवमर्जुनम् ।&#x9;KK04-04-055-001a&lt;br&gt;&#xA;नारयः प्रेक्षितुं शेकुस्तपन्तं हि यथा रविम् ॥&#x9;KK04-04-055-001c&lt;br&gt;&#xA;स तं दृष्ट्वा रथानीकं पार्थः सारथिमब्रवीत् ।&#x9;KK04-04-055-002a&lt;br&gt;&#xA;इषुपातमात्रे सेनायाः स्थापयाश्वानरिन्दम ।&#x9;KK04-04-055-002c&lt;br&gt;&#xA;यावत्समीक्षे व्यूहेऽस्मिन्मम शत्रुं सुयोधनम् ॥&#x9;KK04-04-055-002a&lt;br&gt;&#xA;रक्तवैडूर्यविकृतं मणिप्रवरभूषितम् ।&#x9;KK04-04-055-003a&lt;br&gt;&#xA;परं जानाम्यहं तस्य ध्वजं दूरात्समुच्छ्रितम् ॥&#x9;KK04-04-055-003c&lt;br&gt;&#xA;यद्येनमिह पश्यामि दुर्बुद्धिमतिमानिनम् ।&#x9;KK04-04-055-004a&lt;br&gt;&#xA;यमाय प्रेषयिष्यामि सहायः स्याद्यदीश्वरः ॥&#x9;KK04-04-055-004c&lt;br&gt;&#xA;सर्वानन्याननादृत्य दृष्ट्वा तमतिमानिनम् ।&#x9;KK04-04-055-005a&lt;br&gt;&#xA;सिंहः क्षुद्रमृगस्येव पतिष्ये तस्य मूर्धनि ॥&#x9;KK04-04-055-005c&lt;br&gt;&#xA;हनिष्यामि तमेवाद्य शरैर्गाण्डीवनिःसृतैः ।&#x9;KK04-04-055-006a&lt;br&gt;&#xA;तस्मिन्हते भविष्यन्ति सर्व एव पराजिताः ॥&#x9;KK04-04-055-006c&lt;br&gt;&#xA;शरैश्च शमयिष्येऽहं धार्तराष्ट्रं ससौबलम् ।&#x9;KK04-04-055-007a&lt;br&gt;&#xA;असभ्यानां च वक्तारं कुरूणां किल किल्विषम् ॥&#x9;KK04-04-055-007c&lt;br&gt;&#xA;राजानं नेह पश्यामि निरामिषमिदं बलम् ।&#x9;KK04-04-055-008a&lt;br&gt;&#xA;अभिद्रवे ह राजानं व्यक्तमित्यत्र निर्भयः ॥&#x9;KK04-04-055-008c&lt;br&gt;&#xA;आस्थितो मध्यमाचार्योप्यश्वत्थामाऽप्यनन्तरम् ।&#x9;KK04-04-055-009a&lt;br&gt;&#xA;कृपकर्णौ पुरस्तात्तु महेष्वासौ व्यवस्थितौ ॥&#x9;KK04-04-055-009c&lt;br&gt;&#xA;भूरिश्रवाः सोमदत्तो बाह्लीकश्च जयद्रथः ।&#x9;KK04-04-055-010a&lt;br&gt;&#xA;दक्षिणं पक्षमाश्रित्य स्थिता युद्धविशारदाः ॥&#x9;KK04-04-055-010c&lt;br&gt;&#xA;साल्वराजो द्युमत्सेनो वृषसेनश्च सौबलः ।&#x9;KK04-04-055-011a&lt;br&gt;&#xA;दशार्णश्चैव कालिङ्गो वामं पक्षं समाश्रितः ॥&#x9;KK04-04-055-011c&lt;br&gt;&#xA;पृष्ठतः कुरुमुख्यश्च भीष्मस्तिष्ठति दंशितः ।&#x9;KK04-04-055-012a&lt;br&gt;&#xA;सोऽर्धसैन्येन बलवान्सर्वेषां नः पितामहः ॥&#x9;KK04-04-055-012c&lt;br&gt;&#xA;दुर्योधनं न पश्यामि क्व नु राजा स तिष्ठति ।&#x9;KK04-04-055-013a&lt;br&gt;&#xA;उत्सृज्यैतद्रथानीकं याहि यत्र सुयोधनः ॥&#x9;KK04-04-055-013c&lt;br&gt;&#xA;तं हत्वा सन्निवर्तिष्ये गाः स आदाय गच्छति ।&#x9;KK04-04-055-014a&lt;br&gt;&#xA;गवाग्रमभितो याहि यत्र राजा भविष्यति ॥&#x9;KK04-04-055-014c&lt;br&gt;&#xA;वैशम्पायन उवाच &#x9;KK04-04-055-015&lt;br&gt;&#xA;इत्युक्त्वा समरे पार्थो वैराटिमपराजितः ।&#x9;KK04-04-055-015a&lt;br&gt;&#xA;संस्पृशानो धनुर्दिव्यं त्वरमाणोऽगमत्तदा ॥&#x9;KK04-04-055-015c&lt;br&gt;&#xA;ततो भीष्मोऽब्रवीद्वाक्यं कुरुमध्ये परन्तपः ।&#x9;KK04-04-055-016a&lt;br&gt;&#xA;चिरदृष्टोऽयमस्माभिर्धर्मज्ञो बान्धवप्रियः ।&#x9;KK04-04-055-016c&lt;br&gt;&#xA;अतीव ज्वलते लक्ष्म्या पाकशासनिरागतः ।&#x9;KK04-04-055-017a&lt;br&gt;&#xA;एष दुर्योधनं पार्थो मार्गते निकृतिं स्मरन् ॥&#x9;KK04-04-055-017c&lt;br&gt;&#xA;सेनामत्यर्थमालोक्य त्वरते ग्रहणेऽस्य च ।&#x9;KK04-04-055-018a&lt;br&gt;&#xA;मृगं सिंह इवादातुमीक्षते पाकशासनिः ॥&#x9;KK04-04-055-018c&lt;br&gt;&#xA;नैषोऽन्तरेण राजानं बीभत्सुः स्थातुमर्हति ।&#x9;KK04-04-055-019a&lt;br&gt;&#xA;तस्य पार्ष्णि ग्रहीष्यामो जवेनाभिप्रधावतः ॥&#x9;KK04-04-055-019c&lt;br&gt;&#xA;न ह्येनमभिसङ्क्रुद्धमेको युद्ध्येत संयुगे ।&#x9;KK04-04-055-020a&lt;br&gt;&#xA;अन्यो देवान्महादेवात्कृष्णाद्वा देवकीसुतात् ।&#x9;KK04-04-055-020c&lt;br&gt;&#xA;आचार्याच्च सपुत्राद्वा भारद्वाजान्महारथात् ॥&#x9;KK04-04-055-020e&lt;br&gt;&#xA;किं नो गावः करिष्यन्ति द्रव्यं वा विपुलं तथा ।&#x9;KK04-04-055-021a&lt;br&gt;&#xA;दुर्योधनः पार्थगतः पुरा प्राणान्विमुञ्चति ॥&#x9;KK04-04-055-021c&lt;br&gt;&#xA;वैशम्पायन उवाच &#x9;KK04-04-055-022&lt;br&gt;&#xA;इत्युक्त्वा समरे भीष्मः सेनया सह कौरवः ।&#x9;KK04-04-055-022a&lt;br&gt;&#xA;अन्वधावत्तदा पार्थं धार्तराष्ट्रस्य रक्षणे ॥&#x9;KK04-04-055-022c&lt;br&gt;&#xA;विक्रोशमात्रं यात्वा तु पार्थो वैराटिमब्रवीत् ।&#x9;KK04-04-055-023a&lt;br&gt;&#xA;इषुपातमात्रे सेनायाः स्थापयाश्वानरिन्दम ॥&#x9;KK04-04-055-023c&lt;br&gt;&#xA;एतदग्रं गवां दृष्टं मन्दं वाहय सारथे ।&#x9;KK04-04-055-024a&lt;br&gt;&#xA;याह्युत्तरेण सेनाया गाश्चैव प्रविभज्य च ॥&#x9;KK04-04-055-024c&lt;br&gt;&#xA;परिक्षिप्य गवां यूथमत्र योत्स्ये सुयोधनम् ।&#x9;KK04-04-055-025a&lt;br&gt;&#xA;गच्छन्ति सत्वरा गावः सगोपाः परिमोचय ॥&#x9;KK04-04-055-025c&lt;br&gt;&#xA;तत्र गत्वा पशून्वीर सगोपान्परिमोचय ।&#x9;KK04-04-055-026a&lt;br&gt;&#xA;अन्तरेण च सेनायाः प्राङ्मुखो गच्छ चोत्तर ॥&#x9;KK04-04-055-026c&lt;br&gt;&#xA;इमे त्वतिरथाः सर्वे मम वीर्यपराक्रमम् ।&#x9;KK04-04-055-027a&lt;br&gt;&#xA;पश्यन्तु कुरवो युद्धे महेन्द्रस्येव दानवाः ॥&#x9;KK04-04-055-027c&lt;br&gt;&#xA;वैशम्पायन उवाच &#x9;KK04-04-055-028&lt;br&gt;&#xA;ततः स रथिनां श्रेष्ठो नाम विश्राव्य चात्मनः ।&#x9;KK04-04-055-028a&lt;br&gt;&#xA;निशिताग्राञ्शरांस्तीक्ष्णान्मुमोचान्तकसन्निभान् ॥&#x9;KK04-04-055-028c&lt;br&gt;&#xA;शलभैरिव चाकाशं धाराभिरिव पर्वतम् ।&#x9;KK04-04-055-029a&lt;br&gt;&#xA;निरावकाशमभवच्छरैः क्षिप्तैः किरीटिना ॥&#x9;KK04-04-055-029c&lt;br&gt;&#xA;विकीर्यमाणास्तु शरैस्ते योधा धार्तराष्ट्रिकाः ।&#x9;KK04-04-055-030a&lt;br&gt;&#xA;गाश्चैव न च पश्यन्ति पार्थमुक्तैरजिह्मगैः ॥&#x9;KK04-04-055-030c&lt;br&gt;&#xA;सा चापि बहुला सेना पार्थबाणाभिपीडिता ।&#x9;KK04-04-055-031a&lt;br&gt;&#xA;नापश्यद्विवृतां भूमिं नान्तरिक्षं दिशोपि वा ॥&#x9;KK04-04-055-031c&lt;br&gt;&#xA;अर्जुनस्तु तदा हृष्टो दर्शयन्वीर्यमात्मनः ।&#x9;KK04-04-055-032a&lt;br&gt;&#xA;पीडयामास सैन्यानि गाण्डीवप्रसृतैः शरैः ॥&#x9;KK04-04-055-032c&lt;br&gt;&#xA;तेषां नैवापयाने च नाभियाने भवन्मतिः ।&#x9;KK04-04-055-033a&lt;br&gt;&#xA;शीघ्रतामेव पार्थस्य पूजयन्तस्तु विस्मिताः ॥&#x9;KK04-04-055-033c&lt;br&gt;&#xA;चन्द्रावदातं सामुद्रं कुरुसैन्यभयङ्करम् ।&#x9;KK04-04-055-034a&lt;br&gt;&#xA;ततः शङ्खमुपाध्मासीद्द्विषतां रोमहर्षणम् ।&#x9;KK04-04-055-034c&lt;br&gt;&#xA;ज्याघोषं तलघोषं च कृत्वा भूतान्यमोहयत् ॥&#x9;KK04-04-055-034e&lt;br&gt;&#xA;तस्य शङ्खस्य शब्देन धनुषो निस्वनेन च ।&#x9;KK04-04-055-035a&lt;br&gt;&#xA;शब्देनामानुषाणां च भूतानां ध्वजवासिनाम् ।&#x9;KK04-04-055-035c&lt;br&gt;&#xA;वियद्गतानां देवानां मानुषाणां रवेण च ॥&#x9;KK04-04-055-035e&lt;br&gt;&#xA;ऊर्ध्वं पुच्छं विधून्वाना हेषमाणाः समन्ततः ।&#x9;KK04-04-055-036a&lt;br&gt;&#xA;गावः सवत्साः सन्त्रस्ता निवृत्ता दक्षिणां दिशम् ॥&#x9;KK04-04-055-036c&lt;br&gt;&#xA;ततः स समरे शूरो बीभत्सुः शत्रुपूगहा ।&#x9;KK04-04-055-037a&lt;br&gt;&#xA;गोपालांश्चोदयामास गावश्चोदयतेति च ॥&#x9;KK04-04-055-037c&lt;br&gt;&#xA;उत्तरं चाह बीभत्सुर्हर्षयन्पाण्डुनन्दनः ।&#x9;KK04-04-055-038a&lt;br&gt;&#xA;गवामग्रं समीक्षस्व गाश्चैवाशु निवर्तय ॥&#x9;KK04-04-055-038c&lt;br&gt;&#xA;यावदेते निवर्तन्ते कुरवो जवमास्थिताः ।&#x9;KK04-04-055-039a&lt;br&gt;&#xA;याह्युत्तरेण गाश्चैताः सैन्यानां च नृपात्मज ॥&#x9;KK04-04-055-039c&lt;br&gt;&#xA;पश्यन्तु कुरवः सर्वे मम वीर्यपराक्रमम् ॥&#x9;KK04-04-055-040ac&lt;br&gt;&#xA;वैशम्पायन उवाच &#x9;KK04-04-055-041&lt;br&gt;&#xA;ते लाभमिव मन्वानाः कुरवोऽर्जुनमाहवे ।&#x9;KK04-04-055-041a&lt;br&gt;&#xA;दृष्ट्वा यान्तमदूरस्थं क्षिप्रमभ्यपतन्रथैः ॥&#x9;KK04-04-055-041c&lt;br&gt;&#xA;हस्त्यश्वपरिवारेण महताऽभिविराजता ।&#x9;KK04-04-055-042a&lt;br&gt;&#xA;योधैः प्रासासिहस्तैश्च चापबाणोद्यतायुधैः ॥&#x9;KK04-04-055-042c&lt;br&gt;&#xA;तान्यनीकान्यशोभन्त कुरूणामाततायिनाम् ।&#x9;KK04-04-055-043a&lt;br&gt;&#xA;संसर्पन्त इवाकाशे विद्युत्वन्तो बलाहकाः ॥&#x9;KK04-04-055-043c&lt;br&gt;&#xA;तानि दृष्ट्वाऽप्यनीकानि निवर्तितरथानि च ।&#x9;KK04-04-055-044a&lt;br&gt;&#xA;पार्थोऽपि वायुवद्घोरं सैन्याग्रं व्यधुनोच्छरैः ॥&#x9;KK04-04-055-044c&lt;br&gt;&#xA;तां शत्रुसेनां तरसा प्रणुद्य गाश्चापि जित्वा धनुषा परेण ।&#x9;KK04-04-055-045a&lt;br&gt;&#xA;दुर्योधनायाभिमुखं प्रयान्तं कुरुप्रवीराः सहसाऽभ्यगच्छन् ॥&#x9;KK04-04-055-045c&lt;br&gt;&#xA;गोषु प्रयातासु जवेन मात्स्यान्किरीटिनं प्रीतियुतं च दृष्ट्वा ।&#x9;KK04-04-055-046a&lt;br&gt;&#xA;पशून्समादाय ततो निवृत्ता गोपाः समस्ताः प्रययुश्च राष्ट्रम् ॥ ॥&#x9;KK04-04-055-046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/056/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/056/</guid>
      <description>&lt;p&gt;अध्यायः 056&lt;/p&gt;&#xA;&lt;p&gt;अर्जुनेनोत्तरम् प्रति द्रोणकर्णादिरथानामसाधारणध्वजचिह्नप्रदर्शनपूर्वकं तत्तन्नामनिर्देशेन तत्तत्पराक्रमवर्णनम् ॥ 1 ॥&#xA;वैशम्पायन उवाच &#x9;KK04-04-056-001&lt;br&gt;&#xA;ततस्त्रीणि सहस्राणि रथानां च धनुष्मताम् ।&#x9;KK04-04-056-001a&lt;br&gt;&#xA;घोराणि कुरुवीराणां पर्यकीर्यन्त भारत ॥&#x9;KK04-04-056-001c&lt;br&gt;&#xA;कर्णो रथसहस्रेण प्रत्यगृह्णाद्धनञ्जयम् ।&#x9;KK04-04-056-002a&lt;br&gt;&#xA;भीष्मः शान्तनवो धीमान्सहस्रेण पुरस्कृतः ॥&#x9;KK04-04-056-002c&lt;br&gt;&#xA;तथा रथसहस्रेण भ्रातृभिः परिवारितः ।&#x9;KK04-04-056-003a&lt;br&gt;&#xA;पश्चाद्दुर्योधनोऽतिष्ठद्यशसा च श्रिया ज्वलन् ॥&#x9;KK04-04-056-003c&lt;br&gt;&#xA;अतिष्ठन्नवकाशेषु पादाताः सह वाजिभिः ।&#x9;KK04-04-056-004a&lt;br&gt;&#xA;भीमरूपाश्च मातङ्गास्तोमराङ्कुशचोदिताः ॥&#x9;KK04-04-056-004c&lt;br&gt;&#xA;तानि दृष्ट्वा ह्यनीकानि विततानि महात्मनाम् ।&#x9;KK04-04-056-005a&lt;br&gt;&#xA;वैराटिमुत्तरं तं तु प्रत्यभाषत पाण्डवः ॥&#x9;KK04-04-056-005c&lt;br&gt;&#xA;जाम्बूनदमयी वेदी ध्वजाग्रे यस्य दृश्यते ।&#x9;KK04-04-056-006a&lt;br&gt;&#xA;शोणाश्चाश्वा रथे युक्ता द्रोण एष प्रकाशते ॥&#x9;KK04-04-056-006c&lt;br&gt;&#xA;आचार्यो निपुणो धीमान्ब्रह्मविच्छूरसत्तमः ।&#x9;KK04-04-056-007a&lt;br&gt;&#xA;आहवे चाप्रतिद्वन्द्वो दूरपाती महारथः ॥&#x9;KK04-04-056-007c&lt;br&gt;&#xA;सुप्रसन्नो महावीरः कुरुष्वैनं प्रदक्षिणम् ।&#x9;KK04-04-056-008a&lt;br&gt;&#xA;अत्रैव चाविरोधेन एष धर्मः सनातनः ॥&#x9;KK04-04-056-008c&lt;br&gt;&#xA;यदि मे प्रहरेद्द्रोणः शरीरे मे प्रहृष्यतः ।&#x9;KK04-04-056-009a&lt;br&gt;&#xA;ततोऽस्मिन्प्रहरिष्यामि नान्यथा बुद्धिरस्ति मे ॥&#x9;KK04-04-056-009c&lt;br&gt;&#xA;भारताचार्यमुख्येन ब्राह्मणेन महात्मना ।&#x9;KK04-04-056-010a&lt;br&gt;&#xA;तेन मे युध्यमानस्य मन्दं वाहय सारथे ॥&#x9;KK04-04-056-010c&lt;br&gt;&#xA;ध्वजाग्रे सिंहलाङ्गूलो दिक्षु सर्वासु शोभते ।&#x9;KK04-04-056-011a&lt;br&gt;&#xA;भारताचार्यपुत्रस्तु सोऽश्वत्थामा विराजते ॥&#x9;KK04-04-056-011c&lt;br&gt;&#xA;ध्वजाग्रं दृश्यते यत्र बालसूर्यसमप्रभम् ।&#x9;KK04-04-056-012a&lt;br&gt;&#xA;दुर्जयः सर्वसैन्यानां देवैरपि सवासवैः ।&#x9;KK04-04-056-012c&lt;br&gt;&#xA;तेन मे युध्यमानस्य मन्दं वाहय सारथे ॥&#x9;KK04-04-056-012e&lt;br&gt;&#xA;ध्वजाग्रे गोवृषो यस्य काञ्चनोऽभिविराजते ।&#x9;KK04-04-056-013a&lt;br&gt;&#xA;आचार्यवरमुख्यस्तु कृप एष महारथः ॥&#x9;KK04-04-056-013c&lt;br&gt;&#xA;द्रोणेन च समो वीर्ये पितुर्मे परमः सखा ।&#x9;KK04-04-056-014a&lt;br&gt;&#xA;तेन मे युध्यमानस्य मन्दं वाहय सारथे ॥&#x9;KK04-04-056-014c&lt;br&gt;&#xA;यस्य काञ्चनकम्बूभिर्हस्तिकक्ष्यापरिष्कृतः ।&#x9;KK04-04-056-015a&lt;br&gt;&#xA;ध्वजः प्रकाशते दूराद्रथे विद्युद्गणोपमः ॥&#x9;KK04-04-056-015c&lt;br&gt;&#xA;एष वैकर्तनः कर्णः प्रतिमानं धनुष्मताम् ।&#x9;KK04-04-056-016a&lt;br&gt;&#xA;दृढवैरी सदाऽस्माकं नित्यं कटुकभाषणः ॥&#x9;KK04-04-056-016c&lt;br&gt;&#xA;यस्याश्रयबलादेव धार्तराष्ट्रः ससौबलः ।&#x9;KK04-04-056-017a&lt;br&gt;&#xA;अस्मान्निरस्य राज्याच्च पुनरद्यापि योत्स्यति ॥&#x9;KK04-04-056-017c&lt;br&gt;&#xA;एष वै स्पर्धते नित्यं मया सह सुदुर्जयः ।&#x9;KK04-04-056-018a&lt;br&gt;&#xA;जामदग्न्यस्य रामस्य शिष्यो ह्येष महारथः ॥&#x9;KK04-04-056-018c&lt;br&gt;&#xA;सर्वास्त्रकुशलः कर्णः सर्वशस्त्रभृतांवरः ।&#x9;KK04-04-056-019a&lt;br&gt;&#xA;युद्धेऽप्रतिमवीर्यश्च दृढवेधी पराक्रमी ॥&#x9;KK04-04-056-019c&lt;br&gt;&#xA;अद्याहं युद्धमेतेन करिष्ये सूतबन्धुना ।&#x9;KK04-04-056-020a&lt;br&gt;&#xA;द्रष्टा त्वमावयोर्युद्धं बलिवासवयोरिव ॥&#x9;KK04-04-056-020c&lt;br&gt;&#xA;महारथेन शूरेण सूतपुत्रेण धन्विना ।&#x9;KK04-04-056-021a&lt;br&gt;&#xA;तेन मे युध्यमानस्य शीघ्रं वाहय सारथे ॥&#x9;KK04-04-056-021c&lt;br&gt;&#xA;यस्य चैव रथोपस्थे नागो मणिमयो ध्वजः ।&#x9;KK04-04-056-022a&lt;br&gt;&#xA;एष दुर्योधनस्तत्र कौरवो यशसा वृतः ॥&#x9;KK04-04-056-022c&lt;br&gt;&#xA;लब्धलक्षो दृढं वेधी लघुहस्तः प्रतापवान् ।&#x9;KK04-04-056-023a&lt;br&gt;&#xA;तेन मे युध्यमानस्य शीघ्रं वाहय सारथे ॥&#x9;KK04-04-056-023c&lt;br&gt;&#xA;यस्तु श्वेतावदातेन पञ्चतालेन केतुना ।&#x9;KK04-04-056-024a&lt;br&gt;&#xA;वैडूर्यमयदण्डेन तालवृक्षेण राजते ॥&#x9;KK04-04-056-024c&lt;br&gt;&#xA;हस्तावापी बृहद्धन्वा सेनां तिष्ठति हर्षयन् ।&#x9;KK04-04-056-025a&lt;br&gt;&#xA;रामेण जामदग्न्येन द्वैरथेनाजितः पुरा ॥&#x9;KK04-04-056-025c&lt;br&gt;&#xA;शीघ्रश्च लघुवेधी च लघुहस्तः प्रतापवान् ।&#x9;KK04-04-056-026a&lt;br&gt;&#xA;एष शान्तनवो भीष्मः सर्वेषां नः पितामहः ॥&#x9;KK04-04-056-026c&lt;br&gt;&#xA;ककुदः सर्वसैन्यानां सर्वशस्त्रभृतांवरः ।&#x9;KK04-04-056-027a&lt;br&gt;&#xA;जयश्रियाऽवबद्धस्तु सुयोधनवशानुगः ।&#x9;KK04-04-056-027c&lt;br&gt;&#xA;पश्चादेष प्रयातव्यो न मे विघ्नकरो भवेत् ॥&#x9;KK04-04-056-027e&lt;br&gt;&#xA;इत्येतांस्त्वरितः पार्थः कथयित्वा तु चोत्तरे ।&#x9;KK04-04-056-028a&lt;br&gt;&#xA;रूपतश्चिह्नतश्चैव युद्धाय त्वरते पुनः ॥ ॥&#x9;KK04-04-056-028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/057/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/057/</guid>
      <description>&lt;p&gt;अध्यायः 057&lt;/p&gt;&#xA;&lt;p&gt;अर्जुनस्य भीष्मद्रोणादिभिः सह युद्धम् ॥ 1 ॥ अर्जुनेन कर्णस्य पराभवः ॥ 2 ॥&#xA;वैशम्पायन उवाच &#x9;KK04-04-057-001&lt;br&gt;&#xA;अश्वत्थामा ततस्तत्र कर्णं सम्प्रेक्ष्य वीर्यवान् ।&#x9;KK04-04-057-001a&lt;br&gt;&#xA;उवाच स्मयमानोऽसौ सूतपुत्रमरिन्दमम् ॥&#x9;KK04-04-057-001c&lt;br&gt;&#xA;कर्ण यस्त्वं सभामध्ये बह्वबद्धं विकत्थसे ।&#x9;KK04-04-057-002a&lt;br&gt;&#xA;न मे युधि समोऽस्तीति तदिदं प्रत्युपस्थितम् ॥&#x9;KK04-04-057-002c&lt;br&gt;&#xA;एषोऽन्तक इव क्रुद्धः सर्वभूतावमर्दनः ।&#x9;KK04-04-057-003a&lt;br&gt;&#xA;सङ्ग्रामशिरसो मध्ये दृम्भते केसरी यथा ॥&#x9;KK04-04-057-003c&lt;br&gt;&#xA;शूरोसि यदि सङ्ग्रामे दर्शयस्व सभां विना ॥&#x9;KK04-04-057-004ac&lt;br&gt;&#xA;यद्यशक्तोसि सङ्ग्रामे पार्थेनाद्भुतकर्मणा ।&#x9;KK04-04-057-005a&lt;br&gt;&#xA;पुनरेव सभां गत्वा धार्तराष्ट्रेण धीमता ।&#x9;KK04-04-057-005c&lt;br&gt;&#xA;मातुलं परिगृह्याशु मन्त्रयस्व यथासुखम् ॥&#x9;KK04-04-057-005e&lt;br&gt;&#xA;वैशम्पायन उवाच &#x9;KK04-04-057-006&lt;br&gt;&#xA;एवमुक्तस्तथा कर्णः क्रोधादुद्वृत्य लोचने ।&#x9;KK04-04-057-006a&lt;br&gt;&#xA;द्रोणपुत्रमिदं वाक्यमुवाच कुरुसन्निधौ ॥&#x9;KK04-04-057-006c&lt;br&gt;&#xA;नाहं बिभेमि बीभत्सोर्न कृष्णाद्देवकीसुतात् ।&#x9;KK04-04-057-007a&lt;br&gt;&#xA;पाण्डवेभ्योपि सर्वेभ्यः क्षत्रधर्ममनुव्रतः ॥&#x9;KK04-04-057-007c&lt;br&gt;&#xA;सत्वाधिकानां पुंसां तु धनुर्वेदोपजीविनाम् ।&#x9;KK04-04-057-008a&lt;br&gt;&#xA;गर्जतां जायते दर्पः स्वरश्च न विषीदति ॥&#x9;KK04-04-057-008c&lt;br&gt;&#xA;पश्यत्वाचार्यपुत्रो मामर्जुनेनातिरंहसा ।&#x9;KK04-04-057-009a&lt;br&gt;&#xA;युध्यमानं सुसंयुक्तं जयो वै मय्यवस्थितः ॥&#x9;KK04-04-057-009c&lt;br&gt;&#xA;वैशम्पायन उवाच &#x9;KK04-04-057-010&lt;br&gt;&#xA;ततः प्रहस्य बीभत्सुः कौन्तेयः श्वेतवाहनः ।&#x9;KK04-04-057-010a&lt;br&gt;&#xA;दिव्यमस्त्रं विकुर्वाणः प्रत्ययाद्रथिसत्तमः ॥&#x9;KK04-04-057-010c&lt;br&gt;&#xA;महात्मानं मन्दबुद्धिर्निश्वसन्धृतराष्ट्रजः ।&#x9;KK04-04-057-011a&lt;br&gt;&#xA;उवाच स महाराज राजा दुर्योधनस्तदा ॥&#x9;KK04-04-057-011c&lt;br&gt;&#xA;न विद्मो ह्यर्जुनं तत्र वसन्तं मत्स्यवेश्मनि ।&#x9;KK04-04-057-012a&lt;br&gt;&#xA;तेनेदं कर्ण मत्स्यानामग्रहीष्म धनं बहु ॥&#x9;KK04-04-057-012c&lt;br&gt;&#xA;एवं चेत्तर्हि गच्छामो विसृजन्तो धनं बहु ।&#x9;KK04-04-057-013a&lt;br&gt;&#xA;अयशो नातिवर्तेत लोकयोरुभयोरपि ॥&#x9;KK04-04-057-013c&lt;br&gt;&#xA;किं च युद्धात्परं नास्ति क्षत्रियाणां सुखावहम् ।&#x9;KK04-04-057-014a&lt;br&gt;&#xA;तस्मात्पार्थेन सङ्ग्रामं कुर्महे न पलायनम् ॥&#x9;KK04-04-057-014c&lt;br&gt;&#xA;एतावदुक्त्वा राजा वै ह्यभियानमियेष सः ।&#x9;KK04-04-057-015a&lt;br&gt;&#xA;तथा दशसहस्राणि वीराणां हि धनुष्मताम् ।&#x9;KK04-04-057-015c&lt;br&gt;&#xA;अभ्यद्रवंस्तदा पार्थं शलभा इव पावकम् ॥&#x9;KK04-04-057-015e&lt;br&gt;&#xA;वर्मिता वाजिनस्तत्र सम्भृताश्च पदातिभिः ।&#x9;KK04-04-057-016a&lt;br&gt;&#xA;भीमरूपाश्च मातङ्गास्तोमराङ्कुशपाणिभिः ॥&#x9;KK04-04-057-016c&lt;br&gt;&#xA;अधिष्ठिताः सुसंयत्तैर्हस्तिशिक्षाविशारदैः ।&#x9;KK04-04-057-017a&lt;br&gt;&#xA;अभ्यद्रवन्सुसङ्क्रुद्धाश्चापहस्तोद्यतायुधाः ॥&#x9;KK04-04-057-017c&lt;br&gt;&#xA;पञ्च चैनं रथोदग्रास्त्वरिताः पर्यवारयन् ।&#x9;KK04-04-057-018a&lt;br&gt;&#xA;द्रोणो भीष्मश्च कर्णश्च कुरुराजश्च वीर्यवान् ॥&#x9;KK04-04-057-018c&lt;br&gt;&#xA;अश्वत्थामा महाबाहुर्धनुर्वेदपरायणः ।&#x9;KK04-04-057-019a&lt;br&gt;&#xA;इषूंश्च सम्यगस्यन्तो जीमूता इव वार्षिकाः ॥&#x9;KK04-04-057-019c&lt;br&gt;&#xA;ते लाभमिव मन्वानाः प्रत्यगृह्णन्धनञ्जयम् ।&#x9;KK04-04-057-020a&lt;br&gt;&#xA;शरौघानभिवर्षन्तो नादयन्तो दिशो दश ॥&#x9;KK04-04-057-020c&lt;br&gt;&#xA;ततः प्रहस्य बीभत्सुः कौन्तेयः श्वेतवाहनः ।&#x9;KK04-04-057-021a&lt;br&gt;&#xA;दिव्यमस्त्रं प्रकुर्वाणः प्रत्ययाद्रथिसत्तमान् ॥&#x9;KK04-04-057-021c&lt;br&gt;&#xA;यथा रश्मिभिरादित्यः प्रच्छादयति मेदिनीम् ।&#x9;KK04-04-057-022a&lt;br&gt;&#xA;तथा गाण्डीवनिर्मुक्तैः शरैराच्छादयद्दिशः ॥&#x9;KK04-04-057-022c&lt;br&gt;&#xA;न रथानां न चाश्वानां न ध्वजानां न वर्मिणाम् ।&#x9;KK04-04-057-023a&lt;br&gt;&#xA;अतिविद्धैः शितैर्बाणैरासीद्द्व्यङ्गुलिरन्तरम् ॥&#x9;KK04-04-057-023c&lt;br&gt;&#xA;दैवयोगाद्धि पार्थस्य हयानामुत्तरस्य च ।&#x9;KK04-04-057-024a&lt;br&gt;&#xA;शिक्षाबलोपपन्नत्वादस्त्राणां वै परिक्रमात् ।&#x9;KK04-04-057-024c&lt;br&gt;&#xA;ध्वजगाण्डीवयोश्चापि दैव्या शक्त्या च मायया ॥&#x9;KK04-04-057-024e&lt;br&gt;&#xA;इतस्ततश्च संयाने दूरे वाऽप्यथवाऽन्तिके ।&#x9;KK04-04-057-025a&lt;br&gt;&#xA;दुर्गे विषमजाते वा स्थले निम्ने तथा क्षितौ ।&#x9;KK04-04-057-025c&lt;br&gt;&#xA;न च रुध्येद्गतिस्तस्य रथस्य मनसो यथा ॥&#x9;KK04-04-057-025e&lt;br&gt;&#xA;समरेषु तु विद्वांसस्तस्य तांस्तान्परिक्रमान् ।&#x9;KK04-04-057-026a&lt;br&gt;&#xA;वीर्यमत्यद्भुतं दृष्ट्वा तथा पार्थस्य तद्बलम् ।&#x9;KK04-04-057-026c&lt;br&gt;&#xA;त्रेसुरेवं परे भीताः पराङ्मुखरथा अपि ।&#x9;KK04-04-057-026e&lt;br&gt;&#xA;कालाग्निमिव बीभत्सुं निर्दहन्तमिव प्रजाः ।&#x9;KK04-04-057-027a&lt;br&gt;&#xA;नारयः प्रेक्षितुं शेकुर्ज्वलन्तमिव पावकम् ॥&#x9;KK04-04-057-027c&lt;br&gt;&#xA;तानि भिन्नान्यनीकानि रेजुरर्जुनमार्गणैः ।&#x9;KK04-04-057-028a&lt;br&gt;&#xA;तिग्मांशोश्च घनाभ्राणि व्याप्तानीव गभस्तिभिः ॥&#x9;KK04-04-057-028c&lt;br&gt;&#xA;अशोकानां वनानीव सञ्चितैः कुसुमैः शुभैः ।&#x9;KK04-04-057-029a&lt;br&gt;&#xA;पार्थः संरञ्जयामास रुधिरेणाकुलं बलम् ॥&#x9;KK04-04-057-029c&lt;br&gt;&#xA;सहस्रशोऽर्जुनशरैश्छिन्नान्युच्चावचानि च ।&#x9;KK04-04-057-030a&lt;br&gt;&#xA;छत्राणि च पताकाश्च खेऽभ्युवाह सदागतिः ॥&#x9;KK04-04-057-030c&lt;br&gt;&#xA;ये ह्यर्जुनबलत्रस्ताः परिपेतुर्दिशो दश ।&#x9;KK04-04-057-031a&lt;br&gt;&#xA;रथात्तं देशमुत्सृज्य पार्थच्छिन्नयुगा हयाः ॥&#x9;KK04-04-057-031c&lt;br&gt;&#xA;निकृत्तपूर्वचरणास्ते निपेतुः शितैः शरैः ।&#x9;KK04-04-057-032a&lt;br&gt;&#xA;शिरोभिः प्रथमं जग्मुर्मेदिनीं जघनैर्हयाः ॥&#x9;KK04-04-057-032c&lt;br&gt;&#xA;चक्षुर्नासाविषाणेषु दन्तवेष्टेषु च द्विपान् ।&#x9;KK04-04-057-033a&lt;br&gt;&#xA;मर्मस्वन्येषु चाहत्य तथा निघ्नन्गजोत्तमाः ॥&#x9;KK04-04-057-033c&lt;br&gt;&#xA;कौरवाणां गजानां च शरीरैर्गतचेतसाम् ।&#x9;KK04-04-057-034a&lt;br&gt;&#xA;क्षणेन संवृता भूमिर्मेघैरिव नभस्थलम् ॥&#x9;KK04-04-057-034c&lt;br&gt;&#xA;अस्त्रैर्दिव्यैर्महाबाहुरर्जुनः प्रहसन्निव ।&#x9;KK04-04-057-035a&lt;br&gt;&#xA;बडवामुखसम्भूतः कालाग्निरिव संवृतः ॥&#x9;KK04-04-057-035c&lt;br&gt;&#xA;यथा युगान्तसमये सर्वं स्थावरजङ्गमम् ।&#x9;KK04-04-057-036a&lt;br&gt;&#xA;कालपक्वमशेषेण धक्ष्येदुग्रशिखः शिखी ॥&#x9;KK04-04-057-036c&lt;br&gt;&#xA;तद्वत्पार्थोऽस्त्रतेजोभिर्धनुषो निस्वनेन च ।&#x9;KK04-04-057-037a&lt;br&gt;&#xA;दैवाद्वीर्याच्च बीभत्सुस्तस्मिन्दौर्योधने बले ॥&#x9;KK04-04-057-037c&lt;br&gt;&#xA;रणे शक्तिममित्राणां प्रणीयोपनिनाय सः ।&#x9;KK04-04-057-038a&lt;br&gt;&#xA;चेष्टां प्रायेण भूतानां रात्रिः प्राणभृतामिव ॥&#x9;KK04-04-057-038c&lt;br&gt;&#xA;सोऽतीयात्सहसा शत्रून्सहसा तेऽभिपेदिरे ।&#x9;KK04-04-057-039a&lt;br&gt;&#xA;शीघ्रादूरं दृढामोघमस्त्रमस्यातिमानुषम् ।&#x9;KK04-04-057-039c&lt;br&gt;&#xA;दृष्ट्वा ते कौरवा भीता अतिमानुषविक्रमम् ॥&#x9;KK04-04-057-039e&lt;br&gt;&#xA;खगपत्राभिसंवीतैः खाविष्टैः खगमैरिव ।&#x9;KK04-04-057-040a&lt;br&gt;&#xA;अर्जुनस्य खमावव्रे लोहितप्राणपैः खगैः ॥&#x9;KK04-04-057-040c&lt;br&gt;&#xA;अर्जुनेन विनिर्मुक्ताः शरा गाण्डीवधन्वना ।&#x9;KK04-04-057-041a&lt;br&gt;&#xA;तार्क्ष्यवेगा इवाकाशे ससञ्जुः परमर्मसु ॥&#x9;KK04-04-057-041c&lt;br&gt;&#xA;वर्माणि सारथिश्चैव हेमजालानि वाजिनाम् ।&#x9;KK04-04-057-042a&lt;br&gt;&#xA;किरीटं सूर्यसङ्काशं वैयाघ्रमथ चर्म च ॥&#x9;KK04-04-057-042c&lt;br&gt;&#xA;ततः सर्वाणि गात्राणि रथस्य द्विषतां शरैः ।&#x9;KK04-04-057-043a&lt;br&gt;&#xA;नीहारेणेव भूतानि छन्नानीह चकाशिरे ॥&#x9;KK04-04-057-043c&lt;br&gt;&#xA;सकृदेव न तं शेकुः कथमभ्यसितुं परे ।&#x9;KK04-04-057-044a&lt;br&gt;&#xA;अनभ्यस्तः पुनस्तैर्हि रथः सोभिपपात तान् ॥&#x9;KK04-04-057-044c&lt;br&gt;&#xA;तच्छरा द्विट्शरीरेषु यथा च न ससञ्जिरे ।&#x9;KK04-04-057-045a&lt;br&gt;&#xA;द्विधाऽनीकेषु बीभत्सोर्न ससज्ज रथस्तथा ॥&#x9;KK04-04-057-045c&lt;br&gt;&#xA;स तद्धि क्षोभयामास विगाह्यारिबलं रथी ।&#x9;KK04-04-057-046a&lt;br&gt;&#xA;अनन्तवेगो भुजगः क्रीडन्निव महार्णवे ॥&#x9;KK04-04-057-046c&lt;br&gt;&#xA;अस्यतो नित्यमत्यर्थं सर्वघोषाधिकस्तथा ।&#x9;KK04-04-057-047a&lt;br&gt;&#xA;सन्नादः श्रूयते भूतैर्धनुषश्च किरीटिनः ॥&#x9;KK04-04-057-047c&lt;br&gt;&#xA;सञ्च्छिन्नास्तत्र मातङ्गा बाणैरल्पान्तरान्तरैः ।&#x9;KK04-04-057-048a&lt;br&gt;&#xA;संस्यूतास्तत्र दृश्यन्ते मेघा इव गभस्तिभिः ॥&#x9;KK04-04-057-048c&lt;br&gt;&#xA;दिशोऽनुभ्रमतः सर्वा सव्यदक्षिणमस्यतः ।&#x9;KK04-04-057-049a&lt;br&gt;&#xA;सततं दृश्यते युद्धे सायकासनमण्डलम् ॥&#x9;KK04-04-057-049c&lt;br&gt;&#xA;पतन्त्यरूपेषु यथा चक्षूंषि न कदाचन ।&#x9;KK04-04-057-050a&lt;br&gt;&#xA;नालक्ष्येषु शराः पेतुस्तस्य गाण्डीवधन्वनः ॥&#x9;KK04-04-057-050c&lt;br&gt;&#xA;महागजसहस्रस्य युगपन्मृद्नतो वनम् ।&#x9;KK04-04-057-051a&lt;br&gt;&#xA;कौन्तेयरथमार्गस्तु रणे घोरतरोऽभवत् ॥&#x9;KK04-04-057-051c&lt;br&gt;&#xA;नूनं पार्थजयैषित्वाच्छक्रः सर्वामरैः सह ।&#x9;KK04-04-057-052a&lt;br&gt;&#xA;हन्त्यस्मानिति मन्यन्ते पार्थेनैवार्दिताः परे ॥&#x9;KK04-04-057-052c&lt;br&gt;&#xA;घ्नन्तमत्यर्थमहितान्सव्यसाचिनमाहवे ।&#x9;KK04-04-057-053a&lt;br&gt;&#xA;कालमर्जुनरूपेण ग्रसन्तमिव च प्रजाः ॥&#x9;KK04-04-057-053c&lt;br&gt;&#xA;कुरुसेनाशरीराणि पार्थेनानाहतान्यपि ।&#x9;KK04-04-057-054a&lt;br&gt;&#xA;पेतुः पार्थहतानीव पार्थकर्मानुदर्शनात् ॥&#x9;KK04-04-057-054c&lt;br&gt;&#xA;ओषधीनां शिरांसीव कालपक्तिसमन्वयात् ।&#x9;KK04-04-057-055a&lt;br&gt;&#xA;अवनेमुः कुरूणां हि शिरांस्यर्जुनजाद्भयात् ॥&#x9;KK04-04-057-055c&lt;br&gt;&#xA;चकार चार्जुनः क्रोधाद्विमुखान्रुषितानपि ॥&#x9;KK04-04-057-056ac&lt;br&gt;&#xA;अर्जुनेनापि भिन्नानि बलाग्राणि पुनः क्वचित् ।&#x9;KK04-04-057-057a&lt;br&gt;&#xA;चक्रुर्लोहितधाराभिर्धरणीं लोहितोत्तराम् ॥&#x9;KK04-04-057-057c&lt;br&gt;&#xA;लोहितेनापि सम्पृक्तैः पांसुभिः पवनोद्धतैः ।&#x9;KK04-04-057-058a&lt;br&gt;&#xA;तेनैव च समुद्धूतैः सूक्ष्मैर्लोहितबिन्दुभिः ॥&#x9;KK04-04-057-058c&lt;br&gt;&#xA;लोहितार्द्रैः प्रहरणैः प्रभग्ना लोहितोक्षिताः ।&#x9;KK04-04-057-059a&lt;br&gt;&#xA;लोहितेषु निमग्नास्ते निहताश्च किरीटिना ॥&#x9;KK04-04-057-059c&lt;br&gt;&#xA;बभूवुर्लोहितास्तत्र भृशमादित्यरश्मयः ।&#x9;KK04-04-057-060a&lt;br&gt;&#xA;आकाशं तत्क्षणेनासीत्सन्ध्याभ्रमिव लोहितम् ॥&#x9;KK04-04-057-060c&lt;br&gt;&#xA;अप्यस्तं प्राप्य चादित्यो निवर्तेत न पाण्डवः ।&#x9;KK04-04-057-061a&lt;br&gt;&#xA;निवर्तन्ते न जित्वारिं नित्यजल्पविचक्षणाः ॥&#x9;KK04-04-057-061c&lt;br&gt;&#xA;तान्सर्वान्समरे शूरान्पौरुषे पर्यवस्थितान् ।&#x9;KK04-04-057-062a&lt;br&gt;&#xA;दिव्यैरस्त्रैरमोघात्मा सर्वानार्च्छद्धनुर्धरान् ॥&#x9;KK04-04-057-062c&lt;br&gt;&#xA;स तु द्रोणं त्रिसप्तत्या नाराचानां समार्पयत् ।&#x9;KK04-04-057-063a&lt;br&gt;&#xA;अशीत्या शकुनिं चैव द्रौणिमप्याशु सप्तभिः ॥&#x9;KK04-04-057-063c&lt;br&gt;&#xA;दुःसहं दशभिर्बाणैरर्जुनः समविध्यत ।&#x9;KK04-04-057-064a&lt;br&gt;&#xA;दुश्शासनं द्वादशभिः कृपं शारद्वतं त्रिभिः ।&#x9;KK04-04-057-064c&lt;br&gt;&#xA;भीष्मं शान्तनवं षष्ट्या प्रत्यविध्यत्स्तनान्तरे ॥&#x9;KK04-04-057-064e&lt;br&gt;&#xA;स कर्णं कर्णिनाऽविध्यत्पीतेन निशितेन च ।&#x9;KK04-04-057-065a&lt;br&gt;&#xA;वासविर्द्विषतां मध्ये विव्याध परमेषुणा ॥&#x9;KK04-04-057-065c&lt;br&gt;&#xA;स कर्णं सतनुत्राणं निर्भिद्य निशितः शरः ।&#x9;KK04-04-057-066a&lt;br&gt;&#xA;अगच्छद्दानयन्भूमिं चोदितो दृढधन्वना ॥&#x9;KK04-04-057-066c&lt;br&gt;&#xA;ततोऽस्य वाहान्व्यहनच्चतुर्भिश्चतुरः क्षुरैः ।&#x9;KK04-04-057-067a&lt;br&gt;&#xA;सारथेश्च शिरः कायादपाहरदरिन्दमः ।&#x9;KK04-04-057-067c&lt;br&gt;&#xA;अर्धचन्द्रेण चिच्छेद चापं तस्य करे स्थितम् ॥&#x9;KK04-04-057-067e&lt;br&gt;&#xA;तस्मिन्विद्धे महाभागे कर्णे सर्वास्त्रपारगे ।&#x9;KK04-04-057-068a&lt;br&gt;&#xA;हताश्वसूते विरथे ततोऽनीकमभज्यत ॥ ॥&#x9;KK04-04-057-068c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/058/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/058/</guid>
      <description>&lt;p&gt;अध्यायः 058&lt;/p&gt;&#xA;&lt;p&gt;अर्जुनेन रणे विकर्णादिपराभवनपूर्वकं कर्णानुजहननम् ॥ 1 ॥ अर्जुनपराजितेन कर्णेन रणाङ्कणादपयानम् ॥ 2 ॥&#xA;वैशम्पायन उवाच &#x9;KK04-04-058-001&lt;br&gt;&#xA;तत्प्रभग्नं बलं सर्वं विपुलौघस्वनं तथा ।&#x9;KK04-04-058-001a&lt;br&gt;&#xA;भीष्ममासाद्य सन्तस्थौ वेलामिव महोदधिः ॥&#x9;KK04-04-058-001c&lt;br&gt;&#xA;तानि सर्वाणि गाङ्गेयः समाश्वास्य परन्तपः ।&#x9;KK04-04-058-002a&lt;br&gt;&#xA;ततो व्यूह्य महाबाहुः समरेष्वपराजितः ॥&#x9;KK04-04-058-002c&lt;br&gt;&#xA;रथनागाश्वकलिकं युयुजे युद्धकोविदः ।&#x9;KK04-04-058-003a&lt;br&gt;&#xA;अभेद्यं परसैन्यानां शूरैरपि समीक्षितम् ॥&#x9;KK04-04-058-003c&lt;br&gt;&#xA;आचार्यदुर्योधनसूतपुत्रैः कृपेण भीष्मेण च पालितानि ।&#x9;KK04-04-058-004a&lt;br&gt;&#xA;अवध्यकल्पानि दुरासदानि रथाश्वमातङ्गसमाकुलानि च ॥&#x9;KK04-04-058-004c&lt;br&gt;&#xA;तेषामनीकानि किरीटमाली व्यूढानि दृष्ट्वा विपुलध्वजानि ।&#x9;KK04-04-058-005a&lt;br&gt;&#xA;गाण्डीवधन्वा द्विषतां निहन्ता वैराटिमामन्त्र्य ततोऽभ्युवाच ॥&#x9;KK04-04-058-005c&lt;br&gt;&#xA;सुसङ्गृहीतैरथ रश्मिभिस्त्वं हयान्नियम्य प्रसमीक्ष्य यत्तः ।&#x9;KK04-04-058-006a&lt;br&gt;&#xA;सम्प्रेषयाशु प्रतिवीरमेनं वैकर्तनं योधयितुं वृणोमि ॥&#x9;KK04-04-058-006c&lt;br&gt;&#xA;यां हस्तिकक्ष्यां बहुधा विचित्रां स्तम्भे रथे पश्यसि दर्शनीयाम् ।&#x9;KK04-04-058-007a&lt;br&gt;&#xA;विवर्तमानां ज्वलनप्रकाशां वैकर्तनस्यैतदनीकमग्र्यम् ॥&#x9;KK04-04-058-007c&lt;br&gt;&#xA;एतेन शीघ्रं प्रतिपादयेमान् श्वेतान्हयान्काञ्चनजालकक्ष्यान् ।&#x9;KK04-04-058-008a&lt;br&gt;&#xA;सर्वं जवं तत्र विदर्शयिष्ये ह्यासादयैतद्रथवीरवृन्दम् ॥&#x9;KK04-04-058-008c&lt;br&gt;&#xA;गजो गजेनेव हि योद्धुकामो मया सदा काङ्क्षति सूतपुत्रः ।&#x9;KK04-04-058-009a&lt;br&gt;&#xA;तमेव मां प्रापय सूतपुत्रं दुर्योधनोपाश्रयजातदर्पम् ।&#x9;KK04-04-058-009c&lt;br&gt;&#xA;तं पातयिष्यामि रथस्य मध्ये सहस्रनेत्रोऽशनिनेव वृत्रम् ॥&#x9;KK04-04-058-009e&lt;br&gt;&#xA;वैशम्पायन उवाच &#x9;KK04-04-058-010&lt;br&gt;&#xA;स तैर्हयैर्जातजवैर्बृहद्भिः पुत्रो विराटस्य हिरण्यकक्ष्यैः ।&#x9;KK04-04-058-010a&lt;br&gt;&#xA;विध्वंसयंस्तद्रथिनामनीकं ततोऽवहत्पाण्डवमाजिमध्ये ॥&#x9;KK04-04-058-010c&lt;br&gt;&#xA;तमापतन्तं परमेण तेजसा समीक्ष्य वैकर्तनमभ्यरक्षन् ।&#x9;KK04-04-058-011a&lt;br&gt;&#xA;अभ्यद्रवंस्ते रथवीरवृन्दा व्याघ्रेण चाक्रान्तमिवर्षभं रणे ॥&#x9;KK04-04-058-011c&lt;br&gt;&#xA;चित्राङ्गदश्चित्ररथश्च वीरः सङ्ग्रामजिद्दुःसहचित्रसेनौ ।&#x9;KK04-04-058-012a&lt;br&gt;&#xA;विविंशतिर्दुर्मुखदुर्जयौ च विकर्णदुःशासनसौबलाश्च ।&#x9;KK04-04-058-012c&lt;br&gt;&#xA;शोणो निषेधश्च तमन्वयुस्ते वैकर्तनं शीघ्रतरं युवानः ॥&#x9;KK04-04-058-012e&lt;br&gt;&#xA;पुत्रा ययुस्ते सहसोदराश्च वैकर्तनं पार्थगतं समीक्ष्य ।&#x9;KK04-04-058-013a&lt;br&gt;&#xA;प्रगृह्य चापानि महाबला रणे धनञ्जयं पर्यकिरञ्शरार्चिभिः ॥&#x9;KK04-04-058-013c&lt;br&gt;&#xA;तेषां धनुर्ज्याकृतनैकतन्त्रीं प्रासोपवीणां शरसङ्घकोणाम् ।&#x9;KK04-04-058-014a&lt;br&gt;&#xA;कराग्रयन्त्रां स्थिरचापदण्डां वीणामुपावादयदाशु पार्थः ॥&#x9;KK04-04-058-014c&lt;br&gt;&#xA;तस्मिंस्तु युद्धे तुमुले प्रवृत्ते पार्थं विकर्णोऽतिरथं रथेन ।&#x9;KK04-04-058-015a&lt;br&gt;&#xA;विपाठवर्षेण कुरुप्रवीरो भीमेन भीमानुजमाससाद ॥&#x9;KK04-04-058-015c&lt;br&gt;&#xA;ततो विकर्णस्य धनुर्विकृत्य जाम्बुनदेनोपहितं दृढज्यम् ।&#x9;KK04-04-058-016a&lt;br&gt;&#xA;न्यपातयत्तद्ध्वजमस्य विद्ध्वा छिन्नध्वजः सोऽप्यपयाज्जवेन ॥&#x9;KK04-04-058-016c&lt;br&gt;&#xA;तं शात्रवाणां गणबाधितारं कर्माणि कुर्वाणममानुषाणि ।&#x9;KK04-04-058-017a&lt;br&gt;&#xA;शत्रुन्तपो वैरममृष्यमाणः समार्पयत्कूर्मनखेन पार्थम् ॥&#x9;KK04-04-058-017c&lt;br&gt;&#xA;स तेन राज्ञाऽतिरथेन विद्धो विगाहमानो ध्वजिनीं पेरषाम् ।&#x9;KK04-04-058-018a&lt;br&gt;&#xA;शत्रुन्तपं पञ्चभिराशु विद्ध्वा ततोऽस्य सूतं दशभिर्जघान ॥&#x9;KK04-04-058-018c&lt;br&gt;&#xA;ततः स विद्धो भरतर्षभेण बाणेन कायावरणातिगेन ।&#x9;KK04-04-058-019a&lt;br&gt;&#xA;गतासुराजौ निपपात राजन्नगो नगाग्रादिव वातरुग्णः ॥&#x9;KK04-04-058-019c&lt;br&gt;&#xA;रथर्षभास्ते तु रथर्षभेण वीरा रणे वीरतरेण भग्नाः ।&#x9;KK04-04-058-020a&lt;br&gt;&#xA;चकम्पिरे वातवशेन काले प्रकम्पितानीव महावनानि ॥&#x9;KK04-04-058-020c&lt;br&gt;&#xA;हताश्च पार्थेन नरप्रवीरा भूमौ युवानः सुषुपुः सुवेषाः ।&#x9;KK04-04-058-021a&lt;br&gt;&#xA;वसुप्रदा वासवतुल्यवीर्याः पराजिता वासवजेन सङ्ख्ये ।&#x9;KK04-04-058-021c&lt;br&gt;&#xA;सुवर्णकार्ष्णायसवर्मनद्धा नागा यथा हैमवते प्रवृद्धाः ॥&#x9;KK04-04-058-021e&lt;br&gt;&#xA;तथा स शत्रून्समरे विनिघ्नन् गाण्डीवधन्वा पुरुषप्रवीरः ।&#x9;KK04-04-058-022a&lt;br&gt;&#xA;चचार सङ्ख्ये विदिशो दिशश्च दहन्निवाग्निर्वनमातपान्ते ॥&#x9;KK04-04-058-022c&lt;br&gt;&#xA;सुजीर्णपर्णानि यथा वसन्ते विशातयित्वा तु रजो नुदन्खे ।&#x9;KK04-04-058-023a&lt;br&gt;&#xA;तथा सपत्नान्विकिरन्किरीटी चचार सङ्ख्येऽतिरथो रथेन ॥&#x9;KK04-04-058-023c&lt;br&gt;&#xA;शोणाश्ववाहस्य हयान्निहत्य वैकर्तनभ्रातुरदीनसत्वः ।&#x9;KK04-04-058-024a&lt;br&gt;&#xA;एकेन सङ्ग्रामजितः शरेण शिरो जहाराथ किरीटमाली ॥&#x9;KK04-04-058-024c&lt;br&gt;&#xA;तस्मिन्हते भ्रातरि सूतपुत्रो वैकर्तनो वीर्यमदप्रतापी ।&#x9;KK04-04-058-025a&lt;br&gt;&#xA;प्रगृह्य दन्ताविव नागराजो महाबलः सिंहमिवाजगाम ॥&#x9;KK04-04-058-025c&lt;br&gt;&#xA;स पाण्डवं द्वादशभिः पृषत्कैर्वैकर्तनः पार्थमुपाजघान ।&#x9;KK04-04-058-026a&lt;br&gt;&#xA;विव्याध गात्रेषु हयांश्च सर्वान्विराटपुत्रं च शरैर्विजघ्ने ॥&#x9;KK04-04-058-026c&lt;br&gt;&#xA;तमापतन्तं समरे किरीटी वैकर्तनं सर्वसमृद्धतेजाः ।&#x9;KK04-04-058-027a&lt;br&gt;&#xA;प्रच्छादयामास महाधनुष्मान्न्यषेधयच्छत्रुगणांश्च वीरः ॥&#x9;KK04-04-058-027c&lt;br&gt;&#xA;निहत्य कर्णस्य ततः किरीटी पुरश्चरांश्चापि च पृष्ठगोपान् ।&#x9;KK04-04-058-028a&lt;br&gt;&#xA;समीपमभ्यागमदप्रमेयो वितत्य पक्षौ गरुडो यथोरगम् ॥&#x9;KK04-04-058-028c&lt;br&gt;&#xA;तावुत्तमौ सर्वधनुर्धराणां महाबलौ सर्वसपत्नसाहौ ।&#x9;KK04-04-058-029a&lt;br&gt;&#xA;कर्णं च पार्थं च निशम्य युद्धे दिदृक्षमाणाः कुरवोऽवतस्थुः ॥&#x9;KK04-04-058-029c&lt;br&gt;&#xA;तं पाण्डवः स्पष्टमुदीर्णकोपं कृतागसं कर्णमुदीक्ष्य कोपात् ।&#x9;KK04-04-058-030a&lt;br&gt;&#xA;क्षणेन साश्वं सरथं ससूतमन्तर्दधे मेघ इवातिवृष्ट्या ॥&#x9;KK04-04-058-030c&lt;br&gt;&#xA;ततः सयुग्याः सरथाः सनागा योधा विनेदुर्भरतर्षभाणाम् ।&#x9;KK04-04-058-031a&lt;br&gt;&#xA;अन्तर्हितं भीष्ममुखाः समीक्ष्य किरीटिना कर्णरथं पृषत्कैः ॥&#x9;KK04-04-058-031c&lt;br&gt;&#xA;स चापि तानर्जुनबाहुमुक्ताञ्शराञ्शरौघैः प्रतिहत्य तूर्णम् ।&#x9;KK04-04-058-032a&lt;br&gt;&#xA;बभौ महात्मा सधनुः सबाणः सविष्फुलिङ्गोऽग्निरिवाथ कर्णः ॥&#x9;KK04-04-058-032c&lt;br&gt;&#xA;ततस्तु जज्ञे करतालघोषः सशङ्खभेरीपणवाकुलस्तु ।&#x9;KK04-04-058-033a&lt;br&gt;&#xA;प्रक्ष्वेलितास्फोटितसिंहनादैर्वैकर्तनं पूजयतां कुरूणाम् ॥&#x9;KK04-04-058-033c&lt;br&gt;&#xA;आधूतलाङ्गूलमहापताकं रथोत्तमं श्रेष्ठतमं कुरूणाम् ।&#x9;KK04-04-058-034a&lt;br&gt;&#xA;ततः सगाण्डीवकृतप्रणादं किरीटिनं प्रेक्ष्य ननाद कर्णः ॥&#x9;KK04-04-058-034c&lt;br&gt;&#xA;पार्थोपि वैकर्तनमर्दयित्वा साश्वं सकेतुं सरथं ससूतम् ।&#x9;KK04-04-058-035a&lt;br&gt;&#xA;ननाद हर्षात्सहसा किरीटी पितामहं द्रोणकृपौ च दृष्ट्वा ॥&#x9;KK04-04-058-035c&lt;br&gt;&#xA;सिषेच पार्थं बहुभिः शरौघैर्वैकर्तनः संयति तीक्ष्णवेगैः ।&#x9;KK04-04-058-036a&lt;br&gt;&#xA;वैकर्तनश्चापि किरीटमाली प्रच्छादयामास शितैः शरौघैः ॥&#x9;KK04-04-058-036c&lt;br&gt;&#xA;तयोरमोघान्सृजतोः शरौघानस्त्रज्ञयोरास महान्विमर्दः ।&#x9;KK04-04-058-037a&lt;br&gt;&#xA;राहुप्रमुक्ताविव चन्द्रसूर्यौ क्षणान्तरेणानुददर्श लोकः ॥&#x9;KK04-04-058-037c&lt;br&gt;&#xA;हतास्तु पार्थेन रथप्रवीरा भूमौ युवानः सुषुपुः सुकेशाः ।&#x9;KK04-04-058-038a&lt;br&gt;&#xA;सुवर्णलोहायसवर्मगात्रा वृक्षा यथा हैमवते निकृत्ताः ॥&#x9;KK04-04-058-038c&lt;br&gt;&#xA;तथा स शत्रून्समरे विनिघ्नन्गाण्डीवधन्वा व्यधमत्सपत्नान् ।&#x9;KK04-04-058-039a&lt;br&gt;&#xA;चचार सङ्ख्ये विदिशो दिशश्च दहन्निवाग्निर्वनमातपान्ते ॥&#x9;KK04-04-058-039c&lt;br&gt;&#xA;सुशीर्णपर्णानि यथा वसन्ते विधूनयन्वायुरिवाल्पसारान् ।&#x9;KK04-04-058-040a&lt;br&gt;&#xA;तथा सपत्नान्विधमन्किरीटी चचार सङ्ख्येऽतिरथो रथेन ॥&#x9;KK04-04-058-040c&lt;br&gt;&#xA;शत्रूनिवेन्द्रः समरे किरीटी विद्रावयंस्तद्रथवीरवृन्दम् ।&#x9;KK04-04-058-041a&lt;br&gt;&#xA;प्राच्छादयच्चारुकिरीटमाली वरेषुभिः शत्रुगणाननेकान् ॥&#x9;KK04-04-058-041c&lt;br&gt;&#xA;कर्णं तदोवाच किरीटमाली शूरः कुरूणां प्रवरोऽभिगर्जन् ॥&#x9;KK04-04-058-042ac&lt;br&gt;&#xA;कर्ण यस्त्वं सभामध्ये बह्वबद्धं प्रभाषसे ।&#x9;KK04-04-058-043a&lt;br&gt;&#xA;न मे युधि समोस्तीति तदिदं प्रत्युपस्थितम् ॥&#x9;KK04-04-058-043c&lt;br&gt;&#xA;सभायां पौरुषं प्रोच्य धर्ममुत्सृज्य केवलम् ।&#x9;KK04-04-058-044a&lt;br&gt;&#xA;कर्तुमिच्छसि यत्कर्म तन्मन्ये दुष्करं त्वया ॥&#x9;KK04-04-058-044c&lt;br&gt;&#xA;यत्त्वया कथितं पूर्वं नास्ति मत्सम इत्यपि ।&#x9;KK04-04-058-045a&lt;br&gt;&#xA;तत्सत्यं कुरु राधेय कुरुमध्ये मया सह ॥&#x9;KK04-04-058-045c&lt;br&gt;&#xA;सभायां यस्तु पाञ्चालीं क्लिश्यमानां तदा त्वया ।&#x9;KK04-04-058-046a&lt;br&gt;&#xA;दृष्टवानस्मि तस्याद्य फलमश्नुहि केवलम् ॥&#x9;KK04-04-058-046c&lt;br&gt;&#xA;धर्मपाशनिबद्धेन यन्मया मर्षितं तव ।&#x9;KK04-04-058-047a&lt;br&gt;&#xA;तस्य पापस्य राधेय फलं प्राप्नुहि दुर्मते ॥&#x9;KK04-04-058-047c&lt;br&gt;&#xA;एहि कर्ण मया सार्धमिहाद्य कुरु वैशसम् ।&#x9;KK04-04-058-048a&lt;br&gt;&#xA;प्रेक्षका कुरवः सन्तु सर्वे ते सहसैनिकाः ॥&#x9;KK04-04-058-048c&lt;br&gt;&#xA;इदानीमेव तावत्त्वमपयातो रणान्मम ।&#x9;KK04-04-058-049a&lt;br&gt;&#xA;कस्माज्जीवसि राधेय निहतस्त्वनुजस्तव ॥&#x9;KK04-04-058-049c&lt;br&gt;&#xA;यो भ्रातरं पातयित्वा कस्त्यक्त्वा च रणाजिरम् ।&#x9;KK04-04-058-050a&lt;br&gt;&#xA;त्वदन्यः पुरुषः सत्सु ब्रूयादेवं व्यवस्थितः ॥&#x9;KK04-04-058-050c&lt;br&gt;&#xA;कर्ण उवाच &#x9;KK04-04-058-051&lt;br&gt;&#xA;ब्रवीषि वाचा यत्पार्थ कर्मणा तत्समाचर ।&#x9;KK04-04-058-051a&lt;br&gt;&#xA;विशेषितो हि त्वं वाचा कर्मणाप्रतिमं भुवि ॥&#x9;KK04-04-058-051c&lt;br&gt;&#xA;यत्त्वया मर्षितं पूर्वं तदशक्तेन मर्षितम् ।&#x9;KK04-04-058-052a&lt;br&gt;&#xA;इति गृह्णीम ते पार्थ तमदृष्ट्वा पराक्रमम् ॥&#x9;KK04-04-058-052c&lt;br&gt;&#xA;धर्मपाशनिबद्धेन यत्त्वया मर्षितं पुरा ।&#x9;KK04-04-058-053a&lt;br&gt;&#xA;तथैव बद्धमात्मानमबद्ध इति मन्यसे ॥&#x9;KK04-04-058-053c&lt;br&gt;&#xA;न हि तावद्वने वासो यथोक्तं चरितस्त्वया ।&#x9;KK04-04-058-054a&lt;br&gt;&#xA;क्लिष्टस्त्वमर्थलोभात्तु समयं छेत्तुमिच्छसि ॥&#x9;KK04-04-058-054c&lt;br&gt;&#xA;यदि चेन्द्रः स्वयं पार्थ तव युद्ध्येत कारणात् ।&#x9;KK04-04-058-055a&lt;br&gt;&#xA;तथाऽपि न व्यथा काचिन्मम स्याद्विक्रमिष्यतः ॥&#x9;KK04-04-058-055c&lt;br&gt;&#xA;अयं कौन्तेयकामस्ते नचिरात्समुपस्थितः ।&#x9;KK04-04-058-056a&lt;br&gt;&#xA;योत्स्यसे हि मया सार्धमत्र पश्यामि ते बलम् ॥&#x9;KK04-04-058-056c&lt;br&gt;&#xA;वैशम्पायन उवाच &#x9;KK04-04-058-057&lt;br&gt;&#xA;इति कर्णो ब्रुवन्नेव बीभत्सुमपराजितम् ।&#x9;KK04-04-058-057a&lt;br&gt;&#xA;अभ्ययाद्विसृजन्बाणान्कायावरणभेदिनः ॥&#x9;KK04-04-058-057c&lt;br&gt;&#xA;प्रतिजग्राह तान्पार्थः प्रीयमाणो महारथः ॥&#x9;KK04-04-058-058ac&lt;br&gt;&#xA;शरवर्षेण महता पर्जन्य इव वृष्टिमान् ।&#x9;KK04-04-058-059a&lt;br&gt;&#xA;अभीयाय हि बीभत्सुर्गाण्डीवं विक्षिपन्धनुः ॥&#x9;KK04-04-058-059c&lt;br&gt;&#xA;जिघांसुः समरे कर्णं विससर्ज शरान्बहून् ।&#x9;KK04-04-058-060a&lt;br&gt;&#xA;तान्कर्णः प्रतिजग्राह वायुवेगमिवाचलः ॥&#x9;KK04-04-058-060c&lt;br&gt;&#xA;तयोर्दैवासुरसमः सन्निपातोऽभवन्महान् ।&#x9;KK04-04-058-061a&lt;br&gt;&#xA;किरतोः शरजालानि कृत्स्नं व्योम निरन्तरम् ॥&#x9;KK04-04-058-061c&lt;br&gt;&#xA;उत्पेतुर्मेघजालानि घोररूपाणि सर्वशः ।&#x9;KK04-04-058-062a&lt;br&gt;&#xA;ववर्ष च रजो भौमं कर्णपार्थसमागमे ॥&#x9;KK04-04-058-062c&lt;br&gt;&#xA;न स्म सूर्यः प्रतपति न च वाति समीरणः ।&#x9;KK04-04-058-063a&lt;br&gt;&#xA;शरप्रच्छादितं व्योम छायाभूतमिवाभवत् ॥&#x9;KK04-04-058-063c&lt;br&gt;&#xA;गाण्डीवस्य च निर्घोषः कर्णस्य धनुषस्तथा ।&#x9;KK04-04-058-064a&lt;br&gt;&#xA;दह्यतामिव वेणूनामासीत्परमदारुणः ॥&#x9;KK04-04-058-064c&lt;br&gt;&#xA;अर्जुनस्तु हयान्नागान्रथांश्च विनिपातयन् ।&#x9;KK04-04-058-065a&lt;br&gt;&#xA;क्षोभयामास तत्सैन्यं कर्णं विव्याध चासकृत् ॥&#x9;KK04-04-058-065c&lt;br&gt;&#xA;ततः पार्थो महाबाहुः कर्णस्य धनुरच्छिनत् ।&#x9;KK04-04-058-066a&lt;br&gt;&#xA;छिन्नधन्वा ततः कर्णः शक्तिं चिक्षेप वेगवान् ।&#x9;KK04-04-058-066c&lt;br&gt;&#xA;तां शक्तिं समरे पार्थश्चिच्छेद निशितैः शरैः ॥&#x9;KK04-04-058-066e&lt;br&gt;&#xA;ततो निपेतुर्बहुशो राधेयस्य पदानुगाः ।&#x9;KK04-04-058-067a&lt;br&gt;&#xA;तांश्च गाण्डीवनिर्मुक्तैः प्राहिणोद्यमसादनम् ॥&#x9;KK04-04-058-067c&lt;br&gt;&#xA;अशेरतावृत्य महीं समग्रां पार्थेषुमार्गे निहता द्विपेन्द्राः ।&#x9;KK04-04-058-068a&lt;br&gt;&#xA;हिरण्यकक्ष्याः शरजालचित्रा यथा नगाः पावकजालनद्धाः ॥&#x9;KK04-04-058-068c&lt;br&gt;&#xA;तं शत्रुसेनाङ्गनिबर्हणानि कर्माणि कुर्वाणममानुषाणि ।&#x9;KK04-04-058-069a&lt;br&gt;&#xA;वैकर्तनः पूर्वममृष्यमाणः समार्पयल्लक्ष्यमिवाशु पार्थम् ॥&#x9;KK04-04-058-069c&lt;br&gt;&#xA;ततश्चतुर्भिस्तुरगान्विकृष्य विव्याध कर्णोऽथ धनञ्जयस्य ।&#x9;KK04-04-058-070a&lt;br&gt;&#xA;षड्भिश्च सूतं दशभिर्हयांश्च षष्ट्या च पार्थं त्रिभिरस्य केतुम् ॥&#x9;KK04-04-058-070c&lt;br&gt;&#xA;सविष्फुलिङ्गोज्ज्वलभीमघोषः कोपेन्धनः केतुशिखः शरार्चिः ।&#x9;KK04-04-058-071a&lt;br&gt;&#xA;कर्णाग्निरस्त्रानिलभीमवातो बभौ दिधक्षन्निव पार्थकक्षम् ॥&#x9;KK04-04-058-071c&lt;br&gt;&#xA;स्वनेमिशङ्खस्वनभीमघोषश्चलत्पताकोज्ज्वलभीमविद्युत् ।&#x9;KK04-04-058-072a&lt;br&gt;&#xA;पार्थाम्बुदः शस्त्रशराम्बुधारः कर्णानलं संशमयाञ्चकार ॥&#x9;KK04-04-058-072c&lt;br&gt;&#xA;तेनातिविद्धः समरे किरीटी प्रबोधितः सिंह इव प्रसुप्तः ।&#x9;KK04-04-058-073a&lt;br&gt;&#xA;गाण्डीवधन्वा प्रवरः कुरूणां प्रतत्वरे कर्णवधाय जिष्णुः ॥&#x9;KK04-04-058-073c&lt;br&gt;&#xA;स ब्राह्ममस्त्रं समरे किरीटी प्रादुश्चकाराद्भुतवीर्यकर्मा ।&#x9;KK04-04-058-074a&lt;br&gt;&#xA;सन्तापयन्कर्णरथं शरौघैर्लोकानिमान्त्सूर्य इवांशुमाली ॥&#x9;KK04-04-058-074c&lt;br&gt;&#xA;स हस्तिनेवाभिहतो गजेन्द्रः प्रगृह्य भल्लान्निशितान्निषङ्गात् ।&#x9;KK04-04-058-075a&lt;br&gt;&#xA;आकर्णपूर्णे तु धनुर्विकृष्य विव्याध बाणैरथ सूतपुत्रम् ॥&#x9;KK04-04-058-075c&lt;br&gt;&#xA;अथास्य बाहू सशिरो ललाटं ग्रीवामुरः स्कन्धभुजान्तरं च ।&#x9;KK04-04-058-076a&lt;br&gt;&#xA;कर्णस्य पार्थो युधि निर्बिभेद वज्रैरिवाद्रिं भगवान्महेन्द्रः ॥&#x9;KK04-04-058-076c&lt;br&gt;&#xA;स पार्थमुक्तानविषह्य बाणान् गजो गजेनेव जितस्तरस्वी ।&#x9;KK04-04-058-077a&lt;br&gt;&#xA;विहाय सङ्ग्रामशिरोपयातो वैकर्तनः पार्थशराभितप्तः ॥  ॥&#x9;KK04-04-058-077c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/059/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/059/</guid>
      <description>&lt;p&gt;अध्यायः 059&lt;/p&gt;&#xA;&lt;p&gt;द्रोणार्जुनयोर्युद्धवर्णनम् ॥ 1 ॥ अर्जुनबाणाहतिविषण्णे द्रोणे अश्वत्थाम्ना तद्रक्षणायार्जुनप्रत्यभियानम् ॥ 2 ॥ अत्रान्तरेऽर्जुनदत्तावकाशेन द्रोणेन रणादपयानम् ॥ 3 ॥&#xA;वैशम्पायन उवाच &#x9;KK04-04-059-001&lt;br&gt;&#xA;जितं वैकर्तनं दृष्ट्वा पार्थो वैराटिमब्रवीत् ।&#x9;KK04-04-059-001a&lt;br&gt;&#xA;स्थिरो भव त्वं सङ्ग्रामे जयोऽस्माकं नृपात्मज ॥&#x9;KK04-04-059-001c&lt;br&gt;&#xA;यावच्छङ्खमुपाध्यास्ये द्विषतां रोमहर्षणम् ।&#x9;KK04-04-059-002a&lt;br&gt;&#xA;अविक्लबमसम्भ्रान्तमव्यक्तहृदयेक्षणम् ।&#x9;KK04-04-059-002c&lt;br&gt;&#xA;याहि शीघ्रं यतो द्रोणो ममाचार्यो रणे स्थितः ॥&#x9;KK04-04-059-002e&lt;br&gt;&#xA;तथा सङ्क्रीडमानस्य अर्जुनस्य रणाजिरे ।&#x9;KK04-04-059-003a&lt;br&gt;&#xA;बलं सत्वं च तेजश्च लाघवं च व्यवर्धत ॥&#x9;KK04-04-059-003c&lt;br&gt;&#xA;तच्चाद्भुतमभिप्रेक्ष्य भयमुत्तरमाविशत् ॥&#x9;KK04-04-059-004ac&lt;br&gt;&#xA;उत्तर उवाच &#x9;KK04-04-059-005&lt;br&gt;&#xA;अस्त्राणां तव दिव्यानां शरौघान्क्षिपतः शितान् ।&#x9;KK04-04-059-005a&lt;br&gt;&#xA;मनो मे मुह्यतेऽत्यर्थं तव दृष्ट्वा पराक्रमम् ॥&#x9;KK04-04-059-005c&lt;br&gt;&#xA;द्वैधीभूतं मनो मह्यं भयाद्भरतसत्तम ।&#x9;KK04-04-059-006a&lt;br&gt;&#xA;अदृष्टपूर्वं पश्यामि तव गाण्डीवनिस्वनम् ॥&#x9;KK04-04-059-006c&lt;br&gt;&#xA;तव बाहुबलं चैव धनुः कर्षयतो बहु ।&#x9;KK04-04-059-007a&lt;br&gt;&#xA;तव तेजो दुराधर्षं यथा विष्णोस्त्रिविक्रमे ॥&#x9;KK04-04-059-007c&lt;br&gt;&#xA;वैशम्पायन उवाच &#x9;KK04-04-059-008&lt;br&gt;&#xA;तमुत्तरश्चित्रमवेक्ष्य गाण्डिवं शरांश्च मुक्तान्सहसा किरीटिना ।&#x9;KK04-04-059-008a&lt;br&gt;&#xA;भीतोऽब्रवीदर्जुनमाजिमध्ये नाहं तवाश्वान्विषहे नियन्तुम् ॥&#x9;KK04-04-059-008c&lt;br&gt;&#xA;तमब्रवीत्किञ्चिदिव प्रहस्य गाण्डीवधन्वा द्विषतां निहन्ता ।&#x9;KK04-04-059-009a&lt;br&gt;&#xA;मया सहायेन कुतोऽस्ति ते भयं प्रेह्युत्तराश्वाननुमन्त्र्य वाहय ॥&#x9;KK04-04-059-009c&lt;br&gt;&#xA;वैशम्पायन उवाच &#x9;KK04-04-059-010&lt;br&gt;&#xA;आश्वासितस्तेन धनञ्जयेन वैराटिरश्वान्प्रतुतोद शीघ्रम् ।&#x9;KK04-04-059-010a&lt;br&gt;&#xA;धनञ्जयश्चापि विकृष्य चापं विष्फारयामास महेन्द्रकल्पः ॥&#x9;KK04-04-059-010c&lt;br&gt;&#xA;उत्तरं चैव बीभत्सुरब्रवीत्पुनरर्जुनः ।&#x9;KK04-04-059-011a&lt;br&gt;&#xA;न भेतव्यं मया सार्धं तात सङ्ग्राममूर्धनि ॥&#x9;KK04-04-059-011c&lt;br&gt;&#xA;राजपुत्रोऽसि ते भद्रं कुले महति मात्स्यके ।&#x9;KK04-04-059-012a&lt;br&gt;&#xA;जातस्त्वं क्षत्रियकुले न विषीदितुमर्हसि ॥&#x9;KK04-04-059-012c&lt;br&gt;&#xA;धृतिं कृत्वा सुविपुलां राजपुत्र रथं मम ।&#x9;KK04-04-059-013a&lt;br&gt;&#xA;युध्यमानस्य सङ्ग्रामे राजभिः सह वाहय ॥&#x9;KK04-04-059-013c&lt;br&gt;&#xA;उक्त्वा तमेवं बीभत्सुरर्जुनः पुनरब्रवीत् ।&#x9;KK04-04-059-014a&lt;br&gt;&#xA;पाण्डवो रथिनां श्रेष्ठो भारद्वाजं समीक्ष्य तु ॥&#x9;KK04-04-059-014c&lt;br&gt;&#xA;यत्रैषा काञ्चनी वेदिर्दृश्यतेऽग्निशिखोपमा ।&#x9;KK04-04-059-015a&lt;br&gt;&#xA;उच्छ्रिता काञ्चने दण्डे पताकाभिरलङ्कृता ॥&#x9;KK04-04-059-015c&lt;br&gt;&#xA;तत्र मां वह भद्रं ते द्रोणं योत्स्यामि सत्तमम् ।&#x9;KK04-04-059-016a&lt;br&gt;&#xA;भारद्वाजेन योत्स्येऽहमाचार्येण महात्मना ॥&#x9;KK04-04-059-016c&lt;br&gt;&#xA;अमी शोणाः प्रकाशन्ते तुरगाः साधुवाहिनः ।&#x9;KK04-04-059-017a&lt;br&gt;&#xA;मुक्ता रथवरे तस्य सर्वशिक्षाविशारदाः ॥&#x9;KK04-04-059-017c&lt;br&gt;&#xA;यतो रथवरे शूरः सर्वशस्त्रभृतांवरः ।&#x9;KK04-04-059-018a&lt;br&gt;&#xA;स्निग्धवैडूर्यसङ्काशस्ताम्राक्षः प्रियदर्शनः ॥&#x9;KK04-04-059-018c&lt;br&gt;&#xA;आदित्य इव तेजस्वी बलवीर्यसमन्वितः ।&#x9;KK04-04-059-019a&lt;br&gt;&#xA;सर्वलोकधनुःश्रेष्ठः सर्वलोकेषु पूजितः ।&#x9;KK04-04-059-019c&lt;br&gt;&#xA;अङ्गिरोशनसोस्तुल्यो नये बुद्धिमतांवरः ॥&#x9;KK04-04-059-019e&lt;br&gt;&#xA;चत्वारो निखिला वेदाः साङ्गोपाङ्गाः सलक्षणाः ।&#x9;KK04-04-059-020a&lt;br&gt;&#xA;धनुर्वेदश्च कार्त्स्न्येन ब्राह्मं चास्त्रं प्रतिष्ठितम् ॥&#x9;KK04-04-059-020c&lt;br&gt;&#xA;पुराणमितिहासश्च अर्थविद्या च मानवम् ।&#x9;KK04-04-059-021a&lt;br&gt;&#xA;भारद्वाजे समस्तानि सर्वाण्येतानि साम्प्रतम् ॥&#x9;KK04-04-059-021c&lt;br&gt;&#xA;क्षमा दमश्च सत्यं च तेजो मार्दवमार्जवम् ।&#x9;KK04-04-059-022a&lt;br&gt;&#xA;प्रतिष्ठिता गुणा यस्मिन्बहवो द्विजसत्तमे ॥&#x9;KK04-04-059-022c&lt;br&gt;&#xA;यस्याहमिष्टः सततं मम चेष्टः सदा च सः ।&#x9;KK04-04-059-023a&lt;br&gt;&#xA;क्षत्रधर्मं पुरस्कृत्य तेन योत्स्ये हि साम्प्रतम् ॥&#x9;KK04-04-059-023c&lt;br&gt;&#xA;आचार्यं प्रापयेदानीं ममोत्तर महारथम् ।&#x9;KK04-04-059-024a&lt;br&gt;&#xA;अपरं पश्य सङ्ग्राममद्भुतं मम तस्य च ॥&#x9;KK04-04-059-024c&lt;br&gt;&#xA;उत्तरस्त्वेवमुक्तोऽश्वांश्चोदयामास तं प्रति ।&#x9;KK04-04-059-025a&lt;br&gt;&#xA;आजगामार्जुनरथो भारद्वाजरथं प्रति ॥&#x9;KK04-04-059-025c&lt;br&gt;&#xA;तमापतन्तं वेगेन पाण्डवं सरथं रणे ।&#x9;KK04-04-059-026a&lt;br&gt;&#xA;द्रोणोप्यभ्यद्रवत्पार्थं मतो मत्तमिव द्विपम् ॥&#x9;KK04-04-059-026c&lt;br&gt;&#xA;स तु रुक्मरथं दृष्ट्वा कौन्तेयः समभिद्रुतम् ।&#x9;KK04-04-059-027a&lt;br&gt;&#xA;आचार्यं तं महाबाहुः प्राञ्जलिर्वाक्यमब्रवीत् ॥&#x9;KK04-04-059-027c&lt;br&gt;&#xA;उषिताः स्मो वने वासं प्रतिकर्मचिकीर्षवः ।&#x9;KK04-04-059-028a&lt;br&gt;&#xA;कोपं नार्हसि नः कर्तुं सदा समरदुर्जय ॥&#x9;KK04-04-059-028c&lt;br&gt;&#xA;अहं तु ताडितः पूर्वं प्रहरेयं तवानघ ।&#x9;KK04-04-059-029a&lt;br&gt;&#xA;इति मे वर्तते बुद्धिस्तद्भवान्क्षन्तुमर्हति ॥&#x9;KK04-04-059-029c&lt;br&gt;&#xA;ततः प्राध्मापयच्छङ्खं भेरीपटहवादितम् ।&#x9;KK04-04-059-030a&lt;br&gt;&#xA;व्यक्षोभत बलं सर्वमुद्धूतमिव सागरम् ॥&#x9;KK04-04-059-030c&lt;br&gt;&#xA;वैशम्पायन उवाच &#x9;KK04-04-059-031&lt;br&gt;&#xA;ततस्तु प्राहिणोद्द्रोणः शरानथ स विंशतिम् ।&#x9;KK04-04-059-031a&lt;br&gt;&#xA;अप्राप्तानेव तान्पार्थश्चिच्छेद कृतहस्तवान् ॥&#x9;KK04-04-059-031c&lt;br&gt;&#xA;ततः शरसहस्रेण रथं पार्थस्य वीर्यवान् ।&#x9;KK04-04-059-032a&lt;br&gt;&#xA;अवाकिरत्ततो द्रोणः शीघ्रहस्तं प्रदर्शयन् ॥&#x9;KK04-04-059-032c&lt;br&gt;&#xA;एवं प्रववृते युद्धं भारद्वाजकिरीटिनोः ॥&#x9;KK04-04-059-033ac&lt;br&gt;&#xA;अश्वाञ्शोणान्महावेगान्हंसवर्णैस्तु वाजिभिः ।&#x9;KK04-04-059-034a&lt;br&gt;&#xA;मिश्रितान्समरे दृष्ट्वा व्यस्मयन्त पृथग्जनाः ॥&#x9;KK04-04-059-034c&lt;br&gt;&#xA;रथं रथेन पार्थस्य समाहत्य परन्तपः ।&#x9;KK04-04-059-035a&lt;br&gt;&#xA;हर्षयुक्तस्तदाऽऽचार्यः प्रत्यगृह्णात्स पाण्डवम् ॥&#x9;KK04-04-059-035c&lt;br&gt;&#xA;समाश्लिष्टाविवान्योन्यं द्रोणपाण्डवयोर्ध्वजौ ।&#x9;KK04-04-059-036a&lt;br&gt;&#xA;दृष्ट्वा प्राकम्पत मुहुर्भारतानां महाचमूः ॥&#x9;KK04-04-059-036c&lt;br&gt;&#xA;तत्तु युद्धं प्रववृते ह्याचार्यस्यार्जुनस्य च ।&#x9;KK04-04-059-037a&lt;br&gt;&#xA;विमुञ्चतोः शरानुग्रान्विशिखान्दीप्ततेजसः ॥&#x9;KK04-04-059-037c&lt;br&gt;&#xA;तौ वीरौ वीर्यसम्पन्नौ दृष्ट्वा समरमूर्धनि ।&#x9;KK04-04-059-038a&lt;br&gt;&#xA;आचार्यशिष्यौ रथिनौ कृतवीर्यौ तरस्विनौ ॥&#x9;KK04-04-059-038c&lt;br&gt;&#xA;उभौ विश्रुतकर्माणावुभौ श्रमगतौ जये ।&#x9;KK04-04-059-039a&lt;br&gt;&#xA;उभावतिरथौ लोके ह्युभौ परपुञ्जयौ ।&#x9;KK04-04-059-039c&lt;br&gt;&#xA;क्षिपन्तौ शरजालानि क्षत्रियान्मोह आविशत् ॥&#x9;KK04-04-059-039e&lt;br&gt;&#xA;व्यस्मयन्त नराः सर्वे द्रोणार्जुनसमागमे ।&#x9;KK04-04-059-040a&lt;br&gt;&#xA;नराणां ब्रुवतां वाक्यं श्रूयते स महास्वनः ॥&#x9;KK04-04-059-040c&lt;br&gt;&#xA;द्रोणं हि समरे कोऽन्यो योद्धुमर्हत्यथार्जुनात् ।&#x9;KK04-04-059-041a&lt;br&gt;&#xA;रौद्रः क्षत्रियधर्मोऽयं गुरुं वै यदयोधयत् ॥&#x9;KK04-04-059-041c&lt;br&gt;&#xA;इत्यब्रुवञ्जनास्तत्र सङ्ग्रामशिरसि स्थिताः ।&#x9;KK04-04-059-042a&lt;br&gt;&#xA;तौ समीक्ष्य तु संरब्धौ सन्निकृष्टौ महारथौ ॥&#x9;KK04-04-059-042c&lt;br&gt;&#xA;छादयेतां शरौघैस्तावन्योन्यमपराजितौ ।&#x9;KK04-04-059-043a&lt;br&gt;&#xA;संयुगे सञ्चकाशेतां कालसूर्याविवोदितौ ॥&#x9;KK04-04-059-043c&lt;br&gt;&#xA;विष्फार्य च महाचापं हेमपृष्ठं दुरासदम् ।&#x9;KK04-04-059-044a&lt;br&gt;&#xA;संरब्धस्तु तदा द्रोणः प्रत्ययुध्यत फल्गुनम् ॥&#x9;KK04-04-059-044c&lt;br&gt;&#xA;स सायकमयैर्जालैरर्जुनस्य रथं प्रति ।&#x9;KK04-04-059-045a&lt;br&gt;&#xA;भानुमद्भिः शिलाधौतैर्बाणैः प्राच्छादयद्दिशः ॥&#x9;KK04-04-059-045c&lt;br&gt;&#xA;अर्जुनस्तु तदा द्रोणं महावेगैर्महारथः ।&#x9;KK04-04-059-046a&lt;br&gt;&#xA;विव्याध शतशो बाणैर्धाराभिरिव पर्वतम् ॥&#x9;KK04-04-059-046c&lt;br&gt;&#xA;कालमेघ इवोष्णान्ते फल्गुनः समवाकिरत् ॥&#x9;KK04-04-059-047ac&lt;br&gt;&#xA;तस्य जाम्बूनदमयैश्चित्रैश्चापच्युतैः शरैः ।&#x9;KK04-04-059-048a&lt;br&gt;&#xA;प्राच्छादयद्रथश्रेष्ठं भारद्वाजोऽर्जुनस्य वै ॥&#x9;KK04-04-059-048c&lt;br&gt;&#xA;तथैव दिव्यं गाण्डीवं धनुरानम्य चार्जुनः ।&#x9;KK04-04-059-049a&lt;br&gt;&#xA;शत्रुघ्नं वेगवत्सृष्टं भारसाधनमुत्तमम् ॥&#x9;KK04-04-059-049c&lt;br&gt;&#xA;शोभते स्म महाबाहुर्गाण्डीवं विक्षिपन्धनुः ।&#x9;KK04-04-059-050a&lt;br&gt;&#xA;शरांश्च विसृजंश्चित्रान्सुवर्णविकृतान्बहून् ॥&#x9;KK04-04-059-050c&lt;br&gt;&#xA;प्राच्छादयदमेयात्मा भारद्वाजरथं प्रति ।&#x9;KK04-04-059-051a&lt;br&gt;&#xA;द्रोणचापविनिर्मुक्तान्बाणान्बाणैरवारयत् ॥&#x9;KK04-04-059-051c&lt;br&gt;&#xA;सरथोऽप्यचरत्पार्थः प्रेक्षणीयो महारथः ।&#x9;KK04-04-059-052a&lt;br&gt;&#xA;युगपद्दिक्षु सर्वासु सर्वतोऽस्त्राण्यवासृजत् ॥&#x9;KK04-04-059-052c&lt;br&gt;&#xA;आददानं शरान्घोरान्सन्दधानं च पाण्डवम् ।&#x9;KK04-04-059-053a&lt;br&gt;&#xA;विसृजन्तं च कौन्तेयं न स्म पश्यन्ति लाघवात् ॥&#x9;KK04-04-059-053c&lt;br&gt;&#xA;एकच्छायमिवाकाशं बाणैश्चक्रे समन्ततः ।&#x9;KK04-04-059-054a&lt;br&gt;&#xA;नादृश्यत ततो द्रोणो नीहारेणेव पर्वतः ॥&#x9;KK04-04-059-054c&lt;br&gt;&#xA;मरीचिविकचस्येव राजन्भानुमतो वपुः ।&#x9;KK04-04-059-055a&lt;br&gt;&#xA;आसीत्पार्थस्य सुमहद्वपुः शरशतार्चितम् ॥&#x9;KK04-04-059-055c&lt;br&gt;&#xA;क्षिपतः शरजालानि कौन्तेयस्य महात्मनः ।&#x9;KK04-04-059-056a&lt;br&gt;&#xA;तान्विधूय शरान्घोरान्द्रोणोऽपि समितिञ्जयः ।&#x9;KK04-04-059-056c&lt;br&gt;&#xA;बभासे तिमिरं व्योम्नि विधूय सविता यथा ॥&#x9;KK04-04-059-056e&lt;br&gt;&#xA;अग्निचक्रोपमं घोरं मण्डलीकृतमाहवे ।&#x9;KK04-04-059-057a&lt;br&gt;&#xA;विकृष्य सुमहच्चापं मेघस्तनितनिस्वनम् ।&#x9;KK04-04-059-057c&lt;br&gt;&#xA;असकृन्मुञ्चतो बाणान्ददृशुः कुरवो युधि ॥&#x9;KK04-04-059-057e&lt;br&gt;&#xA;दिक्षु सर्वासु विपुलः शुश्रुवेऽथ जनैस्तदा ।&#x9;KK04-04-059-058a&lt;br&gt;&#xA;द्रोणस्यापि धनुर्घोषो विद्युत्स्तनितनिस्वनः ।&#x9;KK04-04-059-058c&lt;br&gt;&#xA;अभवद्विस्मयकरः सैन्यानां भरतर्षभ ॥&#x9;KK04-04-059-058e&lt;br&gt;&#xA;तप्तजाम्बूनदमयैर्दीप्तैरग्निसमैः शरैः ।&#x9;KK04-04-059-059a&lt;br&gt;&#xA;प्राच्छादयदमेयात्मा दिशः सूर्यस्य च प्रभाम् ॥&#x9;KK04-04-059-059c&lt;br&gt;&#xA;ततः काञ्चनपुङ्खानां शराणां नतपर्वणाम् ।&#x9;KK04-04-059-060a&lt;br&gt;&#xA;वियद्गतानां चरतां दृश्यन्ते बहवो व्रजाः ॥&#x9;KK04-04-059-060c&lt;br&gt;&#xA;शरासनात्तु द्रोणस्य प्रभवन्ति स्म सायकाः ।&#x9;KK04-04-059-061a&lt;br&gt;&#xA;एको दीर्घ इवाभान्तः प्रदृश्यन्ते महाशराः ।&#x9;KK04-04-059-061c&lt;br&gt;&#xA;आकाशे समदृश्यन्त हंसानामिव पङ्क्तयः ॥&#x9;KK04-04-059-061e&lt;br&gt;&#xA;एवं सुवर्णविकृतान्विमुञ्चन्तौ शरान्बहून् ।&#x9;KK04-04-059-062a&lt;br&gt;&#xA;आकाशं संवृतं वीरावुल्काभिरिव चक्रतुः ॥&#x9;KK04-04-059-062c&lt;br&gt;&#xA;तयोः शराश्च विबभुः कङ्कबर्हिणवाससः ।&#x9;KK04-04-059-063a&lt;br&gt;&#xA;पङ्क्त्यः शरदि मत्तानां सारसानामिवाम्बरे ॥&#x9;KK04-04-059-063c&lt;br&gt;&#xA;तत्तु युद्धं महाघोरं तयोः संरब्धयोरभूत् ।&#x9;KK04-04-059-064a&lt;br&gt;&#xA;अत्यद्भुतमचिन्त्यं च वृत्रवासवयोरिव ॥&#x9;KK04-04-059-064c&lt;br&gt;&#xA;महागजाविवासाद्य विषाणाग्रैः परस्परम् ।&#x9;KK04-04-059-065a&lt;br&gt;&#xA;शरैः पूर्णायतोत्सृष्टैरन्योन्यमभिजघ्नतुः ॥&#x9;KK04-04-059-065c&lt;br&gt;&#xA;अथ त्वाचार्यमुख्येन शरान्सृष्टाञ्शिलाशितान् ।&#x9;KK04-04-059-066a&lt;br&gt;&#xA;अवारयच्छितैर्बाणैरर्जुनो जयतांवरः ॥&#x9;KK04-04-059-066c&lt;br&gt;&#xA;दर्शयन्नैन्द्रमात्मानमुग्रमुग्रपराक्रमः ।&#x9;KK04-04-059-067a&lt;br&gt;&#xA;इषुभिस्तूर्णमाकाशं बहुभिश्च समावृणोत् ॥&#x9;KK04-04-059-067c&lt;br&gt;&#xA;जिघांसन्तं नरव्याघ्रमर्जुनं भीमदर्शनम् ।&#x9;KK04-04-059-068a&lt;br&gt;&#xA;विव्याध निशितैर्द्रोणः शरैः सन्नतपर्वभिः ॥&#x9;KK04-04-059-068c&lt;br&gt;&#xA;हृष्टः समभवद्द्रोणो रणशौण्डः प्रतापवान् ।&#x9;KK04-04-059-069a&lt;br&gt;&#xA;अर्जुनेन समं क्रीडञ्शरैः सन्नतपर्वभिः ॥&#x9;KK04-04-059-069c&lt;br&gt;&#xA;तौ व्यदारयतां शूरौ सन्नद्धौ रणशोभिनौ ।&#x9;KK04-04-059-070a&lt;br&gt;&#xA;उदीरयन्तौ दिव्यानि ब्राह्माद्यस्त्राणि भागशः ॥&#x9;KK04-04-059-070c&lt;br&gt;&#xA;पार्थस्तु समरे शूरो दर्शयन्वीर्यमात्मनः ।&#x9;KK04-04-059-071a&lt;br&gt;&#xA;स महास्त्रैर्महात्मानं द्रोणं प्राच्छादयच्छरैः ॥&#x9;KK04-04-059-071c&lt;br&gt;&#xA;अस्त्रैरस्त्राणि संवार्य पार्थो द्रोणमवारयत् ॥&#x9;KK04-04-059-072ac&lt;br&gt;&#xA;तयोरासीत्सम्प्रहारः क्रुद्धयोर्नरसिंहयोः ।&#x9;KK04-04-059-073a&lt;br&gt;&#xA;अमृष्यमाणयोः सङ्ख्ये बलिवासवयोरिव ॥&#x9;KK04-04-059-073c&lt;br&gt;&#xA;दर्शयेतां महास्त्राणि भारद्वाजार्जुनौ रणे ॥&#x9;KK04-04-059-074ac&lt;br&gt;&#xA;ऐन्द्रं वायव्यमाग्नेयमस्त्रमस्त्रेण पाण्डवः ।&#x9;KK04-04-059-075a&lt;br&gt;&#xA;मुक्तम्मुक्तं द्रोणचापाद्ग्रसते स्म पुनः पुनः ॥&#x9;KK04-04-059-075c&lt;br&gt;&#xA;एवं शूरौ महेष्वासौ विसृजन्तौ शिलाशितान् ।&#x9;KK04-04-059-076a&lt;br&gt;&#xA;एकच्छायमकुर्वातां गगनं शरवृष्टिभिः ॥&#x9;KK04-04-059-076c&lt;br&gt;&#xA;ततोऽर्जुनेन मुक्तानां पततां च शरीरिषु।&#x9;KK04-04-059-077a&lt;br&gt;&#xA;पर्वतेष्विव वज्राणां शराणां श्रूयते स्वनः ॥&#x9;KK04-04-059-077c&lt;br&gt;&#xA;ततो नागा रथाश्वाश्च सादिनश्च विशाम्पते ।&#x9;KK04-04-059-078a&lt;br&gt;&#xA;शोणिताक्ताश्च दृश्यन्ते पुष्पिता इव किंशुकाः ॥&#x9;KK04-04-059-078c&lt;br&gt;&#xA;बाहुभिश्च सकेयूरैर्निकृत्तैश्च महारथैः ।&#x9;KK04-04-059-079a&lt;br&gt;&#xA;सुवर्णचित्रैः कवचैर्ध्वजैश्च विनिपातितैः ॥&#x9;KK04-04-059-079c&lt;br&gt;&#xA;योधैश्च निहतैस्तत्र पार्थबाणाभिपीडितैः ।&#x9;KK04-04-059-08a0&lt;br&gt;&#xA;बलमासीत्सुसम्भ्रान्तं द्रोणार्जुनसमागमे ॥&#x9;KK04-04-059-080c&lt;br&gt;&#xA;विधून्वानौ तु तौ वीरौ धनुषी भारसाधने ।&#x9;KK04-04-059-081a&lt;br&gt;&#xA;प्राच्छादयेतामन्योन्यं दिधक्षन्तौ वरेषुभिः ॥&#x9;KK04-04-059-081c&lt;br&gt;&#xA;अथान्तरिक्षे नादोऽभूद्द्रोणं तत्र प्रशंसताम् ।&#x9;KK04-04-059-082a&lt;br&gt;&#xA;दुष्करं कृतवान्द्रोणो यदर्जुनमयोधयत् ॥&#x9;KK04-04-059-082c&lt;br&gt;&#xA;प्रमाथिनं महावीर्यं दृढमुष्टिं दुरासदम् ।&#x9;KK04-04-059-083a&lt;br&gt;&#xA;जेतारं सर्वदैत्यानां सर्वेषां च महारथम् ॥&#x9;KK04-04-059-083c&lt;br&gt;&#xA;अविभ्रमं च शिक्षां च लाघवं दूरपातनम् ।&#x9;KK04-04-059-084a&lt;br&gt;&#xA;पार्थस्य समरे दृष्ट्वा द्रोणस्यासीच्च विस्मयः ॥&#x9;KK04-04-059-084c&lt;br&gt;&#xA;तत्प्रवृत्तं चिरं घोरं तयोर्युद्धं महात्मनोः ।&#x9;KK04-04-059-085a&lt;br&gt;&#xA;अवर्तत महारौद्रं लोकसङ्क्षोभकारकम् ॥&#x9;KK04-04-059-085c&lt;br&gt;&#xA;अथ गाण्डीवमुद्यम्य दिव्यं धनुरमर्षणः ।&#x9;KK04-04-059-086a&lt;br&gt;&#xA;विचकर्ष रणे पार्थो बाहुभ्यां भरतर्षभः ॥&#x9;KK04-04-059-086c&lt;br&gt;&#xA;तस्य बाणमयं वर्षे शलभानामिवाभवत् ।&#x9;KK04-04-059-087a&lt;br&gt;&#xA;न च बाणान्तरे तस्य वायुः शक्नोति सर्पितुम् ॥&#x9;KK04-04-059-087c&lt;br&gt;&#xA;अभीक्ष्णं सन्दधानस्य बाणानुत्सृजतस्तथा ।&#x9;KK04-04-059-088a&lt;br&gt;&#xA;नान्तरं ददृशे किञ्चित्पार्थस्यापततोपि च ॥&#x9;KK04-04-059-088c&lt;br&gt;&#xA;युद्धे तु कृतशीघ्रास्त्रे वर्तमाने सुदारुणे ।&#x9;KK04-04-059-089a&lt;br&gt;&#xA;शीघ्राच्छीघ्रतरं पार्थः शरानन्यानुदैरयत् ॥&#x9;KK04-04-059-089c&lt;br&gt;&#xA;ततः शरसहस्राणि शराणां नतपर्वणाम् ।&#x9;KK04-04-059-090a&lt;br&gt;&#xA;युगपत्प्रापतंस्तत्र द्रोणस्य रथमन्तिकात् ॥&#x9;KK04-04-059-090c&lt;br&gt;&#xA;विकीर्यमाणे द्रोणे तु शरैर्गाण्डीवधन्वना ।&#x9;KK04-04-059-091a&lt;br&gt;&#xA;हाहाकारो महानासीत्सैन्यानां भरतर्षभ ॥&#x9;KK04-04-059-091c&lt;br&gt;&#xA;पाण्डवस्य तु शीघ्रास्त्रं मघवा समपूजयत् ।&#x9;KK04-04-059-092a&lt;br&gt;&#xA;गन्धर्वाप्सरसश्चैव ये च तत्र समागताः ॥&#x9;KK04-04-059-092c&lt;br&gt;&#xA;द्रोणं युद्धार्णवे मग्नं दृष्ट्वा पुत्रः प्रतापवान् ।&#x9;KK04-04-059-093a&lt;br&gt;&#xA;ततो वृन्देन महता रथिनां रथियूथपः ।&#x9;KK04-04-059-093c&lt;br&gt;&#xA;आचार्यपुत्रस्तु शरैः पाण्डवं प्रत्यवारयत् ॥&#x9;KK04-04-059-093e&lt;br&gt;&#xA;अश्वत्थामा तु तत्कर्म हृदयेन महात्मनः ।&#x9;KK04-04-059-094a&lt;br&gt;&#xA;पूजयामास पार्थस्य कोपं चास्य तदाऽकरोत् ॥&#x9;KK04-04-059-094c&lt;br&gt;&#xA;स मन्युवशमापन्नः पार्थमभ्यद्रवद्रणे ।&#x9;KK04-04-059-095a&lt;br&gt;&#xA;किरञ्शरसहस्राणि पर्जन्य इव वृष्टिमान् ॥&#x9;KK04-04-059-095c&lt;br&gt;&#xA;आवृत्य च महाबाहुर्यतो द्रोणस्ततोऽभवत् ।&#x9;KK04-04-059-096a&lt;br&gt;&#xA;अन्तरं प्रददौ पार्थो द्रोणस्य व्यपसर्पितुम् ॥&#x9;KK04-04-059-096c&lt;br&gt;&#xA;स तु लब्धान्तरस्तूर्णमपायाज्जवनैर्हयैः ।&#x9;KK04-04-059-097a&lt;br&gt;&#xA;छिन्नवर्मध्वजरथो निकृत्तः परमेषुभिः ॥&#x9;KK04-04-059-097c&lt;br&gt;&#xA;पराजिते तदा द्रोणे द्रोणपुत्रः समागतः ।&#x9;KK04-04-059-098a&lt;br&gt;&#xA;सदण्ड इव रक्ताक्षः कृतान्तः समरे स्थितः ॥ ॥&#x9;KK04-04-059-098c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/060/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/060/</guid>
      <description>&lt;p&gt;अध्यायः 060&lt;/p&gt;&#xA;&lt;p&gt;अर्जुनेन द्रौणिपराभवनम् ॥ 1 ॥&#xA;वैशम्पायन उवाच &#x9;KK04-04-060-001&lt;br&gt;&#xA;तं पार्थः प्रतिजग्राह वायुवेगमिवाचलः ।&#x9;KK04-04-060-001a&lt;br&gt;&#xA;शरजालेन महता वर्षमाण इवाम्बुदः ॥&#x9;KK04-04-060-001c&lt;br&gt;&#xA;तयोर्देवासुरसमः सन्निपातो महानभूत् ।&#x9;KK04-04-060-002a&lt;br&gt;&#xA;किरतोः शरजालानि वृत्रवासवयोरिव ॥&#x9;KK04-04-060-002c&lt;br&gt;&#xA;न स्म सूर्यस्तदा भाति न च वाति समीरणः ।&#x9;KK04-04-060-003a&lt;br&gt;&#xA;शरगाढे कृते व्योम्नि छायाभूतमिवाभवत् ॥&#x9;KK04-04-060-003c&lt;br&gt;&#xA;महांश्चटचटाशब्दो योधयोर्युध्यमानयोः ।&#x9;KK04-04-060-004a&lt;br&gt;&#xA;दह्यतामिव वेणूनामासीत्परमदारुणः ॥&#x9;KK04-04-060-004c&lt;br&gt;&#xA;हयांस्तस्यार्जुनः सङ्ख्ये कृतवानल्पतेजसः ।&#x9;KK04-04-060-005a&lt;br&gt;&#xA;ते राजन्न प्रजानन्ति दिशं काञ्चन मोहिताः ॥&#x9;KK04-04-060-005c&lt;br&gt;&#xA;ततो द्रौणिर्महावीर्यः पार्थस्य विचरिष्यतः ।&#x9;KK04-04-060-006a&lt;br&gt;&#xA;विवरं सूक्ष्ममालोक्य ज्यां नुनोद क्षुरेण सः ॥&#x9;KK04-04-060-006c&lt;br&gt;&#xA;तदस्यापूजयन्देवाः कर्म दृष्ट्वाऽतिमानुषम् ।&#x9;KK04-04-060-007a&lt;br&gt;&#xA;न शक्तोऽन्यः पुमान्स्थातुमृते द्रौणेर्धनञ्जयम् ॥&#x9;KK04-04-060-007c&lt;br&gt;&#xA;ततो द्रौणिर्धनुर्व्यस्य व्यपक्रम्य नरर्षभः ।&#x9;KK04-04-060-008a&lt;br&gt;&#xA;पुनरप्यभ्यहन्पार्थं हृदये कङ्कपत्रिभिः ॥&#x9;KK04-04-060-008c&lt;br&gt;&#xA;ततः पार्थो महाबाहुः प्रहसन्स्वनवत्तदा ।&#x9;KK04-04-060-009a&lt;br&gt;&#xA;योजयामास च तदा मौर्व्या गाण्डीवमोजसा ॥&#x9;KK04-04-060-009c&lt;br&gt;&#xA;तं दृष्ट्वा क्रुद्धमायान्तं प्रभिन्नमिव कुञ्जरम् ।&#x9;KK04-04-060-010a&lt;br&gt;&#xA;क्रुद्धः समाह्वयामास द्रौणिर्युद्धाय भारत ॥&#x9;KK04-04-060-010c&lt;br&gt;&#xA;ततोऽर्धचन्द्रमाहृत्य तेन पार्थः समाहतः ।&#x9;KK04-04-060-011a&lt;br&gt;&#xA;चिच्छेद तस्य चापं च सूतं चाश्वं च तेजसा ।&#x9;KK04-04-060-011c&lt;br&gt;&#xA;विव्याध निशितैश्चापि शरैराशीविषोपमैः ॥&#x9;KK04-04-060-011e&lt;br&gt;&#xA;सोऽन्यं रथं समास्थाय प्रत्यायाद्रथिपुङ्गवः ।&#x9;KK04-04-060-012a&lt;br&gt;&#xA;वारणेनेव मत्तेन मत्तो वारणयूथपः ॥&#x9;KK04-04-060-012c&lt;br&gt;&#xA;ततः प्रववृते युद्धं पृथिव्यामेकवीरयोः ।&#x9;KK04-04-060-013a&lt;br&gt;&#xA;रणमध्ये द्वयोरेव सुमहद्रोमहर्षणम् ॥&#x9;KK04-04-060-013c&lt;br&gt;&#xA;तौ वीरौ कुरवः सर्वे ददृशुर्विस्मयान्विताः ।&#x9;KK04-04-060-014a&lt;br&gt;&#xA;युध्यमानौ महात्मानौ द्विरदाविव सङ्गतौ ॥&#x9;KK04-04-060-014c&lt;br&gt;&#xA;तौ समाजघ्नतुर्वीरौ परस्परजयैषिणौ ।&#x9;KK04-04-060-015a&lt;br&gt;&#xA;शरैराशीविषाकारैर्ज्वलद्भिरिव पावकैः ॥&#x9;KK04-04-060-015c&lt;br&gt;&#xA;अक्षयाविषुधी दिव्यौ पाण्डवस्य महात्मनः ।&#x9;KK04-04-060-016a&lt;br&gt;&#xA;तेन पार्थो रणे शूरस्तस्थौ गिरिरिवाचलः ॥&#x9;KK04-04-060-016c&lt;br&gt;&#xA;अश्वत्थाम्नः पुनर्बाणाः क्षिप्रमभ्यस्यतो रणे ।&#x9;KK04-04-060-017a&lt;br&gt;&#xA;जग्मुः परिक्षयं शीघ्रमभूत्तेनाधिकोऽर्जुनः ॥ ॥&#x9;KK04-04-060-017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/061/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/061/</guid>
      <description>&lt;p&gt;अध्यायः 061&lt;/p&gt;&#xA;&lt;p&gt;अर्जुनेन युगपद्द्रोणादिभिः सह युद्धम् ॥ 1 ॥&#xA;वैशम्पायन उवाच &#x9;KK04-04-061-001&lt;br&gt;&#xA;एतस्मिन्नन्तरे तत्र महावीर्यपराक्रमः ।&#x9;KK04-04-061-001a&lt;br&gt;&#xA;आजगाम महाबाहुः कृपः शस्त्रभृतांवरः ।&#x9;KK04-04-061-001c&lt;br&gt;&#xA;अर्जुनं प्रतियोद्धुं वै युद्धकामो महारथः ।&#x9;KK04-04-061-002a&lt;br&gt;&#xA;अथं द्रौणे रथं त्यक्त्वा कृपस्य रथमुत्तमम् ।&#x9;KK04-04-061-002c&lt;br&gt;&#xA;आजगामार्जुनस्तूर्णं सूर्यवैश्वानरप्रभम् ॥&#x9;KK04-04-061-002e&lt;br&gt;&#xA;तौ वीरौ सूर्यसङ्काशौ योत्स्यमानौ महारथौ ।&#x9;KK04-04-061-003a&lt;br&gt;&#xA;वार्षिकाविव जीमूतौ व्यरोचेतां व्यवस्थितौ ॥&#x9;KK04-04-061-003c&lt;br&gt;&#xA;प्रगृह्य गाण्डिवं लोके विश्रुतं पुनरर्जुनः ।&#x9;KK04-04-061-004a&lt;br&gt;&#xA;अभ्ययाद्भरतश्रेष्ठो विनिघ्नञ्शरमालया ॥&#x9;KK04-04-061-004c&lt;br&gt;&#xA;कृपश्च धनुरादाय तथैवार्जुनमभ्यगात् ॥&#x9;KK04-04-061-005ac&lt;br&gt;&#xA;प्रगृह्य बलवच्चापं नाराचान्रक्तभोजनान् । &#x9;KK04-04-061-006a&lt;br&gt;&#xA;कृपः पार्थाय चिक्षेप शतशोऽथ सहस्रशः ॥&#x9;KK04-04-061-006c&lt;br&gt;&#xA;जीमूत इव घर्मान्ते शरवर्षं विमुञ्चति ।&#x9;KK04-04-061-007a&lt;br&gt;&#xA;नन्दयन्सुहृदः सर्वान्प्रत्ययुध्यत फल्गुनम् ॥&#x9;KK04-04-061-007c&lt;br&gt;&#xA;विकृष्य बलवच्चापं पाण्डवोऽमितविक्रमः ।&#x9;KK04-04-061-008a&lt;br&gt;&#xA;चचार समरे पार्थश्चित्रमार्गान्विदर्शयन् ॥&#x9;KK04-04-061-008c&lt;br&gt;&#xA;सर्वाश्चैव दिशो बाणैः प्रदिशश्च महाबलः ।&#x9;KK04-04-061-009a&lt;br&gt;&#xA;एकच्छायमिवाकाशं सर्वतः कृतवान्प्रभुः ॥&#x9;KK04-04-061-009c&lt;br&gt;&#xA;प्राच्छादयदमेयात्मा पार्थः शरशतैः कृपम् ।&#x9;KK04-04-061-010a&lt;br&gt;&#xA;उद्गतः समरे मेघो धाराभिरिव पर्वतम् ॥&#x9;KK04-04-061-010c&lt;br&gt;&#xA;स शरैरर्पितः ऋद्धः शितैरग्निशिखोपमैः ।&#x9;KK04-04-061-011a&lt;br&gt;&#xA;कृपो बभूव समरे विधूमोऽग्निरिव ज्वलन् ॥&#x9;KK04-04-061-011c&lt;br&gt;&#xA;ततः शरसहस्रेण पार्थमप्रतिमौजसम् ।&#x9;KK04-04-061-012a&lt;br&gt;&#xA;अर्दयित्वा महाबाहुर्ननाद समरे कृपः ॥&#x9;KK04-04-061-012c&lt;br&gt;&#xA;ततः कनकपुङ्खेन शरेण नतपर्वणा ।&#x9;KK04-04-061-013a&lt;br&gt;&#xA;बिभेद समरे पार्थः कृपस्य ध्वजमुत्तमम् ॥&#x9;KK04-04-061-013c&lt;br&gt;&#xA;ततः पश्चान्महातेजा नाराचान्सूर्यसन्निभान् ।&#x9;KK04-04-061-014a&lt;br&gt;&#xA;जग्राह समरे पार्थो भूयो बहुशिलीमुखान् ॥&#x9;KK04-04-061-014c&lt;br&gt;&#xA;तैस्तदानीं महाबाहुः कृपस्य रथरक्षिणः ।&#x9;KK04-04-061-015a&lt;br&gt;&#xA;जघान क्षत्रियश्रेष्ठो युध्यमानान्महारथान् ॥&#x9;KK04-04-061-015c&lt;br&gt;&#xA;चन्द्रकेतुः सुकेतुश्च चित्राश्वो मणिमांस्तदा ।&#x9;KK04-04-061-016a&lt;br&gt;&#xA;मुञ्जमौलिश्च विक्रान्तो हेमवर्णो भयावहः ॥&#x9;KK04-04-061-016c&lt;br&gt;&#xA;सुरथोऽतिरथश्चैव सुषेणोऽरिष्ट एव च ।&#x9;KK04-04-061-017a&lt;br&gt;&#xA;नृकेतुश्च सहानीकास्ते निषेदुर्गतासवः ॥&#x9;KK04-04-061-017c&lt;br&gt;&#xA;तान्निहत्य ततः पार्थो निमेषादिव भारत ।&#x9;KK04-04-061-018a&lt;br&gt;&#xA;पुनरन्यान्समाधत्त त्रयोदश शिलीमुखान् ॥&#x9;KK04-04-061-018c&lt;br&gt;&#xA;अथास्य युगमेकेन चतुर्भिश्चतुरो हयान् ।&#x9;KK04-04-061-019a&lt;br&gt;&#xA;षष्ठेन तु शिरः सङ्ख्ये कृपस्य रथसारथेः ॥&#x9;KK04-04-061-019c&lt;br&gt;&#xA;त्रिभिस्त्रिवेणुं बलवान्द्वाभ्यामक्षं महाबलः ।&#x9;KK04-04-061-020a&lt;br&gt;&#xA;द्वादशेन तु भल्लेन कृपस्य सशरं धनुः ॥&#x9;KK04-04-061-020c&lt;br&gt;&#xA;छित्त्वा वज्रनिकाशेन फल्गुनः प्रहसन्निव ।&#x9;KK04-04-061-021a&lt;br&gt;&#xA;त्रयोदशेनेन्द्रसमः प्रत्यविध्यत्स्तनान्तरे ॥&#x9;KK04-04-061-021c&lt;br&gt;&#xA;स छिन्नधन्वा विरथो हताश्वो हतसारथिः ।&#x9;KK04-04-061-022a&lt;br&gt;&#xA;अथ शक्तिं परामृश्य सूर्यवैश्वानरप्रभाम् ।&#x9;KK04-04-061-022c&lt;br&gt;&#xA;चिक्षेप सहसा क्रुद्धः पार्थायाद्भुतकर्मणे ॥&#x9;KK04-04-061-022e&lt;br&gt;&#xA;तामर्जुनस्तथारूपां शक्तिं हेमपरिष्कृताम् ।&#x9;KK04-04-061-023a&lt;br&gt;&#xA;रुरोध सायकैस्तीक्ष्णैरर्धचन्द्रमुखैश्च ताम् ॥&#x9;KK04-04-061-023c&lt;br&gt;&#xA;आपतन्तीं महोल्काभां चिच्छेद दशभिः शरैः ।&#x9;KK04-04-061-024a&lt;br&gt;&#xA;सापतद्दशधा भूमौ पार्थेन निहता शरैः ॥&#x9;KK04-04-061-024c&lt;br&gt;&#xA;शक्त्यां तु विनिकृत्तायां विरथः शरपीडितः ।&#x9;KK04-04-061-025a&lt;br&gt;&#xA;गदापाणिरवप्लुत्य रथात्तूर्णममित्रहा ।&#x9;KK04-04-061-025c&lt;br&gt;&#xA;गदां चिक्षेप सहसा पार्थायामिततेजसे ॥&#x9;KK04-04-061-025e&lt;br&gt;&#xA;सा च मुक्ता गदा गुर्वी रूपेणास्य परिष्कृता ।&#x9;KK04-04-061-026a&lt;br&gt;&#xA;अर्जुनस्य शरैर्नुन्ना प्रतिमार्गं जगाम सा ॥&#x9;KK04-04-061-026c&lt;br&gt;&#xA;अथ खड्गं समुद्धृत्य शतचन्द्रं च भानुमत् ।&#x9;KK04-04-061-027a&lt;br&gt;&#xA;इयेष पाण्डवं हन्तुं कृपो लघुपराक्रमः ॥&#x9;KK04-04-061-027c&lt;br&gt;&#xA;स शरद्वत्सुतस्तूर्णं महाचार्यः सुशिक्षितः ।&#x9;KK04-04-061-028a&lt;br&gt;&#xA;खेचरेव चचारैकः क्रमाच्चर्मासिधृग्भुवि ॥&#x9;KK04-04-061-028c&lt;br&gt;&#xA;ततः क्षुरप्रैः कौन्तेयो दशभिः खड्गचर्मणी ।&#x9;KK04-04-061-029a&lt;br&gt;&#xA;निमेषादिव चिच्छेद तदद्भुतमिवाभवत् ॥&#x9;KK04-04-061-029c&lt;br&gt;&#xA;विषण्णवदनस्तत्र विनाशात्खड्गचर्मणोः ।&#x9;KK04-04-061-030a&lt;br&gt;&#xA;दन्तैर्दन्तच्छदान्दष्ट्वा चुकोप हृदि दीर्घवत् ॥&#x9;KK04-04-061-030c&lt;br&gt;&#xA;भवत्विति पुनश्चोक्त्वा युद्धापगमनोद्यतः ।&#x9;KK04-04-061-031a&lt;br&gt;&#xA;अश्वत्थाम्नस्तु स रथं कृपः समभिपुप्लुवे ।&#x9;KK04-04-061-031c&lt;br&gt;&#xA;स्वस्रीयस्य महातेजा जग्राह च धनुः पुनः ॥&#x9;KK04-04-061-031e&lt;br&gt;&#xA;एतस्मिन्नन्तरे क्रुद्धो भीष्मो द्रोणमथाब्रवीत् ।&#x9;KK04-04-061-032a&lt;br&gt;&#xA;दृष्ट्वा कृपं फल्गुनेन पीडितं चोर्जितं च तम् ॥&#x9;KK04-04-061-032c&lt;br&gt;&#xA;एकैकमस्मान्सङ्ग्रामे पराजयति फल्गुनः ।&#x9;KK04-04-061-033a&lt;br&gt;&#xA;अहं द्रोणश्च कर्णश्च द्रौणिर्गौतम एव च ।&#x9;KK04-04-061-033c&lt;br&gt;&#xA;अन्ये च बहवः शूरा वयं जेष्याम वासविम् ॥&#x9;KK04-04-061-033e&lt;br&gt;&#xA;समागम्य ततः सर्वे भीष्मद्रोणमुखा रथाः ।&#x9;KK04-04-061-034a&lt;br&gt;&#xA;अर्जुनं सहसा युक्ताः प्रत्ययुध्यन्त भारत ॥&#x9;KK04-04-061-034c&lt;br&gt;&#xA;स सायकमयैर्जालैः सर्वतस्तान्महारथान् ।&#x9;KK04-04-061-035a&lt;br&gt;&#xA;प्राच्छादयच्छरौघैस्तान्नीहार इव पर्वतान् ॥&#x9;KK04-04-061-035c&lt;br&gt;&#xA;नदद्भिश्च महानागैर्हेषमाणैश्च वाजिभिः ।&#x9;KK04-04-061-036a&lt;br&gt;&#xA;भेरीशङ्खनिनादैश्च स शब्दस्तुमुलोऽभवत् ॥&#x9;KK04-04-061-036c&lt;br&gt;&#xA;नागाश्वकायान्निर्भिद्य लौहानि कवचानि च ।&#x9;KK04-04-061-037a&lt;br&gt;&#xA;पार्थस्य शरवर्षाणि न्यपतञ्शतशः क्षितौ ॥&#x9;KK04-04-061-037c&lt;br&gt;&#xA;त्वरमाणः शरानस्यन्पाण्डवस्तु प्रकाशते ।&#x9;KK04-04-061-038a&lt;br&gt;&#xA;मध्यन्दिनगतोऽर्चिष्माञ्छरदीव दिवाकरः ॥&#x9;KK04-04-061-038c&lt;br&gt;&#xA;अविषह्य शरान्सर्वे पार्थचापच्युतान्रणे ।&#x9;KK04-04-061-039a&lt;br&gt;&#xA;उदक्प्रयान्ति विध्वस्ता रथेभ्यो रथिनस्तदा ।&#x9;KK04-04-061-039c&lt;br&gt;&#xA;सादिनश्चाश्वपृष्ठेभ्यो भूमौ चापि पदातयः ॥&#x9;KK04-04-061-039e&lt;br&gt;&#xA;शरैस्तु ताड्यमानानां कवचानां महात्मनाम् ।&#x9;KK04-04-061-040a&lt;br&gt;&#xA;ताम्रराजतलौहानां प्रादुरासीन्महास्वनः ॥&#x9;KK04-04-061-040c&lt;br&gt;&#xA;छन्नमायोधनं जज्ञे शरीरैर्गतचेतसाम् ।&#x9;KK04-04-061-041a&lt;br&gt;&#xA;श्रान्त्या गलितशस्त्राणां पततामश्वसादिनाम् ॥&#x9;KK04-04-061-041c&lt;br&gt;&#xA;शून्यान्कुर्वन्रथोपस्थान्मानवैरास्तृणोन्महीम् ।&#x9;KK04-04-061-042a&lt;br&gt;&#xA;प्रनृत्यन्निव सङ्ग्रामे चापहस्ते धनञ्जयः ॥&#x9;KK04-04-061-042c&lt;br&gt;&#xA;शिरांस्यपातयत्सङ्ख्ये क्षत्रियाणां नरर्षभः ।&#x9;KK04-04-061-043a&lt;br&gt;&#xA;श्रुत्वा गाण्डीवनिर्घोषं विष्णूजितमिवाशनेः ।&#x9;KK04-04-061-043c&lt;br&gt;&#xA;त्रस्तानि सर्वसैन्यानि व्यलीयन्त च भागशः ॥&#x9;KK04-04-061-043e&lt;br&gt;&#xA;कुण्डलोष्णीषधारीणि जातरूपस्रजानि च ।&#x9;KK04-04-061-044a&lt;br&gt;&#xA;पतितानि स्म दृश्यन्ते शिरांसि रणमूर्धनि ॥&#x9;KK04-04-061-044c&lt;br&gt;&#xA;विशिखोन्मथितैर्गात्रैर्बाहुभिश्च सकार्मुकैः ।&#x9;KK04-04-061-045a&lt;br&gt;&#xA;सहस्ताभरणैश्चान्यैः प्रच्छन्ना भाति मेदिनी ॥&#x9;KK04-04-061-045c&lt;br&gt;&#xA;शिरसां पात्यमानानां समरे निशितैः शरैः ।&#x9;KK04-04-061-046a&lt;br&gt;&#xA;अश्मवृष्टिरिवाकाशादभवद्भरतर्षभ ॥&#x9;KK04-04-061-046c&lt;br&gt;&#xA;दर्शयित्वा तदाऽऽत्मानं रौद्रं रौद्रपराक्रमः ।&#x9;KK04-04-061-047a&lt;br&gt;&#xA;जघान समरे शूराञ्छतशोऽथ सहस्रशः ॥&#x9;KK04-04-061-047c&lt;br&gt;&#xA;तथावरुद्धश्चारण्ये दशवर्षाणि त्रीणि च ।&#x9;KK04-04-061-048a&lt;br&gt;&#xA;क्रोधाग्निमुत्ससर्जाजौ धार्तराष्ट्रेषु पाण्डवः ॥&#x9;KK04-04-061-048c&lt;br&gt;&#xA;तस्य तद्दहतः सैन्यं दृष्ट्वा चास्य पराक्रमम् ।&#x9;KK04-04-061-049a&lt;br&gt;&#xA;सर्वे शान्तिपरा योधा धार्तराष्ट्रस्य भारत ॥&#x9;KK04-04-061-049c&lt;br&gt;&#xA;यथा नलवनं नागः प्रभिन्नः षाष्टिहायनः ।&#x9;KK04-04-061-050a&lt;br&gt;&#xA;एवं सर्वानपामृद्नादर्जुनः शस्त्रतेजसा ॥&#x9;KK04-04-061-050c&lt;br&gt;&#xA;विद्राव्य च ततः सैन्यं त्रासयित्वा महारथान् ।&#x9;KK04-04-061-051a&lt;br&gt;&#xA;अर्जुनो जयतांश्रेष्ठः पर्यावर्तत भारत ॥&#x9;KK04-04-061-051c&lt;br&gt;&#xA;तस्य मार्गान्विचरतो निघ्नतश्च रणाजिरे ।&#x9;KK04-04-061-052a&lt;br&gt;&#xA;प्रावर्तत नदी घोरा शोणितान्त्रतरङ्गिणी ॥&#x9;KK04-04-061-052c&lt;br&gt;&#xA;अस्थिशैवालसम्बाधां सङ्ग्रामे पार्थनिर्मिताम् ।&#x9;KK04-04-061-053a&lt;br&gt;&#xA;शरचापप्लवां घोरां मांसशोणितकर्दमाम् ॥&#x9;KK04-04-061-053c&lt;br&gt;&#xA;रथोडुपां चान्त्रसर्पां केशशैवालशाड्वलाम् ।&#x9;KK04-04-061-054a&lt;br&gt;&#xA;करवालासिपाठीनां चामरोष्णीषफेनिलाम् ॥&#x9;KK04-04-061-054c&lt;br&gt;&#xA;अश्वग्रीवामहावर्तां कबन्धजलमानुषाम् ।&#x9;KK04-04-061-055a&lt;br&gt;&#xA;काककङ्करुतां तीव्रां सारसक्रौञ्चनादिताम् ॥&#x9;KK04-04-061-055c&lt;br&gt;&#xA;सिंहनादमहानादां शङ्खस्वनमहास्वनाम् ।&#x9;KK04-04-061-056a&lt;br&gt;&#xA;वीरोत्तमाङ्गपद्माढ्यां शरचापमहानलाम् ॥&#x9;KK04-04-061-056c&lt;br&gt;&#xA;पदातिमत्स्यकलुषां गजशीर्षककच्छपाम् ।&#x9;KK04-04-061-057a&lt;br&gt;&#xA;गोमायुमृगसङ्घुष्टां मांसमज्जाभिकर्दमाम् ॥&#x9;KK04-04-061-057c&lt;br&gt;&#xA;प्रावर्तयन्नदीं घोरां पिशाचगणसेविताम् ।&#x9;KK04-04-061-058a&lt;br&gt;&#xA;अपारामनिवासां च रक्तोदां सर्वतो वृताम् ॥&#x9;KK04-04-061-058c&lt;br&gt;&#xA;अभीक्ष्णमकरोत्पार्थो नदीमुत्तमशोणिताम् ।&#x9;KK04-04-061-059a&lt;br&gt;&#xA;गजवर्ष्ममहाद्वीपामश्वदेहमहाशिलाम् ॥&#x9;KK04-04-061-059c&lt;br&gt;&#xA;पदातिदेहसङ्घाटां रथावलिमहातरुम् ।&#x9;KK04-04-061-060a&lt;br&gt;&#xA;केशशाद्वलसञ्छन्नां सुतरां भीतिदां नृणाम् ॥&#x9;KK04-04-061-060c&lt;br&gt;&#xA;अगाधरक्तोदवहां यमसागरगामिनीम् ।&#x9;KK04-04-061-061a&lt;br&gt;&#xA;दुस्तरां भीरुमर्त्यानां शूराणां सुतरां नृप ।&#x9;KK04-04-061-061c&lt;br&gt;&#xA;प्रावर्तयन्नदीमेवं भीषणां पाकशासनिः ॥&#x9;KK04-04-061-061e&lt;br&gt;&#xA;तस्याददानस्य शरान्सन्दधानस्य मुञ्चतः ।&#x9;KK04-04-061-062a&lt;br&gt;&#xA;विकर्षतश्च गाण्डीवं न किञ्चिद्ददृशेऽन्तरम् ॥ ॥&#x9;KK04-04-061-062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/062/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/062/</guid>
      <description>&lt;p&gt;अध्यायः 062&lt;/p&gt;&#xA;&lt;p&gt;रणाय भीष्मार्जुनयोः समागमे देवैस्तयोः प्रशंसनम् ॥ 1 ॥&#xA;वैशम्पायन उवाच &#x9;KK04-04-062-001&lt;br&gt;&#xA;एवं विद्राव्य तत्सैन्यं पार्थो भीष्ममुपाद्रवत् ।&#x9;KK04-04-062-001a&lt;br&gt;&#xA;त्रस्तेषु सर्वसैन्येषु कौरव्यस्य महात्मनः ॥&#x9;KK04-04-062-001c&lt;br&gt;&#xA;बाणान्धनुषि सन्धाय चतुरः पाकशासनिः ।&#x9;KK04-04-062-002a&lt;br&gt;&#xA;भीष्मं च प्राहिणोद्भीतस्तं द्वाभ्यामभ्यवादयत् ॥&#x9;KK04-04-062-002c&lt;br&gt;&#xA;तस्य कर्णान्तिकं गत्वा द्वावब्रूतां च कौशलम् ।&#x9;KK04-04-062-003a&lt;br&gt;&#xA;सोऽप्याशीरवदद्भीष्मः कौन्तेयो जयतामिति ॥&#x9;KK04-04-062-003c&lt;br&gt;&#xA;नरसिंहमुपायान्तं जिगीषन्तं परान्रणे ।&#x9;KK04-04-062-004a&lt;br&gt;&#xA;वृषसेनोऽभ्ययात्तूर्णं योद्धुकामो धनञ्जयम् ॥&#x9;KK04-04-062-004c&lt;br&gt;&#xA;वैकर्तनात्मजो वीरः सङ्ग्रामे लोकविश्रुतः ।&#x9;KK04-04-062-005a&lt;br&gt;&#xA;शौर्यवीर्यादिभिः कर्णाद्बिम्बाद्विम्ब इवोद्धृतः ॥&#x9;KK04-04-062-005c&lt;br&gt;&#xA;आत्मना युध्यतस्तस्य वृषसेनस्य पाण्डवः ।&#x9;KK04-04-062-006a&lt;br&gt;&#xA;मुहूर्तं तस्य तद्दृष्ट्वा हस्तलाघवपौरुषे ।&#x9;KK04-04-062-006c&lt;br&gt;&#xA;तुतोष च ततः पार्थो वृषसेनपराक्रमम् ॥&#x9;KK04-04-062-006e&lt;br&gt;&#xA;तस्य पार्थस्तदा क्षिप्रं क्षुरधारेण कार्मुकम् ।&#x9;KK04-04-062-007a&lt;br&gt;&#xA;न्यकृन्यद्गृध्रपत्रेण जाम्बूनदपरिष्कृतम् ॥&#x9;KK04-04-062-007c&lt;br&gt;&#xA;अथैनं पञ्चभिर्भूयः प्रत्यविध्यत्स्तनान्तरे ।&#x9;KK04-04-062-008a&lt;br&gt;&#xA;स पार्थबाणाभिहतो रथात्प्रस्कन्द्य दुद्रुवे ॥&#x9;KK04-04-062-008c&lt;br&gt;&#xA;दुःशासनो विकर्णश्च शकुनिश्च विविंशतिः ।&#x9;KK04-04-062-009a&lt;br&gt;&#xA;आयान्तं भीमधन्वानं पर्यकीर्यन्त पाण्डवम् ॥&#x9;KK04-04-062-009c&lt;br&gt;&#xA;तेषां पार्थो रणे क्रुद्धः शरैः सन्नतपर्वभिः ।&#x9;KK04-04-062-010a&lt;br&gt;&#xA;युगं ध्वजं शरासं च चिच्छेद तरसा रणे ॥&#x9;KK04-04-062-010c&lt;br&gt;&#xA;ते निकृत्तध्वजाः सर्वे छिन्नकार्मुकवेष्टनाः ।&#x9;KK04-04-062-011a&lt;br&gt;&#xA;रणमध्यादपययुः पार्थबाणाभिपीडिताः ॥&#x9;KK04-04-062-011c&lt;br&gt;&#xA;ततः प्रहस्य बीभत्सुर्वैराटिमिदमब्रवीत् ।&#x9;KK04-04-062-012a&lt;br&gt;&#xA;एतं मे प्रापयेदानीं तालं सौवर्णमुच्छ्रितम् ॥&#x9;KK04-04-062-012c&lt;br&gt;&#xA;मेघमध्ये यथा विद्युदुज्ज्वलन्ती पुनः पुनः ।&#x9;KK04-04-062-013a&lt;br&gt;&#xA;असौ शान्तनवो भीष्मस्तत्र याहि परन्तप ॥&#x9;KK04-04-062-013c&lt;br&gt;&#xA;अस्त्राणि तस्य दिव्यानि दर्शयिष्यामि संयुगे ।&#x9;KK04-04-062-014a&lt;br&gt;&#xA;घोररूपाणि चित्राणि लघूनि च गुरूणि च ॥&#x9;KK04-04-062-014c&lt;br&gt;&#xA;अस्माकं पोषको नित्यमाबाल्यान्मत्स्यभूमिप ।&#x9;KK04-04-062-015a&lt;br&gt;&#xA;श्रेयस्कामी सदाऽस्माकं योगक्षेमकरः सदा ॥&#x9;KK04-04-062-015c&lt;br&gt;&#xA;तस्याङ्के विर्धितो बाल्ये तद्योत्स्येऽनेन साम्प्रतम् ।&#x9;KK04-04-062-016a&lt;br&gt;&#xA;अस्माकं धार्तराष्ट्राणां शमकामो दिवानिशम् ॥&#x9;KK04-04-062-016c&lt;br&gt;&#xA;वैशम्पायन उवाच &#x9;KK04-04-062-017&lt;br&gt;&#xA;तस्य तद्वचनं श्रुत्वा वैराटिः पार्थसारथिः ।&#x9;KK04-04-062-017a&lt;br&gt;&#xA;वाहयच्चोदितस्तेन रथं भीष्मरथं प्रति ॥&#x9;KK04-04-062-017c&lt;br&gt;&#xA;तं रथं चोदितं दृष्ट्वा फल्गुनस्य रथोत्तमम् ।&#x9;KK04-04-062-018a&lt;br&gt;&#xA;वायुनेव महामेघं सहसाऽभिसमीरितम् ।&#x9;KK04-04-062-018c&lt;br&gt;&#xA;तं प्रत्ययाच्च गाङ्गेयो रथेनादित्यवर्चसा ॥&#x9;KK04-04-062-018e&lt;br&gt;&#xA;आयान्तमर्जुनं दृष्ट्वा भीष्मः परपुरञ्जयः ।&#x9;KK04-04-062-019a&lt;br&gt;&#xA;प्रत्युज्जगाम युद्धार्थी महर्षभमिवर्षभः ॥&#x9;KK04-04-062-019c&lt;br&gt;&#xA;तथा हि गुप्त एतेषां दुराधर्षः पितामहः ।&#x9;KK04-04-062-020a&lt;br&gt;&#xA;हन्यमानेषु योधेषु धनञ्जयमुपाद्रवत् ॥&#x9;KK04-04-062-020c&lt;br&gt;&#xA;प्रगृह्य कार्मुकश्रेष्ठं जातरूपपरिष्कृतम् ।&#x9;KK04-04-062-021a&lt;br&gt;&#xA;शरानादाय तीक्ष्णाग्रान्मर्मदेहप्रमाथिनः ॥&#x9;KK04-04-062-021c&lt;br&gt;&#xA;पाण्डुरेणातपत्रेण ध्रियमाणेन मूर्धनि ।&#x9;KK04-04-062-022a&lt;br&gt;&#xA;शुशुभे स नरव्याघ्रो गिरिः सूर्योत्तरे यथा ॥&#x9;KK04-04-062-022c&lt;br&gt;&#xA;प्राध्माप्य शङ्खं गाङ्गेयो धार्तराष्ट्रान्प्रहर्षयन् ।&#x9;KK04-04-062-023a&lt;br&gt;&#xA;प्रदक्षिणमुपावृत्य बीभत्सुं प्रत्यवारयत् ॥&#x9;KK04-04-062-023c&lt;br&gt;&#xA;तमवेक्ष्य समायान्तं कौन्तेयः परवीरहा ।&#x9;KK04-04-062-024a&lt;br&gt;&#xA;प्रत्यगृह्णादमेयात्मा प्रियातिथिमिवागतम् ।&#x9;KK04-04-062-024c&lt;br&gt;&#xA;देवदत्तं महाशङ्खं प्रदध्मौ युधि वीर्यवान् ॥&#x9;KK04-04-062-024e&lt;br&gt;&#xA;तौ शङ्खनादावत्यर्थं भीष्मपाण्डवयोस्तदा ।&#x9;KK04-04-062-025a&lt;br&gt;&#xA;नादयामासतुर्द्यां च खं च भूमिं च सर्वशः ॥&#x9;KK04-04-062-025c&lt;br&gt;&#xA;अन्तरिक्षे च जल्पन्ति सर्वे देवाः सवासवाः ।&#x9;KK04-04-062-026a&lt;br&gt;&#xA;यदर्जुनः कुरून्सर्वान्प्राकृन्तच्छस्त्रतेजसा ॥&#x9;KK04-04-062-026c&lt;br&gt;&#xA;कुरुश्रेष्ठाविमौ वीरौ रणे भीष्मधनञ्जयौ ।&#x9;KK04-04-062-027a&lt;br&gt;&#xA;सर्वास्त्रकुशलौ वीरावप्रमत्तौ रणे सदा ॥&#x9;KK04-04-062-027c&lt;br&gt;&#xA;उभौ देवमनुष्येषु विश्रुतौ स्वपराक्रमैः ।&#x9;KK04-04-062-028a&lt;br&gt;&#xA;उभौ परमसंरब्धावुभौ दीप्तधनुर्धरौ ॥&#x9;KK04-04-062-028c&lt;br&gt;&#xA;समागतौ नरव्याघ्रौ व्याघ्राविव तरस्विनौ ।&#x9;KK04-04-062-029a&lt;br&gt;&#xA;उभौ सदृशकर्माणौ सूर्यस्याग्नेश्च भारत ॥&#x9;KK04-04-062-029c&lt;br&gt;&#xA;वासुदेवस्य सदृशौ कार्तवीर्यसमावुभौ ।&#x9;KK04-04-062-030a&lt;br&gt;&#xA;उभौ विश्रुतकर्माणावुभौ शूरौ महाबलौ ।&#x9;KK04-04-062-030c&lt;br&gt;&#xA;सर्वास्त्रविदुषां श्रेष्ठौ सर्वशस्त्रभृतां वरौ ॥&#x9;KK04-04-062-030e&lt;br&gt;&#xA;अग्नेरिन्द्रस्य सोमस्य यमस्य वरुणस्य च ।&#x9;KK04-04-062-031a&lt;br&gt;&#xA;अनयोः सदृशं वीर्यं मित्रस्य वरुणस्य च ॥&#x9;KK04-04-062-031c&lt;br&gt;&#xA;को वा कुन्तीसुतं युद्धे द्वैरथेनोपयास्यति ।&#x9;KK04-04-062-032a&lt;br&gt;&#xA;ऋते शान्तनवादन्यः क्षत्रियो भुवि विद्यते ॥&#x9;KK04-04-062-032c&lt;br&gt;&#xA;इति सम्पूजयामासुर्भीष्मं दृष्ट्वाऽर्जुनं गतम् ।&#x9;KK04-04-062-033a&lt;br&gt;&#xA;तं रणे सम्प्रहृष्यन्तं दृष्ट्वा देवाः सवासवाः ॥&#x9;KK04-04-062-033c&lt;br&gt;&#xA;अथ बहुविधतूर्यशङ्खघोषैर्विविधरवैः सह सिंहनादमिश्रैः ।&#x9;KK04-04-062-034a&lt;br&gt;&#xA;कुरुवृषभमपूजयत्कुरूणां बलममराधिपसैन्यसप्रभं तत् ॥ ॥&#x9;KK04-04-062-034c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/063/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/063/</guid>
      <description>&lt;p&gt;अध्यायः 063&lt;/p&gt;&#xA;&lt;p&gt;अर्जुनेन भीष्मपराजयः ॥ 1 ॥&#xA;वैशम्पायन उवाच &#x9;KK04-04-063-001&lt;br&gt;&#xA;ततो भीष्मः शरानष्टौ ध्वजे पार्थस्य वीर्यवान् ।&#x9;KK04-04-063-001a&lt;br&gt;&#xA;समार्पयन्महावेगाज्ज्वलतः पन्नगानिव ॥&#x9;KK04-04-063-001c&lt;br&gt;&#xA;ते ध्वजं पाण्डुपुत्रस्य समासाद्य पतत्रिणः ।&#x9;KK04-04-063-002a&lt;br&gt;&#xA;ध्वजस्थं कपिमाजघ्नुः ध्वजाग्रनिलयांश्च तान् ॥&#x9;KK04-04-063-002c&lt;br&gt;&#xA;सारथिं च हयांश्चास्य विव्याध दशभिः शरैः ।&#x9;KK04-04-063-003a&lt;br&gt;&#xA;उरस्यताडयत्पार्थं त्रिभिरेवायसैः शरैः ॥&#x9;KK04-04-063-003c&lt;br&gt;&#xA;ततोऽर्जुनः शरैस्तीक्ष्णैर्विद्ध्वा कुरुपितामहम् ।&#x9;KK04-04-063-004a&lt;br&gt;&#xA;ध्वजं च सारथिं चापि विव्याध दशभिः शरैः ॥&#x9;KK04-04-063-004c&lt;br&gt;&#xA;तद्युद्धमभवद्घोरं रोमहर्षणमद्भुतम् ।&#x9;KK04-04-063-005a&lt;br&gt;&#xA;भीष्मस्य सह पार्थेन बलिवासवयोरिव ॥&#x9;KK04-04-063-005c&lt;br&gt;&#xA;सन्ततं शरजालाभिराकाशं समपद्यत ।&#x9;KK04-04-063-006a&lt;br&gt;&#xA;अम्बुदैरिव धाराभिस्तयोः कार्मुकनिःसृतैः ॥&#x9;KK04-04-063-006c&lt;br&gt;&#xA;भल्लैर्भल्लाः समाहत्य कुरुपाण्डवयो रणे ।&#x9;KK04-04-063-007a&lt;br&gt;&#xA;अन्तरिक्षे व्यराजन्त खद्योताः प्रावृषीव हि ॥&#x9;KK04-04-063-007c&lt;br&gt;&#xA;अग्निचक्रोपमं घोरं मण्डलीकृतमाहवे ।&#x9;KK04-04-063-008a&lt;br&gt;&#xA;गाण्डीवमभवज्जिष्णोः सव्यं दक्षिणमस्यतः ॥&#x9;KK04-04-063-008c&lt;br&gt;&#xA;पर्वतं वारिधाराभिश्छादयन्निव तोयदः ।&#x9;KK04-04-063-009a&lt;br&gt;&#xA;अर्जुनश्छादयद्भीष्मं शरवर्षैरनेकशः ॥&#x9;KK04-04-063-009c&lt;br&gt;&#xA;तां समुद्रमिवोद्धूतां शरवृष्टिं समुद्यताम् ।&#x9;KK04-04-063-010a&lt;br&gt;&#xA;व्यधमत्सायकैर्भीष्मः सोर्जुनं च न्यवारयत् ॥&#x9;KK04-04-063-010c&lt;br&gt;&#xA;ततस्तानि विसृष्टानि शरजालानि सङ्घशः ।&#x9;KK04-04-063-011a&lt;br&gt;&#xA;आहतानि व्यशीर्यन्त अर्जुनस्य रथं प्रति ॥&#x9;KK04-04-063-011c&lt;br&gt;&#xA;ततः कनकपुङ्खाग्रैः शितैः सन्नतपर्वभिः ।&#x9;KK04-04-063-012a&lt;br&gt;&#xA;पतद्भिः खगवाजैश्च द्यौरासीत्संवृता शरैः ॥&#x9;KK04-04-063-012c&lt;br&gt;&#xA;ततः प्रासृजदुग्राणि शरजालानि पाण्डवः ।&#x9;KK04-04-063-013a&lt;br&gt;&#xA;तावन्ति शरजालानि भीष्मः पार्थाय प्राहिणोत् ॥&#x9;KK04-04-063-013c&lt;br&gt;&#xA;साश्वं ससूतं सरथं स पार्थं समाचिनोद्भारतो वत्सदन्तैः ।&#x9;KK04-04-063-014a&lt;br&gt;&#xA;प्रच्छादयामास दिशश्च सर्वा नभश्च बाणैस्तपनीयपुङ्खैः ॥&#x9;KK04-04-063-014c&lt;br&gt;&#xA;ततो देवर्षिगन्धर्वाः साधुसाध्वित्यपूजयन् ।&#x9;KK04-04-063-015a&lt;br&gt;&#xA;दुष्करं कृतवान्भीष्मो यदर्जुनमवारयत् ॥&#x9;KK04-04-063-015c&lt;br&gt;&#xA;बलवानर्जुनो दक्षः क्षिप्रकारी च पाण्डवः ।&#x9;KK04-04-063-016a&lt;br&gt;&#xA;कोऽन्यः समर्थः पार्थस्य वेगं धारयितुं रणे ॥&#x9;KK04-04-063-016c&lt;br&gt;&#xA;ऋते शान्तनवाद्भीष्मात्कृष्णाद्वा देवकीसुतात् ।&#x9;KK04-04-063-017a&lt;br&gt;&#xA;आचार्यवरमुख्याद्वा भारद्वाजान्महाबलात् ॥&#x9;KK04-04-063-017c&lt;br&gt;&#xA;अस्त्रैरस्त्राणि संवार्य क्रीडतः पुरुषोत्तमौ ।&#x9;KK04-04-063-018a&lt;br&gt;&#xA;चक्षूंषि सर्वभूतानां मोदयन्तौ महाबलौ ॥&#x9;KK04-04-063-018c&lt;br&gt;&#xA;प्राजापत्यं तथैवैन्द्रमाग्नेयं च सुदारुणम् ।&#x9;KK04-04-063-019a&lt;br&gt;&#xA;कौबेरं वारुणं चैव याम्यं वायव्यमेव च ।&#x9;KK04-04-063-019c&lt;br&gt;&#xA;प्रयुञ्जानौ महात्मानौ समरे तौ विरेजतुः ॥&#x9;KK04-04-063-019e&lt;br&gt;&#xA;विस्मितान्यथ भूतानि तौ दृष्ट्वा संयुगे तदा ।&#x9;KK04-04-063-020a&lt;br&gt;&#xA;साधु पार्थ महाबाहो साधु भीष्मेति चाब्रुवन् ॥&#x9;KK04-04-063-020c&lt;br&gt;&#xA;नैतदन्यो मनुष्येषु प्रदर्शयितुमाहवे ।&#x9;KK04-04-063-021a&lt;br&gt;&#xA;महास्त्राणां सम्प्रयोगं समरे भीष्मपार्थयोः ॥&#x9;KK04-04-063-021c&lt;br&gt;&#xA;एवं सर्वास्त्रविदुषोरस्त्रयुद्धमवर्तत ॥&#x9;KK04-04-063-022ac&lt;br&gt;&#xA;अथ जिष्णुरुदावृत्य शितधारेण कार्मुकम् ।&#x9;KK04-04-063-023a&lt;br&gt;&#xA;न्यकृन्तद्गृध्रपत्रेण शातकुम्भपरिष्कृतम् ॥&#x9;KK04-04-063-023c&lt;br&gt;&#xA;निमेषान्तरमात्रेण भीष्मोऽन्यत्कार्मुकं रणे ।&#x9;KK04-04-063-024a&lt;br&gt;&#xA;समादाय नरव्याघ्रः सज्यं चक्रे महाबलः ॥&#x9;KK04-04-063-024c&lt;br&gt;&#xA;शरांश्च सुबहून्क्रुद्धो मुमोचाशु धनञ्जये ।&#x9;KK04-04-063-025a&lt;br&gt;&#xA;अर्जुनोपि शरांस्तीक्ष्णान्भीष्माय निशितान्बहून् ।&#x9;KK04-04-063-025c&lt;br&gt;&#xA;चिक्षेप च महातेजास्तथा भीष्मश्च पाण्डवे ॥&#x9;KK04-04-063-025e&lt;br&gt;&#xA;तयोर्दिव्यास्त्रविदुषोरस्यतोरनिशं शरान् ।&#x9;KK04-04-063-026a&lt;br&gt;&#xA;न विशेषस्तदा राजन्दृश्यते सुमहात्मनोः ॥&#x9;KK04-04-063-026c&lt;br&gt;&#xA;अथावृणोद्दश दिशः शरैरतिरथस्तदा ।&#x9;KK04-04-063-027a&lt;br&gt;&#xA;किरीटमाली कौन्तेयः शूरं शान्तनवं तथा ॥&#x9;KK04-04-063-027c&lt;br&gt;&#xA;अतीव पाण्डवो भीष्मं भीष्मश्चातीव पाण्डवम् ।&#x9;KK04-04-063-028a&lt;br&gt;&#xA;बभूव तत्र सङ्घेऽस्मिन्लोके राजंस्तदद्भुतम् ॥&#x9;KK04-04-063-028c&lt;br&gt;&#xA;पाण्डवेन हताः शूरा भीष्मस्य रथरक्षिणः ।&#x9;KK04-04-063-029a&lt;br&gt;&#xA;शेरते स्म महाबाहो कौन्तेयस्याभितो रथम् ॥&#x9;KK04-04-063-029c&lt;br&gt;&#xA;ततो गाण्डीवनिर्मुक्ता निरमित्रं चिकीर्षवः ।&#x9;KK04-04-063-030a&lt;br&gt;&#xA;असक्ताः पुङ्खसंसक्ताः श्वेतवाहनपत्रिणः ॥&#x9;KK04-04-063-030c&lt;br&gt;&#xA;निष्पतन्तो रथात्तस्य धौता हैरण्यवाससः ।&#x9;KK04-04-063-031a&lt;br&gt;&#xA;आकाशे प्रत्यदृश्यन्त हंसानामिव पङ्क्तयः ॥&#x9;KK04-04-063-031c&lt;br&gt;&#xA;तस्य तद्दिव्यमस्त्रं हि प्रगाढं चित्रमस्यतः ।&#x9;KK04-04-063-032a&lt;br&gt;&#xA;प्रेक्षन्ते स्मान्तरिक्षस्थाः सर्वे देवाः सवासवाः ॥&#x9;KK04-04-063-032c&lt;br&gt;&#xA;तं दृष्ट्वा परमप्रीतो गन्धर्वश्चित्रमद्भुतम् ।&#x9;KK04-04-063-033a&lt;br&gt;&#xA;शशंस देवराजाय चित्रसेनः प्रतापवान् ॥&#x9;KK04-04-063-033c&lt;br&gt;&#xA;पश्येमानरिनिर्दारान्संसक्तानिव गच्छतः ।&#x9;KK04-04-063-034a&lt;br&gt;&#xA;चित्ररूपमिदं जिष्णोर्दिव्यमस्त्रमुदीर्यतः ॥&#x9;KK04-04-063-034c&lt;br&gt;&#xA;नेदं मनुष्याः श्रद्दध्युर्न हीदं तेषु विद्यते ।&#x9;KK04-04-063-035a&lt;br&gt;&#xA;सौराणां च महास्त्राणां विचित्रोऽयं समागमः ॥&#x9;KK04-04-063-035c&lt;br&gt;&#xA;मध्यन्दिनगतं सूर्यं प्रतपन्तमिवाम्बरे ।&#x9;KK04-04-063-036a&lt;br&gt;&#xA;न शक्नुवन्ति सैन्यानि पाण्डवं प्रसमीक्षितुम् ॥&#x9;KK04-04-063-036c&lt;br&gt;&#xA;उभौ विश्रुतकर्माणावुभौ शूरौ महीक्षिताम् ।&#x9;KK04-04-063-037a&lt;br&gt;&#xA;उभौ विचित्रकर्माणावुभौ युधि दुरासदौ ॥&#x9;KK04-04-063-037c&lt;br&gt;&#xA;इत्युक्तो देवराजस्तु पार्थभीष्मसमागमम् ।&#x9;KK04-04-063-038a&lt;br&gt;&#xA;पूजयामास दिव्येन पुष्पवर्षेण भारत ॥ &#x9;KK04-04-063-038c&lt;br&gt;&#xA;[अश्वत्थामा ततोऽभ्येत्य द्रुतं कर्णमभाषत ।&#x9;KK04-04-063-039a&lt;br&gt;&#xA;अहमेको हनिष्यामि समेतान्सर्वपाण्डवान् ॥&#x9;KK04-04-063-039c&lt;br&gt;&#xA;इति कर्म समक्षं मे सभामध्ये त्वयोदितम् ।&#x9;KK04-04-063-040a&lt;br&gt;&#xA;न तु तत्कृतमेकस्माद्भीतो धावसि सूतज ॥&#x9;KK04-04-063-040c&lt;br&gt;&#xA;वैचित्रवीर्यजाः सर्वे त्वामाश्रित्य पृथासुतान् ।&#x9;KK04-04-063-041a&lt;br&gt;&#xA;जेतुमिच्छन्ति सङ्ग्रामे भवान्युध्यस्व फल्गुनम् ॥&#x9;KK04-04-063-041c&lt;br&gt;&#xA;अश्वत्थामोदितं वाक्यं श्रुत्वा दुर्योधनस्तदा ।&#x9;KK04-04-063-042a&lt;br&gt;&#xA;प्रत्युवाच रुषा द्रौणिं कर्णप्रियचिकीर्षया ॥&#x9;KK04-04-063-042c&lt;br&gt;&#xA;मा मानभङ्गं विप्रेन्द्र कुरु विश्रुतकर्मणः ।&#x9;KK04-04-063-043a&lt;br&gt;&#xA;मानभङ्गेन राज्ञां तु बलहानिर्भविष्यति ॥&#x9;KK04-04-063-043c&lt;br&gt;&#xA;शूरा वदन्ति सङ्ग्रामे वाचा कर्माणि कुर्वते ।&#x9;KK04-04-063-044a&lt;br&gt;&#xA;पराक्रमन्ति सङ्ग्रामे स्वस्य वीर्यानुसारतः ॥&#x9;KK04-04-063-044c&lt;br&gt;&#xA;तस्मात्तं नार्हति भवान्गर्हितुं शूरसम्मतम् ।&#x9;KK04-04-063-045a&lt;br&gt;&#xA;राज्ञैवमुक्तः स द्रौणिर्गतरोषोऽभवत्तदा ॥]&#x9;KK04-04-063-045c&lt;br&gt;&#xA;ततो भीष्मः शान्तनवो बाणान्पार्श्वे समार्पयत् ।&#x9;KK04-04-063-046a&lt;br&gt;&#xA;अस्यतः प्रतिसन्धाय विवृतं सव्यसाचिनः&#x9;KK04-04-063-046c&lt;br&gt;&#xA;ततः प्रसह्य बीभत्सुः पृथुधारेण कार्मुकम् ।&#x9;KK04-04-063-047a&lt;br&gt;&#xA;न्यकृन्तद्गृध्रपत्रेण भीष्मस्यामिततेजसः ॥&#x9;KK04-04-063-047c&lt;br&gt;&#xA;अथैनं दशभिः पश्चात्प्रत्यविध्यत्स्तनान्तरे ।&#x9;KK04-04-063-048a&lt;br&gt;&#xA;यतमानं पराक्रान्तं कुन्तीपुत्रो धनञ्जयः ॥&#x9;KK04-04-063-048c&lt;br&gt;&#xA;स पीडितो महाबाहुर्गृहीत्वा रथकूबरम् ।&#x9;KK04-04-063-049a&lt;br&gt;&#xA;गाङ्गेयो युधि दुर्धर्षस्तस्थौ दीप इवातुरः ॥&#x9;KK04-04-063-049c&lt;br&gt;&#xA;तं विसञ्ज्ञमपोवाह संयन्ता रथवाजिनाम् ।&#x9;KK04-04-063-050a&lt;br&gt;&#xA;उपदेशमनुस्मृत्य रक्षमाणो महारथम् ॥&#x9;KK04-04-063-050c&lt;br&gt;&#xA;पराक्रमे च शौर्ये च वीर्ये सत्त्वे बले रणे ।&#x9;KK04-04-063-051a&lt;br&gt;&#xA;शस्त्रास्त्रेषु च सर्वेषु लाघवे दूरपातने ॥&#x9;KK04-04-063-051c&lt;br&gt;&#xA;यस्य नास्ति समो लोके पितृदत्तवरश्च यः ।&#x9;KK04-04-063-052a&lt;br&gt;&#xA;जितश्रमो जितारातिर्निस्तन्द्रिः खेदवर्जितः ।&#x9;KK04-04-063-052c&lt;br&gt;&#xA;यः स्वेच्छामरणः शूरः पितृशुश्रूषणे रतः ॥&#x9;KK04-04-063-052e&lt;br&gt;&#xA;दुर्योधनहितार्थाय युद्ध्वा पार्थेन सङ्गरे ।&#x9;KK04-04-063-053a&lt;br&gt;&#xA;पृथासुतहितार्थाय पराजित इवाभवत् ॥ ॥&#x9;KK04-04-063-053c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/064/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/064/</guid>
      <description>&lt;p&gt;अध्यायः 064&lt;/p&gt;&#xA;&lt;p&gt;अर्जुनेन द्रोणादिपञ्चरथान्प्रत्यभियानम् ॥ 1 ॥&#xA;वैशम्पायन उवाच &#x9;KK04-04-064-001&lt;br&gt;&#xA;भीष्मं विजित्य सङ्ग्रामे कुरूणां मिषतां रणे ।&#x9;KK04-04-064-001a&lt;br&gt;&#xA;ततो युद्धमनाः प्रायात्पार्थः पञ्च महारथान् ॥&#x9;KK04-04-064-001c&lt;br&gt;&#xA;आददानश्च नाराचान्विमृशन्निषुधी अपि ।&#x9;KK04-04-064-002a&lt;br&gt;&#xA;संस्पृशानश्च गाण्डीवं भूयः कर्णं समभ्यगात् ॥&#x9;KK04-04-064-002c&lt;br&gt;&#xA;द्रौणिरुवाच &#x9;KK04-04-064-003&lt;br&gt;&#xA;कर्ण यत्तत्सभामध्ये बह्वबद्धं प्रभाषसे ।&#x9;KK04-04-064-003a&lt;br&gt;&#xA;न मे युधि समोऽस्तीति तदिदं प्रत्युपस्थितम् ॥&#x9;KK04-04-064-003c&lt;br&gt;&#xA;एषोऽन्तक इव क्रुद्धः सर्वभूतावमर्दनः ।&#x9;KK04-04-064-004a&lt;br&gt;&#xA;अदूरात्प्रत्युपस्थाय जृम्भते केसरी यथा ।&#x9;KK04-04-064-004c&lt;br&gt;&#xA;न पलायस्व शूरश्चेत्स्थित्वा युध्यस्व फल्गुनम् ॥&#x9;KK04-04-064-004e&lt;br&gt;&#xA;कर्ण उवाच &#x9;KK04-04-064-005&lt;br&gt;&#xA;नाहं बिभेमि बीभत्सोः कृष्णाद्वा देवकीसुतात् ।&#x9;KK04-04-064-005a&lt;br&gt;&#xA;पाण्डवेभ्योपि सर्वेभ्यः क्षत्रधर्ममनुव्रतः ॥&#x9;KK04-04-064-005c&lt;br&gt;&#xA;सत्वाधिकानां शूराणां धनुर्वेदोपजीविनाम् ।&#x9;KK04-04-064-006a&lt;br&gt;&#xA;दर्शनाज्जायते दर्पः स्वरश्च न विषीदति ॥&#x9;KK04-04-064-006c&lt;br&gt;&#xA;पश्यत्वाचार्यपुत्रो मामर्जुनेन समं युधि ।&#x9;KK04-04-064-007a&lt;br&gt;&#xA;युध्यमानं सुसंयुक्तं दैवं तु दुरतिक्रमम् ॥&#x9;KK04-04-064-007c&lt;br&gt;&#xA;अश्वत्थामोवाच &#x9;KK04-04-064-008&lt;br&gt;&#xA;को दोषः कर्ण शूराणां वाचा साकं हि पौरुषम् ।&#x9;KK04-04-064-008a&lt;br&gt;&#xA;विद्यते यदि तल्लोके गुणोत्तरमिहोच्यते ॥&#x9;KK04-04-064-008c&lt;br&gt;&#xA;युध्यस्व त्वमभीः पार्थं प्रपलायस्व मा रणात् ।&#x9;KK04-04-064-009a&lt;br&gt;&#xA;उक्तं वचः स्मरन्कर्ण नाहमित्यादि संयुगे ॥&#x9;KK04-04-064-009c&lt;br&gt;&#xA;वैशम्पायन उवाच &#x9;KK04-04-064-010&lt;br&gt;&#xA;तं समन्ताद्रथाः पञ्च परिवार्य धनञ्जयम् ।&#x9;KK04-04-064-010a&lt;br&gt;&#xA;त इषून्सम्यगस्यन्तो मुमुक्षन्तोपि जीवितात् ॥&#x9;KK04-04-064-010c&lt;br&gt;&#xA;ते लाभमिव मन्वानाः क्षिप्रमार्च्छन्धनञ्जयम् ।&#x9;KK04-04-064-011a&lt;br&gt;&#xA;शरौघान्सम्यगस्यन्तो जीमूता इव वार्षिकाः ॥&#x9;KK04-04-064-011c&lt;br&gt;&#xA;बहुभिर्निशितैर्बाणैर्विविधैर्लोमवापिभिः ।&#x9;KK04-04-064-012a&lt;br&gt;&#xA;आद्रवन्प्रत्यवस्थाय प्रत्यविध्यन्धनञ्जयम् ॥&#x9;KK04-04-064-012c&lt;br&gt;&#xA;ततः प्रहस्य बीभत्सुः सर्वशस्त्रभृतांवरः ।&#x9;KK04-04-064-013a&lt;br&gt;&#xA;दिव्यमस्त्रं विकुर्वाणः प्रत्ययाद्रथसत्तमान् ॥&#x9;KK04-04-064-013c&lt;br&gt;&#xA;यथा रश्मिभिरादित्यः प्रच्छादयति मेदिनीम् ।&#x9;KK04-04-064-014a&lt;br&gt;&#xA;एवं गाण्डीवनिर्मुक्तैः शरैः प्राच्छादयद्दिशः ॥&#x9;KK04-04-064-014c&lt;br&gt;&#xA;न रथानां न नगानां न ध्वजानां न वाजिनाम् ।&#x9;KK04-04-064-015a&lt;br&gt;&#xA;अविद्धं निशितैर्बाणैरासीद्द्व्यङ्गुलमन्तरम् ॥&#x9;KK04-04-064-015c&lt;br&gt;&#xA;सर्वे शान्तिपरा योधाः स्वचित्तं नाभिजज्ञिरे ।&#x9;KK04-04-064-016a&lt;br&gt;&#xA;हस्तिनोऽश्वाश्च वित्रस्ता व्यवलीयन्त भारत ॥&#x9;KK04-04-064-016c&lt;br&gt;&#xA;यथा नलवनं नागः प्रभिन्नः षाष्टिहायनः ।&#x9;KK04-04-064-017a&lt;br&gt;&#xA;एवं सर्वानपामृद्नादर्जुनः शस्त्रतेजसा ॥&#x9;KK04-04-064-017c&lt;br&gt;&#xA;गाण्डीवस्य तु घोषेण पृथिवी समकम्पत ।&#x9;KK04-04-064-018a&lt;br&gt;&#xA;मनांसि धार्तराष्ट्राणामप्यकृन्तद्धनञ्जयः ॥&#x9;KK04-04-064-018c&lt;br&gt;&#xA;ततो विगाह्य सैन्यानां मध्यं शस्त्रभृतांवरः ।&#x9;KK04-04-064-019a&lt;br&gt;&#xA;सारथिं समरे शूरस्त्वभ्यभाषत वीर्यवान् ॥&#x9;KK04-04-064-019c&lt;br&gt;&#xA;सन्नियम्य हयानेतान्मन्दं वाहय सारथे ।&#x9;KK04-04-064-020a&lt;br&gt;&#xA;आचार्यपुत्रं समरे योधयिष्येऽपराजितम् ॥&#x9;KK04-04-064-020c&lt;br&gt;&#xA;पुरा ह्येष मया युक्तः स मे भवति पृष्ठतः ॥&#x9;KK04-04-064-021ac&lt;br&gt;&#xA;एवमुक्तेऽर्जुनेनासावश्वत्थामरथं प्रति ।&#x9;KK04-04-064-022a&lt;br&gt;&#xA;विराटपुत्रो जवनान्भृशमश्वानचोदयत् ॥&#x9;KK04-04-064-022c&lt;br&gt;&#xA;कर्ण उवाच &#x9;KK04-04-064-023&lt;br&gt;&#xA;एषोपयाति बीभत्सुर्व्यथितो गाढवेदनः ।&#x9;KK04-04-064-023a&lt;br&gt;&#xA;तं तु तत्रैव यास्यामि नासौ मुच्येत जीवितात् ॥&#x9;KK04-04-064-023c&lt;br&gt;&#xA;द्रोण उवाच &#x9;KK04-04-064-024&lt;br&gt;&#xA;नासौ भयेन निर्यातो महात्मा पाकशासनिः ।&#x9;KK04-04-064-024a&lt;br&gt;&#xA;नैवं भीता निवर्तन्ते न पुनर्गाढवेदनाः ॥&#x9;KK04-04-064-024c&lt;br&gt;&#xA;यद्येनमभिसंरब्धं पुनरेवाभियास्यसि ।&#x9;KK04-04-064-025a&lt;br&gt;&#xA;बहून्यस्त्राणि जानीते न पुनर्मोक्ष्यते भवान् ॥&#x9;KK04-04-064-025c&lt;br&gt;&#xA;दिष्ट्या दुर्योधनो मुक्तो दिष्ट्या गावः पलायिताः ।&#x9;KK04-04-064-026a&lt;br&gt;&#xA;मुक्तो दिष्ट्या च सङ्ग्रामे किं रणेन करिष्यसि ॥&#x9;KK04-04-064-026c&lt;br&gt;&#xA;क्रोशमात्रमपाक्रम्य बलमन्वानयामहे ।&#x9;KK04-04-064-027a&lt;br&gt;&#xA;अन्वागतबलाः पार्थं पुनरेवाभियास्यथ ॥ ॥&#x9;KK04-04-064-027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/065/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/065/</guid>
      <description>&lt;p&gt;अध्यायः 065&lt;/p&gt;&#xA;&lt;p&gt;अर्जुनेनोत्तरम् प्रति भीष्मादिसकाशे रथप्रापणप्रेरणापूर्वकं तदाप्यायनाय स्वपराक्रमप्रकथनम् ॥ 1 ॥ तदा दुःशासनादिपराभवनपूर्वकम्  भीष्मादिभिः सहायोधनम् ॥ 2 ॥&#xA;वैशम्पायन उवाच &#x9;KK04-04-065-001&lt;br&gt;&#xA;कर्णं पराजितं दृष्ट्वा पार्थो वैराटिमब्रवीत् ।&#x9;KK04-04-065-001a&lt;br&gt;&#xA;एतं मां प्रापयेदानीं रथवृन्दं प्रहारिणाम् ॥&#x9;KK04-04-065-001c&lt;br&gt;&#xA;यत्र शान्तनवो भीष्मः सर्वेषां नः पितामहः ।&#x9;KK04-04-065-002a&lt;br&gt;&#xA;सुयुद्धं काङ्क्षमाणो वै रथे तिष्ठति दंशितः ॥&#x9;KK04-04-065-002c&lt;br&gt;&#xA;तालो वै काञ्चनो यत्र वज्रवैडूर्यभूषितः ।&#x9;KK04-04-065-003a&lt;br&gt;&#xA;अतीव समरे भाति मातरिश्वप्रकम्पितः ॥&#x9;KK04-04-065-003c&lt;br&gt;&#xA;दारुणं प्रहरिष्यामि रथवृन्दानि धन्विनाम् ।&#x9;KK04-04-065-004a&lt;br&gt;&#xA;आदास्याम्यहमेतेषां धनुर्ज्यावेष्टनानि च ॥&#x9;KK04-04-065-004c&lt;br&gt;&#xA;अस्यन्तं दिव्यमस्त्राणि चित्रमुत्तर पश्यसि ॥&#x9;KK04-04-065-005ac&lt;br&gt;&#xA;शतह्रदां जृम्भमाणां मेघस्थां प्रावृषीव च ।&#x9;KK04-04-065-006a&lt;br&gt;&#xA;सुवर्णपृष्ठं गाण्डीवं पश्यन्तु कुरवो मम ॥&#x9;KK04-04-065-006c&lt;br&gt;&#xA;दक्षिणेनाथ वामेन कतमेन स्विदस्यति ।&#x9;KK04-04-065-007a&lt;br&gt;&#xA;इति मां शत्रवः सर्वे न विज्ञास्यन्ति सारथे ॥&#x9;KK04-04-065-007c&lt;br&gt;&#xA;अस्त्रोदकां हयावर्तां नागनक्रां रथह्रदाम् ।&#x9;KK04-04-065-008a&lt;br&gt;&#xA;नदीं प्रस्कन्दयिष्यामि परलोकापहारिणीम् ॥&#x9;KK04-04-065-008c&lt;br&gt;&#xA;पाणिपादशिरःपृष्ठबाहुशङ्खचराचरम् ।&#x9;KK04-04-065-009a&lt;br&gt;&#xA;वनं कुरूणां छेत्स्यामि भल्लैः सन्नतपर्वभिः ॥&#x9;KK04-04-065-009c&lt;br&gt;&#xA;तूणीशयाः सुपुङ्खाग्रा विशिखा दुन्दुभिस्वनाः ।&#x9;KK04-04-065-010a&lt;br&gt;&#xA;मया प्रमुक्ताः सङ्ग्रामे कुरून्धक्ष्यन्ति सायकाः ॥&#x9;KK04-04-065-010c&lt;br&gt;&#xA;ध्वजवृक्षं शरतृणं नागाश्वश्वापदाकुलम् ।&#x9;KK04-04-065-011a&lt;br&gt;&#xA;रथसिंहगणैर्युक्तं धनुर्वल्लिसमाकुलम् ।&#x9;KK04-04-065-011c&lt;br&gt;&#xA;वनमादीपयिष्यामि कुरूणामस्त्रतेजसा ॥&#x9;KK04-04-065-011e&lt;br&gt;&#xA;जयतो भारतीं सेनामेकस्य मम संयुगे ।&#x9;KK04-04-065-012a&lt;br&gt;&#xA;शतं मार्गा भविष्यन्ति पावकस्येव कानने ॥&#x9;KK04-04-065-012c&lt;br&gt;&#xA;मया चक्रमिवाविद्धं सैन्यं द्रक्ष्यसि केवलम् ।&#x9;KK04-04-065-013a&lt;br&gt;&#xA;तानहं रथनीडेभ्यः परलोकाय शात्रवान् ।&#x9;KK04-04-065-013c&lt;br&gt;&#xA;एकः प्रद्रावयिष्यामि चक्रपाणिरिवासुरान् ॥&#x9;KK04-04-065-013e&lt;br&gt;&#xA;असम्भ्रान्तो रथे तिष्ठन्समेषु विषमेषु च ।&#x9;KK04-04-065-014a&lt;br&gt;&#xA;मार्गमावृत्य तिष्ठन्तमपि भेत्स्यामि पर्वतम् ॥&#x9;KK04-04-065-014c&lt;br&gt;&#xA;अहमिन्द्रस्य सङ्ग्रामे द्विषतो बलदर्पितान् ।&#x9;KK04-04-065-015a&lt;br&gt;&#xA;मातलिं सारथिं कृत्वा निवातकवचान्रणे ।&#x9;KK04-04-065-015c&lt;br&gt;&#xA;हतवान्सर्वतः सर्वान्धावतो युध्यतस्तदा ॥&#x9;KK04-04-065-015e&lt;br&gt;&#xA;निवातकवचान्हत्वा गाण्डीवास्त्रैः सहस्रशः ।&#x9;KK04-04-065-016a&lt;br&gt;&#xA;परं पारे समुद्रस्य हिरण्यपुरमारुजम् ॥&#x9;KK04-04-065-016c&lt;br&gt;&#xA;हत्वा षष्टिसहस्राणि रथानामुग्रधन्विनाम् ।&#x9;KK04-04-065-017a&lt;br&gt;&#xA;पौलोमान्कालकेयांश्च समरे भृशदारुणान् ।&#x9;KK04-04-065-017c&lt;br&gt;&#xA;असुरानहनं घोरान्रौद्रेणास्त्रेण सारथे ॥&#x9;KK04-04-065-017e&lt;br&gt;&#xA;अहमिन्द्राद्दृढां मुष्टिं ब्रह्मणः क्षिप्रहस्तताम् ।&#x9;KK04-04-065-018a&lt;br&gt;&#xA;प्रगाढनिपुणं चित्रमतिवृद्धं प्रजापतेः ॥&#x9;KK04-04-065-018c&lt;br&gt;&#xA;रौद्रं रुद्रादहं वेद्मि वारुणं वरुणादपि ।&#x9;KK04-04-065-019a&lt;br&gt;&#xA;सौर्यं सूर्यादहं वेद्मि याम्यं दण्डधरादपि ॥&#x9;KK04-04-065-019c&lt;br&gt;&#xA;अस्त्रमाग्नेयमग्नेश्च वायव्यं मातरिश्वनः ।&#x9;KK04-04-065-020a&lt;br&gt;&#xA;अन्यैर्देवैरहं प्राप्तः को मां विषहते पुमान् ॥&#x9;KK04-04-065-020c&lt;br&gt;&#xA;अद्य गाण्डीवनिर्मुक्तैःशरौघै रोमहर्षणैः ।&#x9;KK04-04-065-021a&lt;br&gt;&#xA;कुरूणां पातयिष्यामि रथवृन्दानि धन्विनाम् ॥&#x9;KK04-04-065-021c&lt;br&gt;&#xA;वैशम्पायन उवाच &#x9;KK04-04-065-022&lt;br&gt;&#xA;एवमाश्वासितस्तेन वैराटिः सव्यसाचिना ।&#x9;KK04-04-065-022a&lt;br&gt;&#xA;व्यगाहत रथानीकं भीमं भीष्मस्य वाजिभिः ॥&#x9;KK04-04-065-022c&lt;br&gt;&#xA;रथिसिंहमनाधृष्यं जिगीषन्तं परान्रणे ।&#x9;KK04-04-065-023a&lt;br&gt;&#xA;अभ्यधावत्तदैवोग्रो ज्यां विकर्षन्धनञ्जयः ॥&#x9;KK04-04-065-023c&lt;br&gt;&#xA;दुःशासनोऽभ्ययात्तूर्णमर्जुनं भरतर्षभ ॥&#x9;KK04-04-065-024ac&lt;br&gt;&#xA;अन्येऽपि चित्राभरणा युवानो मृष्टकुण्डलाः ।&#x9;KK04-04-065-025a&lt;br&gt;&#xA;अभ्ययुर्भीमधन्वानो मौर्वीं पर्यस्य बाहुभिः ॥&#x9;KK04-04-065-025c&lt;br&gt;&#xA;दुःशासनो विकर्णश्च वृषसेनो विविंशतिः ।&#x9;KK04-04-065-026a&lt;br&gt;&#xA;अभीता भीमधन्वानं पाण्डवं पर्यवारयन् ॥&#x9;KK04-04-065-026c&lt;br&gt;&#xA;तस्य दुःशासनः षष्टिं वामपार्श्वे समार्पयत् ।&#x9;KK04-04-065-027a&lt;br&gt;&#xA;अस्यतः प्रतिसन्धाय कुन्तीपुत्रस्य धीमतः ॥&#x9;KK04-04-065-027c&lt;br&gt;&#xA;पुनश्चैव स भल्लेन विद्ध्वा वैराटिमुत्तरम् ।&#x9;KK04-04-065-028a&lt;br&gt;&#xA;द्वितीयेनार्जुनं वीरं प्रत्यविध्यत्स्तनान्तरे ॥&#x9;KK04-04-065-028c&lt;br&gt;&#xA;तस्य जिष्णुरुदावृत्य क्षुरधारेण कार्मुकम् ।&#x9;KK04-04-065-029a&lt;br&gt;&#xA;प्राकृन्तद्गृध्रपत्रेण जातरूपपरिष्कृतम् ॥&#x9;KK04-04-065-029c&lt;br&gt;&#xA;अथैनं पञ्चभिर्बाणैः प्रत्यविध्यत्स्तनान्तरे ।&#x9;KK04-04-065-030a&lt;br&gt;&#xA;सोपयातो रथोपस्थात्पार्थबाणाभिपीडितः ॥&#x9;KK04-04-065-030c&lt;br&gt;&#xA;सर्वा दिशश्चाभ्यपतद्बीभत्सुरपराजितः ।&#x9;KK04-04-065-031a&lt;br&gt;&#xA;तं विकर्णः शरैस्तीक्ष्णैर्गृध्रपक्षैः शिलाशितैः ।&#x9;KK04-04-065-031c&lt;br&gt;&#xA;विव्याध परवीरध्नमर्जुनं धृतराष्ट्रजः ॥&#x9;KK04-04-065-031e&lt;br&gt;&#xA;ततस्तमपि कौन्तेयः शरेण नतपर्वणा ।&#x9;KK04-04-065-032a&lt;br&gt;&#xA;ललाटेऽभ्यहनद्गाढं स विद्धः प्राद्रवद्भयात् ॥&#x9;KK04-04-065-032c&lt;br&gt;&#xA;ततः पार्थमुपाद्रुत्य दुस्सहः सविविंशतिः ।&#x9;KK04-04-065-033a&lt;br&gt;&#xA;अवाकिरच्छरैस्तीक्ष्णैः परीप्सन्भ्रातरं रणे ॥&#x9;KK04-04-065-033c&lt;br&gt;&#xA;तावुभौ गृध्रपत्राभ्यां निशिताभ्यां धनञ्जयः ।&#x9;KK04-04-065-034a&lt;br&gt;&#xA;विव्याध युगपद्व्यग्रस्तयोर्वाहानसूदयत् ॥&#x9;KK04-04-065-034c&lt;br&gt;&#xA;तौ हताश्वौ तु विद्धाङ्गौ धृतराष्ट्रात्मजावुभौ ।&#x9;KK04-04-065-035a&lt;br&gt;&#xA;अभिपत्य रथैरन्यैरपनीतौ पदानुगैः ॥&#x9;KK04-04-065-035c&lt;br&gt;&#xA;व्यद्रावयदशेषांश्च धृतराष्ट्रसुतांस्तदा ।&#x9;KK04-04-065-036a&lt;br&gt;&#xA;विद्राव्य च रणे पार्थो रणभूमिं व्यराजयत् ॥&#x9;KK04-04-065-036c&lt;br&gt;&#xA;किरीटमाली कौन्तेयो लब्धलक्षः प्रतापवान् ।&#x9;KK04-04-065-037a&lt;br&gt;&#xA;पातयन्नुत्तमाङ्गानि बाहूश्च परिघोपमान् ॥&#x9;KK04-04-065-037c&lt;br&gt;&#xA;अशेरत महावीराः शतशो रुक्ममालिनः ॥&#x9;KK04-04-065-038ac&lt;br&gt;&#xA;कमलदिनकरेन्दुसन्निभैः सितदशनैः सुमुखाक्षिनासिकैः ।&#x9;KK04-04-065-039a&lt;br&gt;&#xA;रुचिरमकरकुण्डलैर्मही पुरुषशिरोभिरथास्तृता बभौ ॥&#x9;KK04-04-065-039c&lt;br&gt;&#xA;सुनसं चारुदीप्ताक्षं क्लृप्तश्मश्रु स्वलङ्कृतम् ।&#x9;KK04-04-065-040a&lt;br&gt;&#xA;अदृश्यत शिरश्छिन्नमनेकं हेमकुण्डलम् ॥&#x9;KK04-04-065-040c&lt;br&gt;&#xA;एवं तत्प्रहतं सैन्यं समन्तात्प्रद्रुतं भयात् ॥&#x9;KK04-04-065-041ac&lt;br&gt;&#xA;अथ दुर्योधनः कर्णः सौबलः शकुनिस्तदा ।&#x9;KK04-04-065-042a&lt;br&gt;&#xA;द्रोणश्च द्रोणपुत्रश्च कृपश्चातिरथो रणे ॥&#x9;KK04-04-065-042c&lt;br&gt;&#xA;सहिता विजयं तत्र योधयन्तो महारथाः ।&#x9;KK04-04-065-043a&lt;br&gt;&#xA;विष्फारयन्तश्चापानि बलवन्ति महाबलाः ॥&#x9;KK04-04-065-043c&lt;br&gt;&#xA;ततः कीर्णपताकेन रथेनादित्यवर्चसा ।&#x9;KK04-04-065-044a&lt;br&gt;&#xA;पुनरावृत्य मार्गस्थं ददृशुर्वानरध्वजम् ॥&#x9;KK04-04-065-044c&lt;br&gt;&#xA;ते महास्त्रैर्महेष्वासाः परिवार्य धनञ्जयम् ।&#x9;KK04-04-065-045a&lt;br&gt;&#xA;अभ्यवर्षन्सुसङ्क्रुद्धा महामेघा इवाचलम् ॥&#x9;KK04-04-065-045c&lt;br&gt;&#xA;शरौघान्सम्यगस्यन्तो जीमूता इव शारदाः ।&#x9;KK04-04-065-046a&lt;br&gt;&#xA;युद्धे तस्थुर्महावीर्याः प्रतपन्तः किरीटिनम् ॥&#x9;KK04-04-065-046c&lt;br&gt;&#xA;इषुभिर्बहुभिस्तूर्णं निशितैर्लोमवापिभिः ।&#x9;KK04-04-065-047a&lt;br&gt;&#xA;अदूरात्प्रत्यवस्थाय पाण्डवं समयोधयन् ॥&#x9;KK04-04-065-047c&lt;br&gt;&#xA;ततः प्रहस्य बीभत्सुस्तमैन्द्रं पञ्चवार्षिकम् ।&#x9;KK04-04-065-048a&lt;br&gt;&#xA;अस्त्रमादित्यसङ्काशं गाण्डीवे समयोजयत् ॥&#x9;KK04-04-065-048c&lt;br&gt;&#xA;नाक्षणां न च चक्राणां न रथानां न वाजिनाम् ।&#x9;KK04-04-065-049a&lt;br&gt;&#xA;अङ्गुलाद्द्व्यङ्गुलाद्वापि विवृतं प्रत्यदृश्यत ॥&#x9;KK04-04-065-049c&lt;br&gt;&#xA;यथा रश्मिभिरादित्यो वृणुते सर्वतो दिशम् ।&#x9;KK04-04-065-050a&lt;br&gt;&#xA;एवं किरीटिना मुक्तं सर्वं प्राच्छादयज्जगत् ॥&#x9;KK04-04-065-050c&lt;br&gt;&#xA;यथा बलाहके विद्युत्पावको वा शिलोच्चये ।&#x9;KK04-04-065-051a&lt;br&gt;&#xA;तथा गाण्डीवमभवच्चक्रायुधमिवाततम् ॥&#x9;KK04-04-065-051c&lt;br&gt;&#xA;यथा वर्षति पर्जन्यो विद्युत्पतति पर्वते ।&#x9;KK04-04-065-052a&lt;br&gt;&#xA;विस्फूर्जिता दिशः सर्वा ज्वलद्गाण्डीवमावृणोत् ॥&#x9;KK04-04-065-052c&lt;br&gt;&#xA;त्रस्ताश्च रथिनः सर्वे चैन्द्रमस्त्रं विकुर्वति ।&#x9;KK04-04-065-053a&lt;br&gt;&#xA;सर्वे शान्तिपरा योधाः स्वचित्तं नाभिजज्ञिरे ।&#x9;KK04-04-065-053c&lt;br&gt;&#xA;सहिता द्रोणभीष्माभ्यां प्रमोहगतचेतनाः ॥&#x9;KK04-04-065-053e&lt;br&gt;&#xA;तानि सर्वाणि सैन्यानि भग्नानि भरतर्षभ ।&#x9;KK04-04-065-054a&lt;br&gt;&#xA;प्राद्रवन्त दिशः सर्वा भयाद्वै सव्यसाचिनः ॥ ॥&#x9;KK04-04-065-054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/066/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/066/</guid>
      <description>&lt;p&gt;अध्यायः 066&lt;/p&gt;&#xA;&lt;p&gt;अर्जुनेन भीतमुत्तरम् प्रति समाश्वासनपूर्वकं दुर्योधनम् प्रति रथयापनचोदना ॥ 1 ॥ तथा स्वबाणाभिघातासहनेन पलायमानं तम् प्रति सोपहासमाह्वानम् ॥ 2 ॥&#xA;अर्जुन उवाच &#x9;KK04-04-066-001&lt;br&gt;&#xA;दक्षिणामेव तु दिशं हयानुत्तर वाहय ।&#x9;KK04-04-066-001a&lt;br&gt;&#xA;पुरा सार्थी भवत्येषामयं शब्दोऽत्र तिष्ठताम् ॥&#x9;KK04-04-066-001c&lt;br&gt;&#xA;अश्वत्थाम्नः प्रतिरथं प्राचीमुद्याहि सारथे ।&#x9;KK04-04-066-002a&lt;br&gt;&#xA;अचिराद्द्रष्टुमिच्छामि गुरुपुत्रं यशस्विनम् ॥&#x9;KK04-04-066-002c&lt;br&gt;&#xA;वैशम्पायन उवाच &#x9;KK04-04-066-003&lt;br&gt;&#xA;मोहयित्वा तु तान्सर्वान्धनुर्घोषेण पाण्डवः ।&#x9;KK04-04-066-003a&lt;br&gt;&#xA;प्रसव्यं चैवमावृत्य क्रोशार्धं प्राद्रवत्तदा ॥&#x9;KK04-04-066-003c&lt;br&gt;&#xA;यथा सततगो वायुः सुपर्णश्चापि शीघ्रगः ।&#x9;KK04-04-066-004a&lt;br&gt;&#xA;तथा पार्थरथः शीघ्रमाकाशे पर्यवर्तत ॥&#x9;KK04-04-066-004c&lt;br&gt;&#xA;मुहूर्तोपरते शब्दे प्रतियाते धनञ्जये ।&#x9;KK04-04-066-005a&lt;br&gt;&#xA;हस्त्यश्वरथपादातं पुरस्कृत्य महारथाः ॥&#x9;KK04-04-066-005c&lt;br&gt;&#xA;द्रोणभीष्ममुखाः सर्वे सैन्यानां जघने ययुः ।&#x9;KK04-04-066-006a&lt;br&gt;&#xA;यत्ताः पार्थमपश्यन्तः सहिताः शरविक्षताः ॥&#x9;KK04-04-066-006c&lt;br&gt;&#xA;सैनिका ऊचुः &#x9;KK04-04-066-007&lt;br&gt;&#xA;दिष्ट्या दुर्योधनो मुक्तः सैन्यं भूयिष्ठमागतम् ।&#x9;KK04-04-066-007a&lt;br&gt;&#xA;क्रोशमात्रमतिक्रम्य बलमन्वानयामहे ।&#x9;KK04-04-066-007c&lt;br&gt;&#xA;यात यत्र वनं गुल्मं नदीमन्वश्मकां प्रति ॥&#x9;KK04-04-066-007e&lt;br&gt;&#xA;वैशम्पायन उवाच &#x9;KK04-04-066-008&lt;br&gt;&#xA;अथ दुर्योधनो दृष्ट्वा भग्नं स्वं बलमाहवे ।&#x9;KK04-04-066-008a&lt;br&gt;&#xA;अमृष्यमाणः क्रोधेन प्रतिमार्गन्धनञ्जयम् ॥&#x9;KK04-04-066-008c&lt;br&gt;&#xA;न्यवर्तत कुरुश्रेष्ठ स्वेनानीकेन संवृतः ।&#x9;KK04-04-066-009a&lt;br&gt;&#xA;वार्यमाणो दुराधर्षैर्भीष्मद्रोणकृपैर्भृशम् ॥&#x9;KK04-04-066-009c&lt;br&gt;&#xA;ततोऽर्जुनश्चित्रमुदारवेगं समीक्ष्य गाण्डीवमुवाच वाक्यम् ।&#x9;KK04-04-066-010a&lt;br&gt;&#xA;भोगीन्द्रकल्पं भुवनेषु रूढमभेद्यमच्छेद्यमदाह्यमाजौ ॥&#x9;KK04-04-066-010c&lt;br&gt;&#xA;इदं त्विदानीमनयं कुरूणां शिवं धनुः शत्रुनिबर्हणं च ।&#x9;KK04-04-066-011a&lt;br&gt;&#xA;अत्याशुगं वेगवदाशुकर्तृ अवारणीयं महते रणाय ॥&#x9;KK04-04-066-011c&lt;br&gt;&#xA;प्रदारणं शत्रुवरूथिनीनामनीकजित्संयति वज्रकल्पम् ।&#x9;KK04-04-066-012a&lt;br&gt;&#xA;वैधव्यदं शत्रुनितम्बिनीनां मुखप्रदं कौरववंशजानाम् ॥&#x9;KK04-04-066-012c&lt;br&gt;&#xA;प्रयाहि यत्रैष सुयोधनो हि तं पातयिष्यामि शरैः सुतीक्ष्णैः ।&#x9;KK04-04-066-013a&lt;br&gt;&#xA;आचार्यपुत्रं च सुयोधनं च पितामहं सूतसुतं च सङ्ख्ये ।&#x9;KK04-04-066-013c&lt;br&gt;&#xA;द्रोणं कृपं चैव निवार्य सर्वाञ्शिरो हरिष्यामि सुयोधनस्य ॥&#x9;KK04-04-066-013e&lt;br&gt;&#xA;वैशम्पायन उवाच &#x9;KK04-04-066-014&lt;br&gt;&#xA;तदुत्तरश्चित्रमुदारवेगं धनुश्च दृष्ट्वा निशिताञ्शरांश्च ।&#x9;KK04-04-066-014a&lt;br&gt;&#xA;भीतोऽब्रवीदर्जुनमाजिमध्ये नाहं तवाश्वान्विषहे नियन्तुम् ॥&#x9;KK04-04-066-014c&lt;br&gt;&#xA;तमब्रवीन्मात्स्यसुतं प्रहस्य गाण्डीवधन्वा द्विषतां निहन्ता ।&#x9;KK04-04-066-015a&lt;br&gt;&#xA;मया सहायेन कुतो भयं ते प्रेह्युत्तराश्वानुपमन्त्रयस्व ॥&#x9;KK04-04-066-015c&lt;br&gt;&#xA;आश्वासितस्तेन धनञ्जयेन वैराटिरश्वानतुदज्जवेन ।&#x9;KK04-04-066-016a&lt;br&gt;&#xA;विष्फारयंस्तद्धनुरुग्रवेगं युयुत्समानः पुनरेव जिष्णुः ॥&#x9;KK04-04-066-016c&lt;br&gt;&#xA;गाण्डीवशब्देन तु तत्रतत्र भूमौ निषेदुर्बहवोऽतिवेलम् ।&#x9;KK04-04-066-017a&lt;br&gt;&#xA;शङ्खस्य शब्देन तु वानरस्य शब्देन ते योधवराः समन्तात् ॥&#x9;KK04-04-066-017c&lt;br&gt;&#xA;अर्जुन उवाच &#x9;KK04-04-066-018&lt;br&gt;&#xA;एषोऽतिमानी धृतराष्ट्रपुत्रः सेनामुखे सर्वसमृद्धतेजाः ।&#x9;KK04-04-066-018a&lt;br&gt;&#xA;पराजयं नित्यममृष्यमाणो निवर्तते युद्धमनाः पुरस्तात् ॥&#x9;KK04-04-066-018c&lt;br&gt;&#xA;तमेव याहि प्रसमीक्ष्य युक्तः सुयोधनं तत्र सहानुजं च ॥&#x9;KK04-04-066-019ac&lt;br&gt;&#xA;वैशम्पायन उवाच &#x9;KK04-04-066-020&lt;br&gt;&#xA;तमापतन्तं प्रसमीक्ष्य सर्वे कुरुप्रवीराः सहसाऽभ्यगच्छन् ।&#x9;KK04-04-066-020a&lt;br&gt;&#xA;प्रहस्य वीरः स तु तानतीत्य दुर्योधने द्वौ निचखान बाणौ ॥&#x9;KK04-04-066-020c&lt;br&gt;&#xA;तेनार्दितो नाग इव प्रभिन्नः पार्थेन विद्धो धृतराष्ट्रपुत्रः ।&#x9;KK04-04-066-021a&lt;br&gt;&#xA;युयुत्समानोऽतिरथेन सङ्ख्ये स्वयं विगृह्यार्जुनमाससाद ॥&#x9;KK04-04-066-021c&lt;br&gt;&#xA;स भीमधन्वानमुदग्रवेगो धनञ्जयं शत्रुशतैरजेयम् ।&#x9;KK04-04-066-022a&lt;br&gt;&#xA;आकर्णपूर्णायतचोदितेन भल्लेन विव्याध ललाटमध्ये ॥&#x9;KK04-04-066-022c&lt;br&gt;&#xA;स तेन बाणेन समर्पितेन जाम्बूनदाभेन सुसंहितेन ।&#x9;KK04-04-066-023a&lt;br&gt;&#xA;रराज पार्थो रुधिरं क्षरन्वै यथैकरश्मिर्भगवान्दिवार्कः ॥&#x9;KK04-04-066-023c&lt;br&gt;&#xA;अथास्य बाणेन विदारितस्य प्रादुर्बभूवास्रमजस्रमुष्णम् ।&#x9;KK04-04-066-024a&lt;br&gt;&#xA;सा तस्य जाम्बूनदपुष्पचित्रा मालेव धाराऽभिविराजते स्म ॥&#x9;KK04-04-066-024c&lt;br&gt;&#xA;स तेन बाणाभिहतस्तरस्वी दुयोधनेनोद्धतमन्युवेगः ।&#x9;KK04-04-066-025a&lt;br&gt;&#xA;शरानुपादाय विषाग्निकल्पान्विव्याध राजानमदीनसत्वः ॥&#x9;KK04-04-066-025c&lt;br&gt;&#xA;दुर्योधनश्चापि तमुग्रतेजाः पार्थश्च दुर्योधनमेकवीरः ।&#x9;KK04-04-066-026a&lt;br&gt;&#xA;अन्योन्यमाजौ पुरुषप्रवीरौ समं समाजघ्नतुराजमीढौ ॥&#x9;KK04-04-066-026c&lt;br&gt;&#xA;ततः प्रभिन्नेन महागजेन महीधराभेन पुनर्विकर्णः ।&#x9;KK04-04-066-027a&lt;br&gt;&#xA;रथैश्चतुर्भिर्गजपादरक्षैः कुन्तीसुतं पाण्डवमभ्यधावत् ॥&#x9;KK04-04-066-027c&lt;br&gt;&#xA;तमापतन्तं त्वरितं गजेन्द्रं धनञ्जयः कुम्भललाटमध्ये ।&#x9;KK04-04-066-028a&lt;br&gt;&#xA;आकर्णपूर्णेन दृढायसेन बाणेन विव्याध भृशं तु वीरः ॥&#x9;KK04-04-066-028c&lt;br&gt;&#xA;पार्थेन सृष्टः स तु गृध्रपत्रो ह्यापुङ्खदेशं प्रविवेश नागम् ।&#x9;KK04-04-066-029a&lt;br&gt;&#xA;विदार्य शैलप्रवरप्रकाशं यथाऽशनिः पर्वतमिन्द्रसृष्टः ॥&#x9;KK04-04-066-029c&lt;br&gt;&#xA;शरप्रतप्तः स तु नागराजः प्रवेपिताङ्गो व्यथितान्तरात्मा ।&#x9;KK04-04-066-030a&lt;br&gt;&#xA;संसीदमानो निपपात भूमौ वज्राहतं शृङ्गमिवाचलस्य ॥&#x9;KK04-04-066-030c&lt;br&gt;&#xA;निपातिते दन्तिवरे पृथिव्यां त्रासाद्विकर्णः सहसाऽवतीर्य ।&#x9;KK04-04-066-031a&lt;br&gt;&#xA;तूर्णं पदान्यष्टशतानि गत्वा विविंशतेः स्यन्दनमारुरोह ॥&#x9;KK04-04-066-031c&lt;br&gt;&#xA;निहत्य नागं तु शरेण तेन वज्रोपमेनाद्रिवरप्रकाशम् ।&#x9;KK04-04-066-032a&lt;br&gt;&#xA;तथाविधेनैव शरेण पार्थो दुर्योधनं वक्षसि निर्बिभेद ॥&#x9;KK04-04-066-032c&lt;br&gt;&#xA;हते गजे राजनि चैव भिन्ने भग्ने विकर्णे च सपादरक्षे ।&#x9;KK04-04-066-033a&lt;br&gt;&#xA;गाण्डीवमुक्तैर्विशिखैः प्रभिन्नास्ते योधमुख्याः सहसा प्रजग्मुः ॥&#x9;KK04-04-066-033c&lt;br&gt;&#xA;दृष्ट्वैव बाणेन हतं च नागं योधांश्च सर्वान्नृपतिर्निरीक्ष्य ।&#x9;KK04-04-066-034a&lt;br&gt;&#xA;रथं समावृत्य कुरप्रवीरो रणात्प्रदुद्राव यतो न पार्थः ॥&#x9;KK04-04-066-034c&lt;br&gt;&#xA;तं भीतरूपं त्वरितं व्रजन्तं दुर्योधनं शत्रुगणावमर्दी ।&#x9;KK04-04-066-035a&lt;br&gt;&#xA;अन्वाह्वयद्योद्धुमनाः किरीटी बाणाभिविद्धं रुधिरं वमन्तम् ॥&#x9;KK04-04-066-035c&lt;br&gt;&#xA;तस्मिन्महेष्वासवरेऽतिविद्धे धनञ्जयेनाप्रतिमेन युद्धे ।&#x9;KK04-04-066-036a&lt;br&gt;&#xA;सर्वाणि सैन्यानि भयार्दितानि त्रासं ययुः पार्थमुदीक्ष्य तानि ॥&#x9;KK04-04-066-036c&lt;br&gt;&#xA;ततस्तु ते शान्तिपराश्च सर्वे दृष्ट्वाऽर्जुनं नागमिव प्रभिन्नम् ।&#x9;KK04-04-066-037a&lt;br&gt;&#xA;उच्चैर्नदन्तं बलमत्तमाजौ मध्ये स्थितं सिंहमिवर्षभाणाम् ॥&#x9;KK04-04-066-037c&lt;br&gt;&#xA;गाण्डीवशब्देन तु पाण्डवस्य योधा निपेतुः सहसा रथेभ्यः ।&#x9;KK04-04-066-038a&lt;br&gt;&#xA;भयार्दिताः पार्थशराभितप्ताः सिंहाभिपन्ना इव वारणेन्द्राः ॥&#x9;KK04-04-066-038c&lt;br&gt;&#xA;संरक्तनेत्रः पुनरिन्द्रकर्मा वैकर्तनं द्वादशभिः पृषत्कैः ।&#x9;KK04-04-066-039a&lt;br&gt;&#xA;वित्रास्य तेषां द्रवतां समैक्षद्दुःशासनं चैकरथेन पार्थः ॥&#x9;KK04-04-066-039c&lt;br&gt;&#xA;कर्णोऽब्रवीत्पार्थशराभितप्तो दुर्योधनं दुष्प्रसहं च दृष्ट्वा ।&#x9;KK04-04-066-040a&lt;br&gt;&#xA;दृष्टोऽर्जुनोऽयं प्रतियाम शीघ्रं श्रेयो विधास्याम इतो गतेन ॥&#x9;KK04-04-066-040c&lt;br&gt;&#xA;मन्ये त्वया तात कृतं च कार्यं यदर्जुनोऽस्माभिरिहाद्य दृष्टः ।&#x9;KK04-04-066-041a&lt;br&gt;&#xA;भूयो वनं गच्छतु सव्यसाची पश्यामि पूर्णं समयं न तेषाम् ॥&#x9;KK04-04-066-041c&lt;br&gt;&#xA;वैशम्पायन उवाच &#x9;KK04-04-066-042&lt;br&gt;&#xA;शरार्दितास्ते युधि पाण्डवेन प्रसस्रुरन्योन्यमथाह्वयन्तः ।&#x9;KK04-04-066-042a&lt;br&gt;&#xA;कर्णोऽब्रवीदापतत्येष जिष्णुर्दुर्योधनं सम्परिवार्य यामः ॥&#x9;KK04-04-066-042c&lt;br&gt;&#xA;सर्वास्त्रविद्वारणयूथपाभः काले प्रहर्ता युधि शात्रवाणाम् ।&#x9;KK04-04-066-043a&lt;br&gt;&#xA;अयं च पार्थः पुनरागतो नो मूलं च रक्ष्यं भरतर्षभाणाम् ॥&#x9;KK04-04-066-043c&lt;br&gt;&#xA;समीक्ष्य पार्थं तरसाऽऽपतन्तं दुर्योधनः कालमिवात्तशस्त्रम् ।&#x9;KK04-04-066-044a&lt;br&gt;&#xA;भयार्तरूपः शरणं प्रपेदे द्रोणं च कर्णं च कृपं च भीष्मम् ॥&#x9;KK04-04-066-044c&lt;br&gt;&#xA;तं भीतरूपं शरणं व्रजन्तं दुर्योधनं शत्रुसहो निषङ्गी ।&#x9;KK04-04-066-045a&lt;br&gt;&#xA;इत्यब्रवीत्प्रीतमनाः किरीटी बाणाभितप्तं रुधिरं वमन्तम् ॥&#x9;KK04-04-066-045c&lt;br&gt;&#xA;विहाय कीर्तिं च यशश्च लोके युद्धात्परावृत्य पलायसे किम् ।&#x9;KK04-04-066-046a&lt;br&gt;&#xA;न नन्दयिष्यन्ति तवाहतानि तूर्याणि युद्धादवरोपितस्य ॥&#x9;KK04-04-066-046c&lt;br&gt;&#xA;न भोक्ष्यसे सोऽद्य महीं समग्रां यानानि वस्त्राण्यथ भोजनानि ।&#x9;KK04-04-066-047a&lt;br&gt;&#xA;कल्याणगन्धीनि च चन्दनानि युद्धात्परावृत्य तु भोक्ष्यसे किम् ।&#x9;KK04-04-066-047c&lt;br&gt;&#xA;सुवर्णमाल्यानि च कुण्डलानि हारांश्च वैडूर्यकृतोपधानान् ॥&#x9;KK04-04-066-047e&lt;br&gt;&#xA;च्युतस्य युद्धान्न तु शङ्खशब्दास्तथा भविष्यन्ति तवाद्य पाप ।&#x9;KK04-04-066-048a&lt;br&gt;&#xA;न भोगहेतोर्वरचन्दनं च स्त्रियश्च मुख्या मधुरप्रलापाः ।&#x9;KK04-04-066-048c&lt;br&gt;&#xA;युद्धात्प्रयातस्य नरेन्द्रसूनो परे च लोके फलिता न चेह ॥&#x9;KK04-04-066-048e&lt;br&gt;&#xA;युधिष्ठिरस्यास्मि निदेशकारी पार्थस्तृतीयो युधि च स्थिरोस्मि ।&#x9;KK04-04-066-049a&lt;br&gt;&#xA;तदर्थमावृत्य मुखं प्रयच्छ नरेन्द्रवृत्तं स्मर धार्तराष्ट्र ॥&#x9;KK04-04-066-049c&lt;br&gt;&#xA;मोघं तवैतद्भुवि नामधेयं दुर्योधनेतीह कृतं पुरस्तात् ।&#x9;KK04-04-066-050a&lt;br&gt;&#xA;दुर्योधनस्त्वं प्रथितोसि नाम्ना सुयोधनः सन्निकृतिप्रधानः ।&#x9;KK04-04-066-050c&lt;br&gt;&#xA;न ते पुरस्तादथ पृष्ठतो वा पश्यामि दुर्योधन रक्षितारम् ।&#x9;KK04-04-066-051a&lt;br&gt;&#xA;परीप्स युद्धेन कुरुप्रवीर प्राणान्मया बाणबलाभितप्तान् ॥ ॥&#x9;KK04-04-066-051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/067/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/067/</guid>
      <description>&lt;p&gt;अध्यायः 067&lt;/p&gt;&#xA;&lt;p&gt;सोपहासमर्जुनसमाहूतेन दुर्योधनेन पुनः परावृत्याभियानम् ॥ 1 ॥ भीष्मादिभिस्तद्रक्षणाय परितोऽवस्थानम् ॥ 2 ॥ अर्जुनेन तैः सह चिरम् प्रयुध्य पश्चात्सम्मोहनास्त्रप्रयोगः ॥ 3 ॥ उत्तरेणार्जुनचोदनयाऽस्त्रमोहितानां द्रोणादीनां वस्त्रापहरणम् ॥ 4 ॥ अर्जुनेन बाणैर्भीष्माद्यभिवादनम् ॥ 5 ॥&#xA;वैशम्पायन उवाच &#x9;KK04-04-067-001&lt;br&gt;&#xA;आहूयमानस्तु स तेन सङ्ख्ये महात्मना वै धृतराष्ट्रसूनुः।&#x9;KK04-04-067-001a&lt;br&gt;&#xA;निवर्तितश्चापि गिराङ्कुशेन गजो मदोन्मत्त इवाङ्कुशेन ॥&#x9;KK04-04-067-001c&lt;br&gt;&#xA;सोमृष्यमाणो वचसाऽभिमृष्टो महारथेनातिरथस्तरस्वी ।&#x9;KK04-04-067-002a&lt;br&gt;&#xA;ततः स पर्याववृते रथेन भोगी यथा पादतलाभिमृष्टः ॥&#x9;KK04-04-067-002c&lt;br&gt;&#xA;ततो दुर्योधनः क्रुद्धो विक्षिपन्धनुरुत्तमम् ।&#x9;KK04-04-067-003a&lt;br&gt;&#xA;धृतिं कृत्वा सुविपुलां प्रत्युवाच धनञ्जयम् ॥&#x9;KK04-04-067-003c&lt;br&gt;&#xA;सोहमिन्द्रादभिक्रुद्धान्न बिभेमीह भारत ।&#x9;KK04-04-067-004a&lt;br&gt;&#xA;भुक्त्वा सुविपुलं राज्यं वित्तानि च सुखानि च ।&#x9;KK04-04-067-004c&lt;br&gt;&#xA;किमर्थं युद्धसमये पलायिष्ये नरोत्तम ॥&#x9;KK04-04-067-004e&lt;br&gt;&#xA;एवमुक्त्वा महाराजः प्रत्ययुध्यत भारत ।&#x9;KK04-04-067-005a&lt;br&gt;&#xA;सन्न्यवर्तत शीघ्राश्वस्तोत्रार्दित इव द्विपः ॥&#x9;KK04-04-067-005c&lt;br&gt;&#xA;आक्रान्तभोगस्तेजस्वी धनुर्वक्र इवोरगः ।&#x9;KK04-04-067-006a&lt;br&gt;&#xA;रथं रथेन सङ्गम्य योधयामास पाण्डवम् ॥&#x9;KK04-04-067-006c&lt;br&gt;&#xA;तं प्रेक्ष्य कर्णः परिवर्तमानं निवृत्य संस्तम्भितसर्वगात्रम् ।&#x9;KK04-04-067-007a&lt;br&gt;&#xA;दुर्योधनं दक्षिणतोऽन्वरक्षत्पार्थान्महाबाहुरधिज्यधन्वा ॥&#x9;KK04-04-067-007c&lt;br&gt;&#xA;गान्धारराजः शकुनिर्निवृत्य द्रौणिश्च सर्वास्त्रविदां वरिष्ठः ।&#x9;KK04-04-067-008a&lt;br&gt;&#xA;ररक्षतुः कौरवमभ्युपेत्य पार्थान्नृवीरौ युधि सव्यतश्च ॥&#x9;KK04-04-067-008c&lt;br&gt;&#xA;भीष्मस्ततः शान्तनवो विवृत्य हिरण्यकक्ष्यांस्त्वरया तुरङ्गान् ।&#x9;KK04-04-067-009a&lt;br&gt;&#xA;दुर्योधनं पश्चिमतो ररक्ष पार्थान्महाबाहुरधिज्यधन्वा ॥&#x9;KK04-04-067-009c&lt;br&gt;&#xA;द्रोणः कृपश्चैव विविंशतिश्च दुःशासनश्चैव निवृत्य शीघ्रम् ।&#x9;KK04-04-067-010a&lt;br&gt;&#xA;सर्वे पुरस्तात्प्रणिधाय बाणान्दुर्योधनार्थं त्वरिताऽभ्युपेयुः ॥&#x9;KK04-04-067-010c&lt;br&gt;&#xA;सर्वाण्यनीकानि निवर्तितानि सम्प्रेक्ष्य पूर्णौघनिभानि पार्थः ।&#x9;KK04-04-067-011a&lt;br&gt;&#xA;हंसो महामेघमिवापतन्तं धनञ्जयः प्रत्यपतत्तरस्वी ॥&#x9;KK04-04-067-011c&lt;br&gt;&#xA;ते सर्वतः सम्परिवार्य पार्थमस्त्राणि दिव्यानि समाददानाः ।&#x9;KK04-04-067-012a&lt;br&gt;&#xA;ववर्षुरभ्येत्य शरैः समग्रैर्मेघा यथा भूधरमम्बुवेगैः ॥&#x9;KK04-04-067-012c&lt;br&gt;&#xA;ततोऽस्त्रमस्त्रेण निवार्य तेषां गाण्डीवधन्वा कुरुपुङ्गवानाम् ।&#x9;KK04-04-067-013a&lt;br&gt;&#xA;सम्मोहनं शत्रुसहोऽन्यदस्त्रं प्रादुश्चकारैन्द्रमवारणीयम् ॥&#x9;KK04-04-067-013c&lt;br&gt;&#xA;ततो दिशश्चानुदिशो निवार्य शरैः सुघोरैर्निशितैः सुपुङ्खैः ।&#x9;KK04-04-067-014a&lt;br&gt;&#xA;गाण्डीवशब्देन मनांसि तेषां महाबलं प्रव्थयाञ्चकार ॥&#x9;KK04-04-067-014c&lt;br&gt;&#xA;ततः पुनर्भीमरवं निगृह्य दोर्भ्यां महाशङ्खमुदारघोषम् ।&#x9;KK04-04-067-015a&lt;br&gt;&#xA;व्यनादयन्सम्प्रदिशो दिशः खं भुवं च पार्थो द्विषतां निहन्ता ॥&#x9;KK04-04-067-015c&lt;br&gt;&#xA;सम्मोहनास्त्रप्रभवैः शरौघैर्विनष्टदेहाश्च निपत्य योधाः ।&#x9;KK04-04-067-016a&lt;br&gt;&#xA;निःसत्ववेगाः कुरुराजसैन्याः कुड्योपमास्तस्थुरनीहमानाः ॥&#x9;KK04-04-067-016c&lt;br&gt;&#xA;ते शङ्खनादेन कुरुप्रवीराः सम्मोहिताः पार्थसमीरितेन ।&#x9;KK04-04-067-017a&lt;br&gt;&#xA;उत्सृज्य चापानि दुरासदानि सर्वे तदा मोहपरा बभूवुः ॥&#x9;KK04-04-067-017c&lt;br&gt;&#xA;ततो विसञ्ज्ञानि परेषु पार्थः संस्मृत्य सन्देशमथोत्तरायाः ।&#x9;KK04-04-067-018a&lt;br&gt;&#xA;निर्याहि वाहादिति मात्स्यपुत्रमुवाच यावत्कुरवो विसञ्ज्ञाः ॥&#x9;KK04-04-067-018c&lt;br&gt;&#xA;आचार्यशारद्वतयोः सुशुक्ले कर्णस्य पीतं रुचिरं च वस्त्रम् ।&#x9;KK04-04-067-019a&lt;br&gt;&#xA;द्रौणेश्च राज्ञश्च तथैव नीले वस्त्रे समादत्स्व नरप्रवीर ॥&#x9;KK04-04-067-019c&lt;br&gt;&#xA;भीष्मस्य सञ्ज्ञां तु तथैव मन्ये जानाति मेऽस्त्रप्रतिघातमेषः ।&#x9;KK04-04-067-020a&lt;br&gt;&#xA;एतस्य वाहान्कुरु सव्यतस्त्वमेवं प्रयातव्यममूढसञ्ज्ञैः ॥&#x9;KK04-04-067-020c&lt;br&gt;&#xA;रश्मीन्समुत्सृज्य ततो महात्मा रथादवप्लुत्य विराटपुत्रः ।&#x9;KK04-04-067-021a&lt;br&gt;&#xA;वस्त्राण्युपादाय महारथानां नानाविधान्यद्भुतवर्णकानि ॥&#x9;KK04-04-067-021c&lt;br&gt;&#xA;महान्ति चीनांशुदुकूलकानि पट्टांशुकानि विविधानि मनोज्ञकानि ।&#x9;KK04-04-067-022a&lt;br&gt;&#xA;हारांश्च राज्ञां मणिभूषणानि सुवर्णनिष्काभरणानि मारिष ॥&#x9;KK04-04-067-022c&lt;br&gt;&#xA;माणिक्यबाह्वङ्गदकङ्कणानि अन्यानि राज्ञां मणिभूषणानि ।&#x9;KK04-04-067-023a&lt;br&gt;&#xA;वस्त्राण्युपादाय महारथानां तूर्णं पुनः स्वं रथमारुरोह ॥&#x9;KK04-04-067-023c&lt;br&gt;&#xA;राज्ञश्च सर्वान्कृतसन्निकाशान्सम्मोहनास्त्रेण विसञ्ज्ञकल्पान् ।&#x9;KK04-04-067-024a&lt;br&gt;&#xA;नासाग्रविन्यस्तकराङ्गुलीकः पार्थो जहास स्मयमानचेताः ॥&#x9;KK04-04-067-024c&lt;br&gt;&#xA;ततोऽन्वशात्तांश्चतुरः सदश्वान्पुत्रो विराटस्य हिरण्यकक्ष्यान् ।&#x9;KK04-04-067-025a&lt;br&gt;&#xA;ते तद्व्यतीयुर्द्विषतामनीकं श्वेता वहन्तोऽर्जुनमाजिमध्यात् ॥&#x9;KK04-04-067-025c&lt;br&gt;&#xA;तथा प्रयान्तं पुरुषप्रवीरं भीष्मः शरैरभ्यहनत्तरस्वी ।&#x9;KK04-04-067-026a&lt;br&gt;&#xA;स चापि भीष्मस्य हयान्निहत्य विव्याध भीष्मं दशभिः पृषत्कैः ॥&#x9;KK04-04-067-026c&lt;br&gt;&#xA;ततोऽर्जुनो भीष्ममपास्य युद्धे विद्ध्वाऽस्य यन्तारमरिष्टधन्वा ।&#x9;KK04-04-067-027a&lt;br&gt;&#xA;तस्थौ विमुक्तो रथवृन्दमध्याद्राहुं विदार्येव सहस्ररश्मिः ॥&#x9;KK04-04-067-027c&lt;br&gt;&#xA;लब्ध्वा तु सञ्ज्ञां पुरुषप्रवीरः पार्थं निरीक्ष्याथ महेन्द्रकल्पम् ।&#x9;KK04-04-067-028a&lt;br&gt;&#xA;रणात्प्रमुक्तं पुरुषप्रवीरं स धार्तराष्ट्रस्त्वरितो बभाषे ॥&#x9;KK04-04-067-028c&lt;br&gt;&#xA;अयं कथञ्चिद्भवतो विमुक्तस्तं वै प्रबध्नीत यथा न मुच्येत् ।&#x9;KK04-04-067-029a&lt;br&gt;&#xA;तमब्रवीच्छान्तनवः प्रहस्य क्व ते गता बुद्धिरभूत्क्व वीर्यम् ॥&#x9;KK04-04-067-029c&lt;br&gt;&#xA;शान्तिं परां प्राप्य यथा स्थितस्त्वमुत्सृज्य बाणांश्च धनुश्च चित्रम् ।&#x9;KK04-04-067-030a&lt;br&gt;&#xA;न त्वेव बीभत्सुरलं नृशंसं कर्तुं न पापेऽस्य मनो निविष्टम् ॥&#x9;KK04-04-067-030c&lt;br&gt;&#xA;जह्यान्न धर्मं त्रिदिवस्य हेतोः सर्वे तु तस्मान्न हता रणेऽस्मिन् ।&#x9;KK04-04-067-031a&lt;br&gt;&#xA;क्षिप्रं कुरून्याहि कुरुप्रवीर विजित्य गाश्च प्रतियातु पार्थः ॥&#x9;KK04-04-067-031c&lt;br&gt;&#xA;सम्मोहनास्त्रप्रतिमोहिताः स्थ यूयं न जानीथ धनापहारम् ।&#x9;KK04-04-067-032a&lt;br&gt;&#xA;पश्यामि वस्त्राभरणानि राजन्विराटपुत्रेण समाहृतानि ॥&#x9;KK04-04-067-032c&lt;br&gt;&#xA;नृपेषु सर्वेषु च मोहितेषु हन्तुं यदीच्छेत्स हनिष्यतीति ।&#x9;KK04-04-067-033a&lt;br&gt;&#xA;तदा तु धर्मात्मतया नृवीरो न चाहनद्वो बलभित्तनूजः ॥&#x9;KK04-04-067-033c&lt;br&gt;&#xA;भाग्येन युष्मानवधीन्न पार्थः सन्धिं कुरूणामनुमन्यमानः ।&#x9;KK04-04-067-034a&lt;br&gt;&#xA;तद्यात यूयं सहसैनिकैस्तैर्हतावशिष्टैर्गजसाह्वयं पुरुम् ॥&#x9;KK04-04-067-034c&lt;br&gt;&#xA;वैशम्पायन उवाच &#x9;KK04-04-067-035&lt;br&gt;&#xA;दुर्योधनस्तस्य निशम्य वाक्यं पितामहस्यात्महितं प्रशस्य ।&#x9;KK04-04-067-035a&lt;br&gt;&#xA;अतीतकामो युधि सोऽत्यमर्षी राजा विनिश्वस्य बभूव तूष्णीम् ॥&#x9;KK04-04-067-035c&lt;br&gt;&#xA;तद्भीष्मवाक्यं हि निशम्य सर्वे धनञ्जयाग्निं च विवर्धमानम् ।&#x9;KK04-04-067-036a&lt;br&gt;&#xA;निवर्तनायैव मतिं निदध्युर्दुर्योधनं तं परिरक्षमाणाः ॥&#x9;KK04-04-067-036c&lt;br&gt;&#xA;तान्प्रस्थितान्प्रीतमनाः समर्थो धनञ्जयः सर्वकुरुप्रवीरः ।&#x9;KK04-04-067-037a&lt;br&gt;&#xA;आमन्त्र्य वीरोऽनुययौ मुहूर्तं गाण्डीवघोषेण विनद्य लोकम् ॥&#x9;KK04-04-067-037c&lt;br&gt;&#xA;तेषामनीकानि निरीक्ष्य पार्थो विकीर्णयानध्वजकार्मुकाणि ।&#x9;KK04-04-067-038a&lt;br&gt;&#xA;गाण्डीवधन्वा प्रहसन्कुरूणां शङ्खं प्रदध्मौ बलवान्बलेन ॥&#x9;KK04-04-067-038c&lt;br&gt;&#xA;ते शङ्खशब्दं तुमुलं निशम्य ध्वजस्य शब्दं च ततोऽन्तरिक्षे ।&#x9;KK04-04-067-039a&lt;br&gt;&#xA;गाण्डीवशब्देन मुहुर्मुहुस्ते भीता ययुः सर्वधनं विहाय ॥&#x9;KK04-04-067-039c&lt;br&gt;&#xA;तानर्जुनो दूरतरं विभज्य धनं च सर्वं निखिलं निवर्त्य ।&#x9;KK04-04-067-040a&lt;br&gt;&#xA;आपृच्छ्य तान्दूरमनुप्रयात्वा धनञ्जयस्तत्र कुरून्महात्मा ।&#x9;KK04-04-067-040c&lt;br&gt;&#xA;गुरूंश्च सर्वानभिवाद्य बाणैर्न्यवर्ततोदग्रमनाः शरैः सह ॥&#x9;KK04-04-067-040e&lt;br&gt;&#xA;पितामहं शान्तनवं महात्मा द्वाभ्यां शराभ्यामभिवाद्य वीरः ।&#x9;KK04-04-067-041a&lt;br&gt;&#xA;द्रोणं कृपं चैव कुरूंश्च मान्याञ्शरैश्च सर्वानभिवाद्य सङ्ख्ये ।&#x9;KK04-04-067-041c&lt;br&gt;&#xA;दुर्योधनस्योत्तमरत्नचित्रं चिच्छेद पार्थो मकुटं शरौघैः ॥&#x9;KK04-04-067-041e&lt;br&gt;&#xA;अराजवंशस्य किमर्थमेतन्नित्यं न धार्यं मकुटं त्वयेति ।&#x9;KK04-04-067-042a&lt;br&gt;&#xA;सम्पातितं भूमितले सरत्नं प्रीतस्ततो मात्स्यसुतो बभूव ॥&#x9;KK04-04-067-042c&lt;br&gt;&#xA;धनञ्जयं नागमिव प्रभिन्नं विजित्य शत्रून्परिवर्तमानम् ।&#x9;KK04-04-067-043a&lt;br&gt;&#xA;गास्ता विजित्याभिमुखं प्रयान्तं न शक्नुवन्तः कुरवः प्रयाताः ॥&#x9;KK04-04-067-043c&lt;br&gt;&#xA;धनञ्जयं सिंहमिवात्तशस्त्रं गा वै विजित्याभिमुखं प्रयान्तम् ।&#x9;KK04-04-067-044a&lt;br&gt;&#xA;उदीक्षितुं पार्थिवास्ते न शेकुर्यथैव मध्याह्नगतं हि सूर्यम् ॥&#x9;KK04-04-067-044c&lt;br&gt;&#xA;रक्तानि वासांसि च तानि गृह्य रणोत्कटो नाग इव प्रभिन्नः ।&#x9;KK04-04-067-045a&lt;br&gt;&#xA;जित्वा च वैराटिमुवाच पार्थः प्रहृष्टरूपो रथिनां वरिष्ठः ॥&#x9;KK04-04-067-045c&lt;br&gt;&#xA;आवर्तयाश्वान्पशवो जितास्ते याताः परे प्रैहि पुरं प्रहृष्टः ।&#x9;KK04-04-067-046a&lt;br&gt;&#xA;उद्घुष्यतां ते विजयोऽद्य शीघ्रं गात्रं तु ते सेवतु माल्यगन्धः ।&#x9;KK04-04-067-046c&lt;br&gt;&#xA;माता तु ते नन्दतु बान्धवाश्च त्वामद्य दृष्ट्वा समुदीर्णहर्षम् ॥ ॥&#x9;KK04-04-067-046e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/068/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/068/</guid>
      <description>&lt;p&gt;अध्यायः 00&lt;/p&gt;&#xA;&lt;p&gt;अर्जुनेनोत्तरम् प्रति युधिष्ठिरादितत्वप्रकाशनप्रतिषेधनम् ॥ 1 ॥ तथा श्मशानमेत्य शमीतरौ गाण्डिवादिनिधानपूर्वकम् पुनर्बृहन्नलावेषपरिग्रहेण सारथ्यकरणम् ॥ 2 ॥ उत्तरेणार्जुनचोदनया स्वजयोद्घोषणाय नगरम् प्रति दूतप्रेषणम् ॥ 3 ॥&#xA;वैशम्पायन उवाच &#x9;KK04-04-068-001&lt;br&gt;&#xA;ततो विजित्य सङ्ग्रामे कुरुगोवृषभेक्षणः ।&#x9;KK04-04-068-001a&lt;br&gt;&#xA;समानयामास तदा विराटस्य धनं महत् ॥&#x9;KK04-04-068-001c&lt;br&gt;&#xA;गतेषु च प्रभग्नेषु धार्तराष्ट्रेषु सर्वशः ।&#x9;KK04-04-068-002a&lt;br&gt;&#xA;वनान्निष्क्रम्य गहनाद्बहवः कुरुसैनिकाः ।&#x9;KK04-04-068-002c&lt;br&gt;&#xA;भयात्सन्त्रस्तमनसः समाजग्मुस्ततस्ततः ॥&#x9;KK04-04-068-002e&lt;br&gt;&#xA;मुक्तकेशाः प्रदृश्यन्ते स्थिताः प्राञ्जलयस्तदा ।&#x9;KK04-04-068-003a&lt;br&gt;&#xA;क्षुत्पिपासापरिश्रान्ता विदेशस्था विचेतसः ।&#x9;KK04-04-068-003c&lt;br&gt;&#xA;ऊचुः प्राञ्जलयः सर्वे पार्थ किं करवामहे ॥&#x9;KK04-04-068-003e&lt;br&gt;&#xA;प्राणानन्तर्मनोयातान्प्रयाचिष्यामहे वयम् ।&#x9;KK04-04-068-004a&lt;br&gt;&#xA;वयं चार्जुन ते दासा ह्यनुरक्ष्या ह्यनाथकाः ॥&#x9;KK04-04-068-004c&lt;br&gt;&#xA;अर्जुन उवाच &#x9;KK04-04-068-005&lt;br&gt;&#xA;अनाथान्दुःखितान्दीनान्कृशान्वृद्धान्पराजितान् ।&#x9;KK04-04-068-005a&lt;br&gt;&#xA;न्यस्तशस्त्रान्निराशांश्च नाहं हन्मि कृताञ्जलीन् ॥&#x9;KK04-04-068-005c&lt;br&gt;&#xA;भवन्तो यान्तु विस्रब्धा निर्भया अमृता यथा ।&#x9;KK04-04-068-006a&lt;br&gt;&#xA;मम पादरजोलक्ष्म्या जीवन्तु सुचिरं भुवि ॥&#x9;KK04-04-068-006c&lt;br&gt;&#xA;तस्य तामभयां वाचं श्रुत्वा योधाः समागताः ।&#x9;KK04-04-068-007a&lt;br&gt;&#xA;आयुः कीर्तियशोभिस्ते तमाशीर्भिरवर्धयन् ॥&#x9;KK04-04-068-007c&lt;br&gt;&#xA;ततो निवृत्ताः कुरवो भग्नाश्च दिवमास्थिताः ।&#x9;KK04-04-068-008a&lt;br&gt;&#xA;प्रयाताः सर्वतस्तत्र नमस्कृत्य धनञ्जयम् ॥&#x9;KK04-04-068-008c&lt;br&gt;&#xA;एवं दत्ताभयास्तेन ततो याताः कुरून्प्रति ॥&#x9;KK04-04-068-009ac&lt;br&gt;&#xA;स कर्म कृत्वा परमार्यकर्मा निहत्य शत्रून्द्विषतां निहन्ता ।&#x9;KK04-04-068-010a&lt;br&gt;&#xA;यातो महामेघ इवातपान्ते विद्राव्य पार्थः कुरुसैन्यमेकः ॥&#x9;KK04-04-068-010c&lt;br&gt;&#xA;तं मात्स्यपुत्रं द्विषतां निहन्ता वचोऽब्रवीत्सम्परिगृह्य राजन् ॥&#x9;KK04-04-068-011ac&lt;br&gt;&#xA;पितुः सकाशे तव तात सर्वे वसन्ति पार्था विदितं त्वयेति ।&#x9;KK04-04-068-012a&lt;br&gt;&#xA;तान्मास्म शंसीर्नगरं प्रविश्य भीतः प्रणश्येत्स च मत्स्यराजः ॥&#x9;KK04-04-068-012c&lt;br&gt;&#xA;मया जिता सा ध्वजिनी कुरूणां मया हि गावो विजिता द्विषद्भ्यः ।&#x9;KK04-04-068-013a&lt;br&gt;&#xA;एवं तु कामं नगरं प्रविश्य त्वमात्मना कर्म कृतं ब्रवीहि ॥&#x9;KK04-04-068-013c&lt;br&gt;&#xA;उत्तर उवाच &#x9;KK04-04-068-014&lt;br&gt;&#xA;यत्ते कृतं कर्म न वारणीयं तत्कर्म कर्तुं मम नास्ति शक्तिः ।&#x9;KK04-04-068-014a&lt;br&gt;&#xA;न त्वां प्रवक्ष्यामि पितुः सकाशे यावन्न मां वक्ष्यसि सव्यसाचिन् ॥&#x9;KK04-04-068-014c&lt;br&gt;&#xA;वैशम्पायन उवाच &#x9;KK04-04-068-015&lt;br&gt;&#xA;स शत्रुसेनां तरसा विजित्य आच्छिद्य सर्वं तु धनं कुरूणाम् ।&#x9;KK04-04-068-015a&lt;br&gt;&#xA;श्मशानमागम्य पुनः शमीं तामभ्येत्य तस्थौ शरविक्षताङ्गः ॥&#x9;KK04-04-068-015c&lt;br&gt;&#xA;ततः स वह्निप्रतिमो महाकपिः सहैव भूतैर्दिवमुत्पपात ।&#x9;KK04-04-068-016a&lt;br&gt;&#xA;तथा च माया विहिता बभूव सा ध्वजं च सिंहं युयुजे रथे पुनः ॥&#x9;KK04-04-068-016c&lt;br&gt;&#xA;निधाय तच्चायुधमाजिमर्दनः कुरूत्तमानामिषुधीन्ध्वजांस्तथा ।&#x9;KK04-04-068-017a&lt;br&gt;&#xA;प्रायात्स मात्स्यो नगरं प्रवेष्टुं किरीटिना सारथिना महात्मा ॥&#x9;KK04-04-068-017c&lt;br&gt;&#xA;पार्थश्च कृत्वा परमार्यकर्म निहत्य शत्रून्द्विषतां निहन्ता ।&#x9;KK04-04-068-018a&lt;br&gt;&#xA;विधाय भूयश्च तथैव वेषं जग्राह रश्मीन्पुनरुत्तरस्य ।&#x9;KK04-04-068-018c&lt;br&gt;&#xA;बृहन्नलारूपमथो विधाय प्रायात्स मात्स्यो नगरं प्रवेष्टुम् ॥&#x9;KK04-04-068-018e&lt;br&gt;&#xA;वैशम्पायन उवाच &#x9;KK04-04-068-019&lt;br&gt;&#xA;ततो निवृत्ताः कुरवः प्रभग्नाः शममास्थिताः ।&#x9;KK04-04-068-019a&lt;br&gt;&#xA;परस्परमवेक्ष्यैव जग्मुस्ते हृतवाससः ॥&#x9;KK04-04-068-019c&lt;br&gt;&#xA;पन्थानमुपसङ्गम्य फल्गुनो वाक्यमब्रवीत् ।&#x9;KK04-04-068-020a&lt;br&gt;&#xA;राजपुत्र प्रपद्यस्व धनानीमानि सर्वशः ।&#x9;KK04-04-068-020c&lt;br&gt;&#xA;गोकुलानि महाबाहो वीरगोपालकैः सह ॥&#x9;KK04-04-068-020e&lt;br&gt;&#xA;ततोऽपराह्णे यास्यामो विराटनगरं प्रति ।&#x9;KK04-04-068-021a&lt;br&gt;&#xA;आश्वास्य पाययित्वा च परिप्लाव्य च वाजिनः ।&#x9;KK04-04-068-021c&lt;br&gt;&#xA;गच्छन्तु त्वरितं दूता गोपालाः प्रेषितास्त्वया ।&#x9;KK04-04-068-022a&lt;br&gt;&#xA;नगरे प्रियमाख्यातुं घोषयन्तु च ते जयम् ॥&#x9;KK04-04-068-022c&lt;br&gt;&#xA;उत्तरस्त्वरमाणोऽथ दूतानाज्ञापयत्ततः ।&#x9;KK04-04-068-023a&lt;br&gt;&#xA;वचनादर्जुनस्यैव ह्याचक्षध्वं जयं मम ॥&#x9;KK04-04-068-023c&lt;br&gt;&#xA;मया जिता सा ध्वजिनी कुरूणां मया च गावो विजिता द्विषद्भ्यः ।&#x9;KK04-04-068-024a&lt;br&gt;&#xA;एवं तु कामं नगरं प्रविश्य मयाऽऽत्मना कर्म कृतं ब्रवीत ॥&#x9;KK04-04-068-024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/069/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/069/</guid>
      <description>&lt;p&gt;अध्यायः 069&lt;/p&gt;&#xA;&lt;p&gt;विराटेन युधिष्ठिरादिभिः सह सुशर्मादिजयानन्तरम् पुरम् प्रत्यागमनम् ॥ 1 ॥ तथा उत्तरस्य कुरुविजयाय सहबृहन्नलया गमनश्रवणेन तद्रक्षणाय सेनाचोदना ॥ 2 ॥ अत्रान्तरे विराटाय दूतैरुत्तरजयनिवेदनम् ॥ 3 ॥&#xA;KK04-04-069-001  &#x9;वैशम्पायन उवाच&lt;br&gt;&#xA;KK04-04-069-001a  &#x9;स विजित्य धनं चापि विराटो वाहिनीपतिः ।&lt;br&gt;&#xA;KK04-04-069-001c  &#x9;प्राविशन्नगरं हृष्टश्चतुर्भिः सह पाण्डवैः ॥&lt;br&gt;&#xA;KK04-04-069-002a  &#x9;जित्वा त्रिगर्तान्सङ्ग्रामे गाश्चैवानाय्य केवलाः ।&lt;br&gt;&#xA;KK04-04-069-002c  &#x9;अशोभत महाराजः सह पार्थैः श्रिया वृतः ॥&lt;br&gt;&#xA;KK04-04-069-003a  &#x9;तमासनगतं वीरं सुहृदां प्रीतिवर्धनम् ।&lt;br&gt;&#xA;KK04-04-069-003c  &#x9;उपतस्थुः प्रकृतयः समन्ताद्ब्राह्मणैः सह ॥&lt;br&gt;&#xA;KK04-04-069-004a  &#x9;सभाजितः सभासद्भिः प्रतिनन्द्य स मत्स्यराट् ।&lt;br&gt;&#xA;KK04-04-069-004c  &#x9;विसर्जयामास तदा द्विजांश्च प्रकृतीस्तथा ॥&lt;br&gt;&#xA;KK04-04-069-005a  &#x9;ततः स राजा मात्स्यानां विराटो वाहिनीपतिः ।&lt;br&gt;&#xA;KK04-04-069-005c  &#x9;प्रविश्यान्तःपुरं रम्यं स्त्रीशतैरुपशोभितम् ।&lt;br&gt;&#xA;KK04-04-069-005e  &#x9;उत्तरं तत्र नापश्यत्क्व यात इति चाब्रवीत् ॥&lt;br&gt;&#xA;KK04-04-069-006a  &#x9;आचख्युस्तत्र संहृष्टाः स्त्रियः कन्याश्च वेश्मनि ।&lt;br&gt;&#xA;KK04-04-069-006c  &#x9;अन्तःपुरचराश्चैव कुरुभिर्गोधनं हृतम् ॥&lt;br&gt;&#xA;KK04-04-069-007a  &#x9;ताञ्जेतुमभिसंरब्ध एक एवातिसाहसात् ।&lt;br&gt;&#xA;KK04-04-069-007c  &#x9;बृहन्नलासहायश्च निर्यातः पृथिवीञ्जयः ॥&lt;br&gt;&#xA;KK04-04-069-008a  &#x9;उपयातानतिरथान्द्रोणं शान्तनवं कृपम् ।&lt;br&gt;&#xA;KK04-04-069-008c  &#x9;कर्णं दुर्योधनं चैव द्रोणपुत्रं च षड्रथान् ॥&lt;br&gt;&#xA;KK04-04-069-009a  &#x9;ततो विराटः परमाभितप्तः पुत्रं निशम्यैकरथेन यातम् ।&lt;br&gt;&#xA;KK04-04-069-009c  &#x9;बृहन्नलासारथिमाजिमर्दनं प्रोवाच सर्वानथ मन्त्रिमुख्यान् ॥&lt;br&gt;&#xA;KK04-04-069-010a  &#x9;गवां शतसहस्राणि उभिभूय ममात्मजम् ।&lt;br&gt;&#xA;KK04-04-069-010c  &#x9;कुरवः कालयन्ति स्म सर्वे युद्धविशारदाः ॥&lt;br&gt;&#xA;KK04-04-069-011a  &#x9;तस्माद्गच्छन्तु मे योधा बलेन महता वृताः ।&lt;br&gt;&#xA;KK04-04-069-011c  &#x9;उत्तरस्य परीप्सार्थं ये त्रिगर्तैरविक्षताः ॥&lt;br&gt;&#xA;KK04-04-069-012  &#x9;वैशम्पायन उवाच&lt;br&gt;&#xA;KK04-04-069-012a  &#x9;हयांश्च नागांश्च रथांश्च शीघ्रं वादित्रसङ्घांश्च ततः प्रभूतान् ।&lt;br&gt;&#xA;KK04-04-069-012c  &#x9;प्रस्थापयामास सुतस्य हेतोर्विचित्रचित्राभरणोपपन्नान् ॥&lt;br&gt;&#xA;KK04-04-069-013a  &#x9;एवं स राजा मात्स्यानां महानक्षोहिणीपतिः ।&lt;br&gt;&#xA;KK04-04-069-013c  &#x9;व्यादिदेशाथ स क्षिप्रं वाहिनीं चतुरङ्गिणीम् ॥&lt;br&gt;&#xA;KK04-04-069-014a  &#x9;कुमारमाशु जानीत यदि जीवति वा नवा ।&lt;br&gt;&#xA;KK04-04-069-014c  &#x9;यस्य यन्ता गतः षण्डो मन्येऽहं स न जीवति ॥&lt;br&gt;&#xA;KK04-04-069-015a  &#x9;तमब्रवीद्धर्मसुतो विराटमार्तं विदित्वा कुरुभिः प्रतप्तम् ।&lt;br&gt;&#xA;KK04-04-069-015c  &#x9;बृहन्नला सारथिश्चेन्नरेन्द्र परे न नेष्यन्ति तवाद्य गाश्च ॥&lt;br&gt;&#xA;KK04-04-069-016a  &#x9;सर्वान्महीपान्सहितान्कुरूंश्च तथैव देवासुरनागयक्षान् ।&lt;br&gt;&#xA;KK04-04-069-016c  &#x9;अलं विजेतुं समरे सुतस्ते अनुष्ठितः सारथिना हि तेन ॥&lt;br&gt;&#xA;KK04-04-069-017a  &#x9;सर्वथा कुरवश्चापि ये चान्ये वसुधाधिपाः ।&lt;br&gt;&#xA;KK04-04-069-017c  &#x9;त्रिगर्तान्निर्जिताञ्श्रुत्वा न स्थास्यन्ति कथञ्चन ॥&lt;br&gt;&#xA;KK04-04-069-018  &#x9;वैशम्पायन उवाच&lt;br&gt;&#xA;अथोत्तरेण प्रहिता दूतास्ते शीघ्रगामिनः ।&#x9;KK04-04-069-018a&lt;br&gt;&#xA;विराटनगरं प्राप्य जयं प्रावेदयंस्तदा ॥&#x9;KK04-04-069-018c&lt;br&gt;&#xA;राजानं वृतमाचख्युर्मन्त्रिभिर्जयमुत्तमम् ।&#x9;KK04-04-069-019a&lt;br&gt;&#xA;पराजयं कुरूणां च उपायान्तं तथोत्तरम् ॥&#x9;KK04-04-069-019c&lt;br&gt;&#xA;सर्वा विनिर्जिता गावः कुरवश्च पराजिताः ।&#x9;KK04-04-069-020a&lt;br&gt;&#xA;उत्तरः सह सूतेन कुशली च परन्तपः ॥&#x9;KK04-04-069-020c&lt;br&gt;&#xA;कङ्क उवाच &#x9;KK04-04-069-021&lt;br&gt;&#xA;दिष्ट्या ते निर्जिता गावः कुरवश्च पराजिताः ।&#x9;KK04-04-069-021a&lt;br&gt;&#xA;दिष्ट्या ते विजयी पुत्रः श्रूयते पार्थिवर्षभ ॥&#x9;KK04-04-069-021c&lt;br&gt;&#xA;नाद्भुतं त्विह मन्येऽहं यत्ते पुत्रोऽजयत्कुरून् ।&#x9;KK04-04-069-022a&lt;br&gt;&#xA;ध्रुव एव जयस्तस्य यस्य यन्ता बृहन्नला ॥&#x9;KK04-04-069-022c&lt;br&gt;&#xA;देवेन्द्रसारथिश्चैव मातलिः ख्यातविक्रमः ।&#x9;KK04-04-069-023a&lt;br&gt;&#xA;कृष्णस्य सारथिश्चैव न बृहन्नलया समौ ॥&#x9;KK04-04-069-023c&lt;br&gt;&#xA;वैशम्पायन उवाच &#x9;KK04-04-069-024&lt;br&gt;&#xA;ततो विराटो नृपतिः सम्प्रहृष्टतनूरुहः ।&#x9;KK04-04-069-024a&lt;br&gt;&#xA;श्रुत्वा तु विजयं तस्य कुमारस्यामितौजसः ।&#x9;KK04-04-069-024c&lt;br&gt;&#xA;सन्तोषयित्वा दूतांस्तान्धनरत्नैश्च सर्वशः ॥&#x9;KK04-04-069-024e&lt;br&gt;&#xA;गते त्वनुजने तस्मिन्दूतवाक्यं निशम्य च ।&#x9;KK04-04-069-025a&lt;br&gt;&#xA;उत्तरस्य जयात्प्रीतो विराटः प्रत्यभाषत ॥&#x9;KK04-04-069-025c&lt;br&gt;&#xA;राजमार्गाः क्रियन्तां वै पताकाभिरलङ्कृताः ।&#x9;KK04-04-069-026a&lt;br&gt;&#xA;पुष्पोपहारैरर्च्यन्तां देवताश्चापि सर्वशः ॥&#x9;KK04-04-069-026c&lt;br&gt;&#xA;कुमारा योधमुख्याश्च गणिकाश्च स्वलङ्कृताः ।&#x9;KK04-04-069-027a&lt;br&gt;&#xA;वादित्राणि च सर्वाणि प्रत्युद्यान्तु सुतं मम ॥&#x9;KK04-04-069-027c&lt;br&gt;&#xA;भवन्तु ते लब्धजये सुते मे पौराश्च मर्त्याश्च परे च नार्यः ।&#x9;KK04-04-069-028a&lt;br&gt;&#xA;ते शुक्लवस्त्राः प्रभवन्तु मार्गे सुगन्धमाल्याभरणाश्च नार्यः ॥&#x9;KK04-04-069-028c&lt;br&gt;&#xA;भजन्तु सर्वा गणिकाः सुतं मे नार्यश्च कन्याः सहसैनिकाश्च ।&#x9;KK04-04-069-029a&lt;br&gt;&#xA;स्वलङ्कृतास्ताः सुभगाः सुवेषाः पुत्रस्य पन्थानमनुव्रजन्तु ॥&#x9;KK04-04-069-029c&lt;br&gt;&#xA;घण्टापणवकाः शीघ्रं मत्तमारुह्य कुञ्जरम् ।&#x9;KK04-04-069-030a&lt;br&gt;&#xA;शृङ्गाटकेषु सर्वेषु समाख्यान्तु जयं मम ॥&#x9;KK04-04-069-030c&lt;br&gt;&#xA;उत्तरा च कुमारीभिर्बह्वाभरणभूषिता ।&#x9;KK04-04-069-031a&lt;br&gt;&#xA;सखीं विजितसङ्ग्रामां प्रत्युद्यातु बृहन्नलाम् ॥&#x9;KK04-04-069-031c&lt;br&gt;&#xA;श्रुत्वा तु वचनं तस्य पार्थिवस्य महात्मनः ।&#x9;KK04-04-069-032a&lt;br&gt;&#xA;तथैव चक्रुः संहृष्टाः पौराः स्वस्तिकपाणयः ॥&#x9;KK04-04-069-032c&lt;br&gt;&#xA;सूताश्च सर्वे सहमागधाश्च हृष्टा विराटस्य पुरे जनौघाः ।&#x9;KK04-04-069-033a&lt;br&gt;&#xA;भेर्यश्च तूर्याणि च वारिजाश्च वेषैः परार्ध्यैः प्रमदाजनाश्च ॥&#x9;KK04-04-069-033c&lt;br&gt;&#xA;वन्दिप्रवादाः पणवादिकाश्च तथैव वाद्यानि च वंशशब्दाः ।&#x9;KK04-04-069-034a&lt;br&gt;&#xA;कांस्यं सतालं मधुरं च गीतमादाय नार्यो नगरान्निरीयुः ॥&#x9;KK04-04-069-034c&lt;br&gt;&#xA;प्रत्युद्ययुः पुत्रमनन्तवीर्यं ते ब्राह्मणाः शान्तिपराः प्रधानाः ।&#x9;KK04-04-069-035a&lt;br&gt;&#xA;स्वाध्यायवेदाध्ययनक्रमज्ञाः स्वस्तिक्रियागीतजपप्रधानाः ॥ ॥&#x9;KK04-04-069-035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/070/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/070/</guid>
      <description>&lt;p&gt;अध्यायः 070&lt;/p&gt;&#xA;&lt;p&gt;उत्तरजयश्रवणहृष्टेन विराटेन युधिष्ठिरेण सह द्यूतदेवनम् ॥ 1 ॥ विराटेनोत्तरप्रशंसने कङ्केन बृहन्नलया कुरुपराजयकथनम् ॥ 2 ॥ ततो रुष्टेन विराटेन कङ्कस्य कर्णमूलेऽक्षेणाभिहननम् ॥ 3 ॥ सैरन्ध्र्या क्षतात्प्रस्रवतो रक्तस्य निजोत्तरीयेण ग्रहणम् ॥ 4 ॥ तथा विराटेन तद्ग्रहणकारणप्रश्ने तत्कथनम् ॥ 5 ॥&#xA;वैशम्पायन उवाच &#x9;KK04-04-070-001&lt;br&gt;&#xA;प्रस्थाप्य सेनां कन्याश्च गणिकाश्च स्वलङ्कृताः ।&#x9;KK04-04-070-001a&lt;br&gt;&#xA;मत्स्यराजो महाराजः प्रहृष्ट इदमब्रवीत् ॥&#x9;KK04-04-070-001c&lt;br&gt;&#xA;व्रिगर्ताः कुरवः सर्वे सङ्ग्रामे निर्जिता मया ।&#x9;KK04-04-070-002a&lt;br&gt;&#xA;प्रविश्यान्तःपुरं हृष्टा द्यूतं दीव्याम ब्राह्मण ॥&#x9;KK04-04-070-002c&lt;br&gt;&#xA;अक्षानाहर सैरन्ध्रि आसनं चोपकल्पय ।&#x9;KK04-04-070-003a&lt;br&gt;&#xA;आदाय व्यजनं त्वं च पार्श्वतोऽनन्तरा भव ॥&#x9;KK04-04-070-003c&lt;br&gt;&#xA;तं तथावादिनं दृष्ट्वा पाण्डवः प्रत्यभाषत ।&#x9;KK04-04-070-004a&lt;br&gt;&#xA;न देवितव्यं हृष्टेन कितवेनेति नः श्रुतम् ॥&#x9;KK04-04-070-004c&lt;br&gt;&#xA;न त्वामद्य मुदा युक्तमहं देवितुमुत्सहे ।&#x9;KK04-04-070-005a&lt;br&gt;&#xA;प्रियं तु ते चिकीर्षामि वर्ततां यदि रोचते ।&#x9;KK04-04-070-005c&lt;br&gt;&#xA;द्यूतं कर्तुं न वाञ्छामि नरेन्द्र जनसंसदि ॥&#x9;KK04-04-070-005e&lt;br&gt;&#xA;विराट उवाच &#x9;KK04-04-070-006&lt;br&gt;&#xA;स्त्रियो गावो हिरण्यं च यच्चान्यद्वसु किञ्चन ।&#x9;KK04-04-070-006a&lt;br&gt;&#xA;न मे किञ्चित्त्वया कार्यमन्तरेणापि देवितम् ॥&#x9;KK04-04-070-006c&lt;br&gt;&#xA;कङ्क उवाच &#x9;KK04-04-070-007&lt;br&gt;&#xA;किं ते द्यूतेन राजेन्द्र बहुदोषेण मानद ।&#x9;KK04-04-070-007a&lt;br&gt;&#xA;देवने बहवो दोषास्तस्मात्तत्परिवर्जयेत् ॥&#x9;KK04-04-070-007c&lt;br&gt;&#xA;श्रुतो वा यदि वा दृष्टो धर्मराजो युधिष्ठिरः ।&#x9;KK04-04-070-008a&lt;br&gt;&#xA;स राज्यं धनमक्षय्यं पणमेकममन्यत ॥&#x9;KK04-04-070-008c&lt;br&gt;&#xA;कृष्णां च भार्यां दयितां भ्रातॄंश्च त्रिदशोपमान् ।&#x9;KK04-04-070-009a&lt;br&gt;&#xA;निःसंशयं स कितवः पश्चात्तप्यति पाण्डवः ॥&#x9;KK04-04-070-009c&lt;br&gt;&#xA;विविधानां च रत्नानां धनानां च पराजये ।&#x9;KK04-04-070-010a&lt;br&gt;&#xA;अभीप्सितविनाशश्च वाक्पारुष्यमनन्तरम् ॥&#x9;KK04-04-070-010c&lt;br&gt;&#xA;अविश्वास्यं बुधैर्नित्यमेकाह्ना द्रव्यनाशनम् ।&#x9;KK04-04-070-011a&lt;br&gt;&#xA;द्यूते हारितवान्सर्वं तस्माद्द्यूतं न रोचये ॥&#x9;KK04-04-070-011c&lt;br&gt;&#xA;अथवा मन्यसे राजन्दीव्याव यदि रोचते ।&#x9;KK04-04-070-012a&lt;br&gt;&#xA;एवमाभाष्य वाक्यैस्तु क्रीडतस्तौ नरोत्तमौ ॥&#x9;KK04-04-070-012c&lt;br&gt;&#xA;प्रवर्तमाने द्यूते तु मात्स्यः पाण्डवमब्रवीत् ॥&#x9;KK04-04-070-013ac&lt;br&gt;&#xA;पश्य पुत्रेण मे युद्धे तादृशाः कुरवो जिताः ।&#x9;KK04-04-070-014a&lt;br&gt;&#xA;कुरवोऽतिरथाः सर्वे देवैरपि सुदुर्जयाः ॥&#x9;KK04-04-070-014c&lt;br&gt;&#xA;ततोऽब्रवीद्धर्मराजो द्यूते मात्स्यं युधिष्ठिरः ।&#x9;KK04-04-070-015a&lt;br&gt;&#xA;दिष्ट्या ते विजिता गावः कुरवश्च पराजिताः ॥&#x9;KK04-04-070-015c&lt;br&gt;&#xA;अत्यद्भुततमं मन्ये उत्तरश्चेत्कुरूञ्जयेत् ।&#x9;KK04-04-070-016a&lt;br&gt;&#xA;यन्ता बृहन्नला यस्य स कथञ्चिद्विजेष्यते ॥&#x9;KK04-04-070-016c&lt;br&gt;&#xA;ततो विराटः क्षुभितो मन्युना च परिप्लुतः ।&#x9;KK04-04-070-017a&lt;br&gt;&#xA;उवाच वचनं क्रुद्धः परिव्राजमनन्तरम् ॥&#x9;KK04-04-070-017c&lt;br&gt;&#xA;तादृशेन तु योधेन महेष्वासेन धीमता ।&#x9;KK04-04-070-018a&lt;br&gt;&#xA;कुरवो निर्जिता युद्धे तत्र किं ब्राह्मणाद्भुतम् ॥&#x9;KK04-04-070-018c&lt;br&gt;&#xA;युधिष्ठिर उवाच &#x9;KK04-04-070-019&lt;br&gt;&#xA;यन्ता तथाविधो यस्य रथे तिष्ठति वीर्यवान् ।&#x9;KK04-04-070-019a&lt;br&gt;&#xA;यदि तद्दुष्करं  कुर्यात्तत्र किं नाद्भुतं भवेत् ॥&#x9;KK04-04-070-019c&lt;br&gt;&#xA;विराट उवाच &#x9;KK04-04-070-020&lt;br&gt;&#xA;समं षण्डेन मे पुत्रं ब्रह्मबन्धो प्रशंससि ।&#x9;KK04-04-070-020a&lt;br&gt;&#xA;वाच्यावाच्यं न जानीषे नूनं मामवमन्यसे ॥&#x9;KK04-04-070-020c&lt;br&gt;&#xA;पुमांसो बहवो दृष्टाः सूताश्च बहवो मया ।&#x9;KK04-04-070-021a&lt;br&gt;&#xA;विक्रम्य यन्ता योद्धा च न मे दृष्टः कदाचन ॥&#x9;KK04-04-070-021c&lt;br&gt;&#xA;विप्रियं न चरेद्राज्ञामनुकूलं प्रियं वदेत् ।&#x9;KK04-04-070-022a&lt;br&gt;&#xA;आचरन्विप्रियं राज्ञां न जातु सुखमेधते ॥&#x9;KK04-04-070-022c&lt;br&gt;&#xA;वयस्यत्वात्तु ते सर्वमपराधमिमं क्षमे ।&#x9;KK04-04-070-023a&lt;br&gt;&#xA;नेदृशीं प्रवदेर्वाचं यदि जीवितुमिच्छसि ॥&#x9;KK04-04-070-023c&lt;br&gt;&#xA;वैशम्पायन उवाच &#x9;KK04-04-070-024&lt;br&gt;&#xA;ततोऽब्रवीत्पुनः कङ्कः प्रहस्य कुरुवर्धनः ।&#x9;KK04-04-070-024a&lt;br&gt;&#xA;बृहन्नलाया राजेन्द्र घुष्यतां नगरे जयः ॥&#x9;KK04-04-070-024c&lt;br&gt;&#xA;उत्तरेण तु सारथ्यं कृतं नूनं भविष्यति ।&#x9;KK04-04-070-025a&lt;br&gt;&#xA;निमित्तं किञ्चिदुत्पन्नं तर्कश्चापि दृढो मम ।&#x9;KK04-04-070-025c&lt;br&gt;&#xA;यतो जानामि राजेन्द्र नान्यथा तद्भविष्यति ॥&#x9;KK04-04-070-025e&lt;br&gt;&#xA;कुरवोऽपि महावीर्या देवैरपि सुदुर्जयाः ।&#x9;KK04-04-070-026a&lt;br&gt;&#xA;ससोमवरुणादित्यैः सयक्षेशहुताशनैः ॥&#x9;KK04-04-070-026c&lt;br&gt;&#xA;यत्र शान्तनवो भीष्मो द्रोणकर्णौ सुदुर्जयौ ।&#x9;KK04-04-070-027a&lt;br&gt;&#xA;अश्वत्थामा विकर्णश्च सोमदत्तो जयद्रथः ॥&#x9;KK04-04-070-027c&lt;br&gt;&#xA;भूरिश्रवाः शलो भूरिर्जलसन्धिश्च वीर्यवान् ।&#x9;KK04-04-070-028a&lt;br&gt;&#xA;दुर्योधनो दुष्प्रसहो दुःशासनविविंशती ॥&#x9;KK04-04-070-028c&lt;br&gt;&#xA;वृषसेनोऽश्ववेगश्च वायुवेगसुवर्चसौ ।&#x9;KK04-04-070-029a&lt;br&gt;&#xA;बाह्लीकः शूरसेनश्च युयुत्सुश्च परन्तपः ॥&#x9;KK04-04-070-029c&lt;br&gt;&#xA;सौबलः शकुनिश्चैव द्युमत्सेनश्च साल्वराट् ।&#x9;KK04-04-070-030a&lt;br&gt;&#xA;अन्ये च बहवः शूरा नानाजनपदेश्वराः ॥&#x9;KK04-04-070-030c&lt;br&gt;&#xA;कृपेणाचार्यमुख्येन सहिताः कुरवो नृपाः ।&#x9;KK04-04-070-031a&lt;br&gt;&#xA;सज्जकार्मुकनिस्त्रिंशा रथिनो रथयूथपाः ।&#x9;KK04-04-070-031c&lt;br&gt;&#xA;अन्ये चैव महावीर्या राजपुत्रा महारथाः ॥&#x9;KK04-04-070-031e&lt;br&gt;&#xA;मरुद्गणैः परिवृतः साक्षादपि पुरन्दरः ।&#x9;KK04-04-070-032a&lt;br&gt;&#xA;तद्बलं न जयेत्क्रुद्धो भीष्मद्रोणादिभिर्वृतम् ॥&#x9;KK04-04-070-032c&lt;br&gt;&#xA;कस्तद्बृहन्नलादन्यो मनुष्यः प्रतियोत्स्यति ।&#x9;KK04-04-070-033a&lt;br&gt;&#xA;यस्य बाहुबले तुल्यो न भविष्यति कश्चन ॥&#x9;KK04-04-070-033c&lt;br&gt;&#xA;अतीव समरं दृष्ट्वा हर्षो यस्याभिवर्धते ।&#x9;KK04-04-070-034a&lt;br&gt;&#xA;किमेवं पुरुषो लोको दिवि वा भुवि विद्यते ॥&#x9;KK04-04-070-034c&lt;br&gt;&#xA;वैशम्पायन उवाच &#x9;KK04-04-070-035&lt;br&gt;&#xA;तेन सङ्क्षुभितो राजा दीर्यमाणेन चेतसा ।&#x9;KK04-04-070-035a&lt;br&gt;&#xA;अब्रवीद्वचनं क्रूरमजानन्वै युधिष्ठिरम् ॥&#x9;KK04-04-070-035c&lt;br&gt;&#xA;कङ्क मा ब्रूहि मे वाक्यं प्रतिकूलं द्विजोत्तम ।&#x9;KK04-04-070-036a&lt;br&gt;&#xA;बहुशः प्रतिषिद्धस्त्वं न च वाचं नियच्छसि ॥&#x9;KK04-04-070-036c&lt;br&gt;&#xA;नियन्ता चेन्न विद्येत न कश्चिद्धर्ममाचरेत् ।&#x9;KK04-04-070-037a&lt;br&gt;&#xA;इति प्रक्षुभितो राजा सोऽक्षेणाभ्यहनद्भृशम् ॥&#x9;KK04-04-070-037c&lt;br&gt;&#xA;तस्य तक्षकभोगाभं बाहुमुत्क्षिप्य दक्षिणम् ।&#x9;KK04-04-070-038a&lt;br&gt;&#xA;विराटः प्राहनत्क्रुद्धः कर्णमाश्रित्य दक्षिणम् ॥&#x9;KK04-04-070-038c&lt;br&gt;&#xA;मुखे युधिष्ठिरं कोपान्मैवमित्यवभर्त्सयन् ।&#x9;KK04-04-070-039a&lt;br&gt;&#xA;बलवत्प्रतिविद्धस्य नस्तः शोणितमास्रवत् ॥&#x9;KK04-04-070-039c&lt;br&gt;&#xA;अक्षेणाभिहतो राजा विराटेन युधिष्ठिरः ।&#x9;KK04-04-070-040a&lt;br&gt;&#xA;तूष्णीमासीन्महाबाहुः कृष्णां पश्यन्सुदुःखिताम् ॥&#x9;KK04-04-070-040c&lt;br&gt;&#xA;तस्य रक्तोत्पलनिभं शिरसः शोणितं तदा ।&#x9;KK04-04-070-041a&lt;br&gt;&#xA;प्रावर्तत महाबाहोरभिघातान्महात्मनः ॥&#x9;KK04-04-070-041c&lt;br&gt;&#xA;तदप्राप्तं महीं पार्थः पाणिभ्यां समधारयत् ।&#x9;KK04-04-070-042a&lt;br&gt;&#xA;अवैक्षत च धर्मात्मा द्रौपदीं पार्श्वतः स्थिताम् ॥&#x9;KK04-04-070-042c&lt;br&gt;&#xA;सा वेदनामभिज्ञाय भर्तुश्चित्तवशानुगा ।&#x9;KK04-04-070-043a&lt;br&gt;&#xA;सा विषण्णा च भीता च क्रुद्धा च द्रुपदात्मजा ॥&#x9;KK04-04-070-043c&lt;br&gt;&#xA;बाष्पं नियम्य कृच्छ्रेण भर्तुर्निःश्रेयसैषिणी ।&#x9;KK04-04-070-044a&lt;br&gt;&#xA;उत्तरीयेण सूक्ष्मेण तूर्णं जग्राह शोणितम् ॥&#x9;KK04-04-070-044c&lt;br&gt;&#xA;निगृह्य रक्तं वस्त्रेण सैरन्ध्री दुःखमोहिता ।&#x9;KK04-04-070-045a&lt;br&gt;&#xA;सौवर्णं गृह्य भृङ्गारं शोणितं तदपामृजत् ।&#x9;KK04-04-070-045c&lt;br&gt;&#xA;युधिष्ठिरस्य राजेन्द्र द्रुपदेन्द्रसुता तदा ॥&#x9;KK04-04-070-045e&lt;br&gt;&#xA;विराट उवाच &#x9;KK04-04-070-046&lt;br&gt;&#xA;सैरन्ध्रि किमिदं रक्तमुत्तरीयेण गृह्यते ।&#x9;KK04-04-070-046a&lt;br&gt;&#xA;कोत्र हेतुर्विशालाक्षि तन्मप्राचक्ष्व तत्वतः ॥&#x9;KK04-04-070-046c&lt;br&gt;&#xA;सैरन्ध्र्युवाच &#x9;KK04-04-070-047&lt;br&gt;&#xA;रक्तबिन्दनि यावन्ति कङ्कस्य धरणीतले ।&#x9;KK04-04-070-047a&lt;br&gt;&#xA;तावद्वर्षाणि राष्ट्रे ते अनावृष्टिर्भविष्यति ॥&#x9;KK04-04-070-047c&lt;br&gt;&#xA;एतन्निमित्तं मात्स्येन्द्र कङ्कस्य रुधिरं मया ।&#x9;KK04-04-070-048a&lt;br&gt;&#xA;गृहीतमुत्तरीयेण विनाशो मा भवेत्तव ॥&#x9;KK04-04-070-048c&lt;br&gt;&#xA;यतीशं यो विहन्येत तस्यायुर्विनशिष्यति ।&#x9;KK04-04-070-049a&lt;br&gt;&#xA;यो यतीशं नियम्येत सहस्रं यातना यमे ॥&#x9;KK04-04-070-049c&lt;br&gt;&#xA;यतौ रक्तं दर्शयति यावत्पांसुरगृह्यत ।&#x9;KK04-04-070-050a&lt;br&gt;&#xA;तावन्तः पितृलोकस्थाः पितरः प्रपतन्त्यधः ॥&#x9;KK04-04-070-050c&lt;br&gt;&#xA;इति ज्ञात्वा विराटेन्द्र धृतं रक्तं च वाससा ।&#x9;KK04-04-070-051a&lt;br&gt;&#xA;मया तव हितार्थाय त्वयि प्रणयकारणात् ॥ ॥&#x9;KK04-04-070-051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/071/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/071/</guid>
      <description>&lt;p&gt;अध्यायः 071&lt;/p&gt;&#xA;&lt;p&gt;अर्जुनकुरुयुद्धदिदृक्षया समागतैर्देवैरर्जुनं श्लाघमानैः सद्भिः पुनः स्वर्गम् प्रति गमनम् ॥ 1 ॥ उत्तरेण सवादित्रघोषम् पौरैः प्रत्युद्गम्यमानेन स्वनगरप्रवेशनम् ॥ 2 ॥&#xA;जनमेजय उवाच &#x9;KK04-04-071-001&lt;br&gt;&#xA;युद्धं तु मानुषं द्रष्टुमागतास्त्रिदशाः पुरा ।&#x9;KK04-04-071-001a&lt;br&gt;&#xA;किमकुर्वन्त ते पश्चात्कथयस्व ममानघ ॥&#x9;KK04-04-071-001c&lt;br&gt;&#xA;वैशम्पायन उवाच &#x9;KK04-04-071-002&lt;br&gt;&#xA;वासवप्रमुखाः सर्वे देवाः सर्षिपुरोगमाः ।&#x9;KK04-04-071-002a&lt;br&gt;&#xA;यक्षगन्धर्वसङ्घाश्च गणा अप्सरसां तथा ॥&#x9;KK04-04-071-002c&lt;br&gt;&#xA;युद्धं तु मानुषं दृष्ट्वा कुरूणां फल्गुनस्य च ।&#x9;KK04-04-071-003a&lt;br&gt;&#xA;एकस्य च बहूनां च रौद्रमत्युग्रदर्शनम् ॥&#x9;KK04-04-071-003c&lt;br&gt;&#xA;अस्त्राणामथ दिव्यानां प्रयोगानथ सङ्ग्रहान् ।&#x9;KK04-04-071-004a&lt;br&gt;&#xA;लघु सुष्ठु च चित्रं च कृतीनां च प्रयत्नतः ॥&#x9;KK04-04-071-004c&lt;br&gt;&#xA;भीष्मं शारद्वतं द्रोणं कर्णं गाण्डीवधन्वना ।&#x9;KK04-04-071-005a&lt;br&gt;&#xA;जितानन्यान्भूमिपालान्दृष्ट्वा जग्मुर्दिवौकसः ॥&#x9;KK04-04-071-005c&lt;br&gt;&#xA;सर्वे ते परितुष्टाश्च प्रशस्य च मुहुर्मुहुः ।&#x9;KK04-04-071-006a&lt;br&gt;&#xA;असङ्गगतिना तेन विमानेनाशुगामिना ।&#x9;KK04-04-071-006c&lt;br&gt;&#xA;प्रतिजग्मुरसङ्गास्ते त्रिदिवं च दिवौकसः ॥&#x9;KK04-04-071-006e&lt;br&gt;&#xA;[*कुरवो निर्जिताः सर्वे भीष्मद्रोणकृपादयः ।&#x9;KK04-04-071-007a&lt;br&gt;&#xA;अजय्यास्त्रिदशैः सर्वैः सेन्द्रैः सर्वैः सुरासुरैः ।&#x9;KK04-04-071-007c&lt;br&gt;&#xA;पार्थेनैकेन सङ्ग्रामे विस्मयो नो महानहो ॥&#x9;KK04-04-071-007e&lt;br&gt;&#xA;कस्मिन्मुहूर्ते सञ्जातः कस्य धर्मस्य वा फलम् ॥&#x9;KK04-04-071-008ac&lt;br&gt;&#xA;किमाश्चर्यं फल्गुनेऽस्मिन्यो रुद्रेण न्ययोधयत् ।&#x9;KK04-04-071-009a&lt;br&gt;&#xA;निवातकवचानाजौ यस्त्रिंशत्कोटिसम्मितान् ॥&#x9;KK04-04-071-009c&lt;br&gt;&#xA;तस्य चैतत्किमाश्चर्यं स्तुवन्त इति ते सुराः ।&#x9;KK04-04-071-01a0&lt;br&gt;&#xA;जग्मुः सुरालयं हृष्टा विस्मयाविष्टचेतसः ॥]&#x9;KK04-04-071-010c&lt;br&gt;&#xA;कुरवोऽर्जुनबाणैश्च ताडिताः शरविक्षताः ।&#x9;KK04-04-071-011a&lt;br&gt;&#xA;कुरूनभिमुखा याताः समग्रबलवाहनाः ॥&#x9;KK04-04-071-011c&lt;br&gt;&#xA;विराटनगराच्चैव गजाश्वरथसङ्कुलाः ।&#x9;KK04-04-071-012a&lt;br&gt;&#xA;योधैः क्षत्रियदायादैर्बलवद्भिरधिष्ठिताः ॥&#x9;KK04-04-071-012c&lt;br&gt;&#xA;विराटप्रहिता सेना नगराच्छीघ्रयायिनी ।&#x9;KK04-04-071-013a&lt;br&gt;&#xA;उत्तरं सह सूतेन प्रत्ययात्तमरिन्दमम् ॥&#x9;KK04-04-071-013c&lt;br&gt;&#xA;तस्मिंस्तूर्यशताकीर्णे हस्त्यश्वरथसङ्कुले ।&#x9;KK04-04-071-014a&lt;br&gt;&#xA;प्रहर्षः स्त्रीकुमाराणां तुमुलः समपद्यत ॥&#x9;KK04-04-071-014c&lt;br&gt;&#xA;अर्जुनस्तु ततो दृष्ट्वा सैन्यरेणुं समुत्थितम् ।&#x9;KK04-04-071-015a&lt;br&gt;&#xA;सैन्यध्वजं निशम्याथ वैराटिं समभाषत ॥&#x9;KK04-04-071-015c&lt;br&gt;&#xA;नगरे तुमुलः शब्दो रेणुश्चाक्रमते नभः ।&#x9;KK04-04-071-01a6&lt;br&gt;&#xA;किन्नु खल्वपयातास्ते कुरवो नगरं गताः ॥&#x9;KK04-04-071-016c&lt;br&gt;&#xA;ते चैव निर्जिताऽस्माभिर्महेष्वासाः सुतेजसः ।&#x9;KK04-04-071-017a&lt;br&gt;&#xA;आमुञ्च कवचं वीर चोदयस्व च वाजिनः ।&#x9;KK04-04-071-017c&lt;br&gt;&#xA;जवेनाभिप्रपद्यस्व विराटनगरं प्रति ॥&#x9;KK04-04-071-017e&lt;br&gt;&#xA;न तावत्तलनिर्घोषं गाण्डीवस्य च निस्वनम् ।&#x9;KK04-04-071-018a&lt;br&gt;&#xA;ध्वजं वा दर्शयिष्यामि अथवा स्वजनो भवेत् ॥&#x9;KK04-04-071-018c&lt;br&gt;&#xA;उत्तर उवाच &#x9;KK04-04-071-019&lt;br&gt;&#xA;सेनाग्रमेतन्मात्स्यानां गणिकाश्च स्वलङ्कृताः ।&#x9;KK04-04-071-019a&lt;br&gt;&#xA;कन्या रथेषु दृश्यन्ते योधा विविधवाससः ॥&#x9;KK04-04-071-019c&lt;br&gt;&#xA;उत्तरामत्र पश्यामि सखीभिः परिवारिताम् ।&#x9;KK04-04-071-020a&lt;br&gt;&#xA;अनीकिन्यः प्रदृश्यन्ते हस्तिनोश्वाश्च वर्मिताः ॥&#x9;KK04-04-071-020c&lt;br&gt;&#xA;रथिनश्च पदाताश्च बहवो न च शस्त्रिणः ।&#x9;KK04-04-071-021a&lt;br&gt;&#xA;विराटवचनात्सर्वे संहृष्टाः प्रतिभान्ति मे ।&#x9;KK04-04-071-021c&lt;br&gt;&#xA;न च मेऽत्र प्रतीघातश्चित्तस्य स्वजने यथा ॥&#x9;KK04-04-071-021e&lt;br&gt;&#xA;वैशम्पायन उवाच &#x9;KK04-04-071-022&lt;br&gt;&#xA;ततः शीघ्रं समासाद्य उत्तरं स्वजनो बहु ।&#x9;KK04-04-071-022a&lt;br&gt;&#xA;परस्परममित्रघ्नं सस्वजे तं समागतम् ॥&#x9;KK04-04-071-022c&lt;br&gt;&#xA;जना ऊचुः &#x9;KK04-04-071-023&lt;br&gt;&#xA;प्रीतिमान्पुरुषव्याघ्रो हर्षयुक्तः पुनः पुनः ।&#x9;KK04-04-071-023a&lt;br&gt;&#xA;दिष्ट्या जयसि भद्रं ते दिष्ट्या सूतो बृहन्नला ।&#x9;KK04-04-071-023c&lt;br&gt;&#xA;दिष्ट्या सङ्ग्राममागम्य भयं तव न किञ्चन ॥&#x9;KK04-04-071-023e&lt;br&gt;&#xA;उत्तर उवाच &#x9;KK04-04-071-024&lt;br&gt;&#xA;अजैषीदेष ताञ्जिष्णुः कुरूनेकरथो रणे ।&#x9;KK04-04-071-024a&lt;br&gt;&#xA;एतस्य बाहुवीर्यं तद्येन गावो जिता मया ।&#x9;KK04-04-071-024c&lt;br&gt;&#xA;कुरवो निर्जिता यस्मात्सङ्ग्रामेऽमिततेजसः ॥&#x9;KK04-04-071-024e&lt;br&gt;&#xA;अकार्षीदेष तत्कर्म देवपुत्रोपमो युवा ।&#x9;KK04-04-071-025a&lt;br&gt;&#xA;एष तत्पुरुषव्याघ्रो विक्षोभ्य कुरुमण्डलम् ।&#x9;KK04-04-071-025c&lt;br&gt;&#xA;गावः प्रसह्य विजिता रणे मां चाभ्यपालयत् ॥&#x9;KK04-04-071-025e&lt;br&gt;&#xA;वैशम्पायन उवाच &#x9;KK04-04-071-026&lt;br&gt;&#xA;उत्तरस्य वचः श्रुत्वा शंसमानस्य चार्जुनम् ।&#x9;KK04-04-071-026a&lt;br&gt;&#xA;चोदिता राजपुत्रेण जयं मङ्गलवादिनः ॥&#x9;KK04-04-071-026c&lt;br&gt;&#xA;ततो गन्धैश्च माल्यैश्च धूपैश्च वसुसम्भृतैः ।&#x9;KK04-04-071-027a&lt;br&gt;&#xA;कन्याः पार्थममित्रघ्नं किरन्त्यः समपूजयन् ॥&#x9;KK04-04-071-027c&lt;br&gt;&#xA;आपूर्यमाणो माल्यैश्च गन्धैश्च विविधैः शुभैः ।&#x9;KK04-04-071-028a&lt;br&gt;&#xA;सम्पूज्यमानो लोकेन नगरद्वारमागमत् ॥&#x9;KK04-04-071-028c&lt;br&gt;&#xA;भेर्यश्च तूर्याणि च वेणवश्च विचित्रवेषाः प्रमदाजनाश्च ।&#x9;KK04-04-071-029a&lt;br&gt;&#xA;पुरो विराटस्य महाबलस्य निष्क्रम्य भूमिञ्जयमभ्यनन्दन् ॥&#x9;KK04-04-071-029c&lt;br&gt;&#xA;प्रशस्यमानस्तु जयेन तत्र पुत्रो विराटस्य न हृष्यति स्म ।&#x9;KK04-04-071-030a&lt;br&gt;&#xA;सम्भाष्यमाणस्तु जयेन तत्र सोऽन्तर्मनाः पाण्डवमीक्षमाणः ॥&#x9;KK04-04-071-030c&lt;br&gt;&#xA;पुत्र्यै विराटस्य ततो वराणि वस्त्राण्यदात्पाण्डुसुतः सखीभ्यः ।&#x9;KK04-04-071-031a&lt;br&gt;&#xA;सभाजयंश्चापि समागतास्ता दृष्ट्वा जयं तच्च बलं कुमार्यः ॥ ॥&#x9;KK04-04-071-031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/072/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/072/</guid>
      <description>&lt;p&gt;अध्यायः 072&lt;/p&gt;&#xA;&lt;p&gt;उत्तरेण राजाभ्यनुज्ञयाऽन्तःपुरमेत्य तदभिवादनम् ॥ 1 ॥ युधिष्ठिरव्रणावलोकनभीतोत्तरचोदनया विराटेन युधिष्ठिरक्षमापनम् ॥ 2 ॥ ततोऽर्जुनस्यान्तःप्रवेशः ॥ 3 ॥ उत्तरस्यैव जेतृत्वभ्रमहृष्टेन विराटेन तत्प्रशंसनम् ॥ 4 ॥ तेन तम् प्रपि कस्यचिद्देवपुत्रस्यैव जेतृत्वकथनम् ॥ 5 ॥ ततोऽर्जुनेनोत्तराप्रभृतिभ्यः कुरुवस्त्रप्रदानम् ॥ 6 ॥&#xA;वैशम्पायन उवाच &#x9;KK04-04-072-001&lt;br&gt;&#xA;सभाज्यमानः पौरैश्च स्त्रीभिर्जानपदैरपि ।&#x9;KK04-04-072-001a&lt;br&gt;&#xA;आसाद्यान्तःपुरद्वारं पित्रे सम्प्रत्यवेदयत् ॥&#x9;KK04-04-072-001c&lt;br&gt;&#xA;ततो द्वाःस्थः समासाद्य प्रणिपत्य कृताञ्जलिः ।&#x9;KK04-04-072-002a&lt;br&gt;&#xA;वर्धयित्वा जयाशीर्भिरिदं वचनमब्रवीत् ॥&#x9;KK04-04-072-002c&lt;br&gt;&#xA;राजन्पृथुयशस्तुभ्यं जित्वा शत्रून्समागतः ।&#x9;KK04-04-072-003a&lt;br&gt;&#xA;उत्तरः सह सूतेन द्वारि तिष्ठति वारितः ॥&#x9;KK04-04-072-003c&lt;br&gt;&#xA;कुमारो योधमुख्यैश्च गणिकाभिश्च संवृतः ।&#x9;KK04-04-072-004a&lt;br&gt;&#xA;पौरजानपदैर्युक्तः पूज्यमानो जयाशिषा ॥&#x9;KK04-04-072-004c&lt;br&gt;&#xA;ततो हृष्टो महीपालः क्षत्तारमिदमब्रवीत् ।&#x9;KK04-04-072-005a&lt;br&gt;&#xA;प्रवेशयोभौ तौ तूर्णं दर्शनेप्सुरहं तयोः ॥&#x9;KK04-04-072-005c&lt;br&gt;&#xA;क्षत्तारं कुरुराजस्तु शनैः कर्ण उपाजपत् ।&#x9;KK04-04-072-006a&lt;br&gt;&#xA;उत्तरः प्रविशत्वेको न प्रवेश्या बृहन्नला ॥&#x9;KK04-04-072-006c&lt;br&gt;&#xA;तस्य हि महाबाहोर्व्रतं नित्यं महात्मनः ।&#x9;KK04-04-072-007a&lt;br&gt;&#xA;यो ममाङ्गे व्रणं कुर्याच्छोणितं वा प्रदर्शयेत् ।&#x9;KK04-04-072-007c&lt;br&gt;&#xA;अन्यत्र सङ्ग्रामगतान्न स जीवेत्कथञ्चन ॥&#x9;KK04-04-072-007e&lt;br&gt;&#xA;व्यक्तं भृशं सुसङ्क्रुद्धो मां दृष्ट्वैव सशोणितम् ।&#x9;KK04-04-072-008a&lt;br&gt;&#xA;विराटमिह सामात्यं हन्यात्सबलवाहनम् ॥&#x9;KK04-04-072-008c&lt;br&gt;&#xA;इन्द्रं वापि कुबेरं वा यमं वा वरुणं तथा ।&#x9;KK04-04-072-009a&lt;br&gt;&#xA;मम शोणितकर्तारं मृद्नीयात्किं पुनर्नरम् ॥&#x9;KK04-04-072-009c&lt;br&gt;&#xA;क्षणमात्रं तु तत्रैव द्वारि तिष्ठतु वीर्यवान् ।&#x9;KK04-04-072-010a&lt;br&gt;&#xA;इति प्रोवाच धर्मात्मा युधिष्ठिर उदारधीः ॥&#x9;KK04-04-072-010c&lt;br&gt;&#xA;इत्युक्त्वा क्षमया युक्तो धर्मराजो घृणान्वितः ।&#x9;KK04-04-072-011a&lt;br&gt;&#xA;सभायां सह मात्स्येन तूष्णीमुपविवेश ह ॥&#x9;KK04-04-072-011c&lt;br&gt;&#xA;ततो राजसुतो ज्येष्ठः प्राविशत्पृथिवीञ्जयः ।&#x9;KK04-04-072-012a&lt;br&gt;&#xA;ववन्दे स पितुः पादौ कङ्कं चाप्युपतिष्ठत ॥&#x9;KK04-04-072-012c&lt;br&gt;&#xA;पश्यन्युधिष्ठिरं दृष्ट्या वक्रया चरणौ पितुः ।&#x9;KK04-04-072-013a&lt;br&gt;&#xA;अभिवाद्य ततो दृष्ट्वा कङ्कस्य रुधिरप्लुतम् ।&#x9;KK04-04-072-013c&lt;br&gt;&#xA;हृदयेऽदह्यत तदा मृत्युग्रस्त इवोत्तरः ॥&#x9;KK04-04-072-013e&lt;br&gt;&#xA;ततो रुधिरसिक्ताङ्गमनेकाग्रमनागसम् ।&#x9;KK04-04-072-014a&lt;br&gt;&#xA;भूमावेकान्त आसीनं सैरन्ध्र्या समुपासितम् ।&#x9;KK04-04-072-014c&lt;br&gt;&#xA;ततः पप्रच्छ राजानं त्वरमाण इवोत्तरः ॥&#x9;KK04-04-072-014e&lt;br&gt;&#xA;केनायं ताडितः कङ्कः केन पापमिदं कृतम् ।&#x9;KK04-04-072-015a&lt;br&gt;&#xA;को वा जिगमिषुर्मृत्युं केन स्पृष्टः पदोरगः ॥&#x9;KK04-04-072-015c&lt;br&gt;&#xA;श्रोत्रियो ब्राह्मणश्रेष्ठ इन्द्रासनरतिक्षमः ।&#x9;KK04-04-072-016a&lt;br&gt;&#xA;पूजनीयोऽभिवाद्यश्च न प्रबाध्योऽयमीदृशः ॥&#x9;KK04-04-072-016c&lt;br&gt;&#xA;वैशम्पायन उवाच &#x9;KK04-04-072-017&lt;br&gt;&#xA;स पुत्रस्य वचः श्रुत्वा विराटो राष्ट्रवर्धनः ।&#x9;KK04-04-072-017a&lt;br&gt;&#xA;प्रत्युवाचोत्तरं वाक्यं साध्वसाद्ध्वस्तमानसः ॥&#x9;KK04-04-072-017c&lt;br&gt;&#xA;पुत्र ते विजयं श्रुत्वा प्रहृष्टोऽहं मुदा भृशम् ।&#x9;KK04-04-072-018a&lt;br&gt;&#xA;अक्षक्रीडनयाऽनेन कालक्षेपमकारिषम् ॥&#x9;KK04-04-072-018c&lt;br&gt;&#xA;तत्राजयत्कुरून्सर्वानुत्तरो राष्ट्रवर्धनः ।&#x9;KK04-04-072-019a&lt;br&gt;&#xA;इत्युक्तं हि मया पुत्र नेति कङ्को बृहन्नला ।&#x9;KK04-04-072-019c&lt;br&gt;&#xA;अजयत्सा कुरून्सर्वानिति मामब्रवीन्मुहुः ॥&#x9;KK04-04-072-019e&lt;br&gt;&#xA;प्रशंसिते मया पुत्र विजये तव विश्रुते ।&#x9;KK04-04-072-020a&lt;br&gt;&#xA;बृहन्नलाया विजयं कङ्कोऽस्तुवत वै रुषा ॥&#x9;KK04-04-072-020c&lt;br&gt;&#xA;मया प्रशस्यमाने तु त्वयि षण्डं प्रशंसति ।&#x9;KK04-04-072-021a&lt;br&gt;&#xA;बृहन्नलाप्रशंसाभिरभ्यसूयमहं तदा ।&#x9;KK04-04-072-021c&lt;br&gt;&#xA;ताडितोऽयं मया पुत्र दुरात्मा शत्रुपक्षकृत् ॥&#x9;KK04-04-072-021e&lt;br&gt;&#xA;ताडितोऽयं यतिः कङ्क इत्युक्तं तद्वचोत्तरः ।&#x9;KK04-04-072-022a&lt;br&gt;&#xA;श्रुत्वा पितुर्भृशं क्रुद्धः पितरं वाक्यमब्रवीत् ॥&#x9;KK04-04-072-022c&lt;br&gt;&#xA;अकार्यं ते कृतं राजन्क्षिप्रमेष प्रसाद्यताम् ।&#x9;KK04-04-072-023a&lt;br&gt;&#xA;मा त्वा ब्रह्मविषं घोरं समूलमुपनिर्दहेत् ॥&#x9;KK04-04-072-023c&lt;br&gt;&#xA;यावन्न क्षयमायाति कुलं सर्वमशेषतः ।&#x9;KK04-04-072-024a&lt;br&gt;&#xA;स्फीतं वृद्धं च मात्स्यानामयं तावत्प्रसाद्यताम् ॥&#x9;KK04-04-072-024c&lt;br&gt;&#xA;प्रणम्य पादयोरस्य दण्डवत्क्षितिमण्डले ।&#x9;KK04-04-072-025a&lt;br&gt;&#xA;प्रगृह्य पादौ पाणिभ्यामयं तावत्प्रसाद्यताम् ॥&#x9;KK04-04-072-025c&lt;br&gt;&#xA;दक्षेण पाणिना स्पृष्ट्वा शपे त्वां क्षपितं मया ।&#x9;KK04-04-072-026a&lt;br&gt;&#xA;इति यावद्वदेत्कङ्क अयं तावत्प्रसाद्यताम् ॥&#x9;KK04-04-072-026c&lt;br&gt;&#xA;स पुत्रस्य वचः श्रुत्वा विराटः साध्वसाकुलः ।&#x9;KK04-04-072-027a&lt;br&gt;&#xA;क्षमयामास कौन्तेयं छन्नं ब्राह्मणवर्चसा ॥&#x9;KK04-04-072-027c&lt;br&gt;&#xA;क्षमयन्तं तु राजानं पाण्डवः प्रत्यभाषत ।&#x9;KK04-04-072-028a&lt;br&gt;&#xA;चिरं क्षान्तं मया राजन्मन्युर्मम न विद्यते ॥&#x9;KK04-04-072-028c&lt;br&gt;&#xA;यदि स्म तत्पतेद्भूमौ रुधिरं मम पार्थिव ।&#x9;KK04-04-072-029a&lt;br&gt;&#xA;सराष्ट्रस्त्वमिहोच्छेदमापद्येथा नरर्षभ ॥&#x9;KK04-04-072-029c&lt;br&gt;&#xA;न दूषयामि राजेन्द्र यस्तु हन्याददूषकम् ।&#x9;KK04-04-072-030a&lt;br&gt;&#xA;फलं तस्य महाराज क्षिप्रं दारुणमाप्नुयात् ॥&#x9;KK04-04-072-030c&lt;br&gt;&#xA;वैशम्पायन उवाच &#x9;KK04-04-072-031&lt;br&gt;&#xA;शोणिते तु व्यतिक्रान्ते प्रविवेश बृहन्नला ।&#x9;KK04-04-072-031c&lt;br&gt;&#xA;अभिवाद्य महाराजं कङ्कं चाप्युपतिष्ठत ॥&#x9;KK04-04-072-031c&lt;br&gt;&#xA;क्षमयित्वा तु कौरव्यं रणादुत्तरमागतम् ।&#x9;KK04-04-072-032a&lt;br&gt;&#xA;परिष्वज्य दृढं राजा प्रवेश्य भवनोत्तमम् ।&#x9;KK04-04-072-032c&lt;br&gt;&#xA;प्रशशंस ततो मात्स्यः शृण्वतः सव्यसाचिनः ॥&#x9;KK04-04-072-032e&lt;br&gt;&#xA;विराट उवाच &#x9;KK04-04-072-033&lt;br&gt;&#xA;त्वया दायादवानस्मि कैकेयीनन्दिवर्धन ।&#x9;KK04-04-072-033a&lt;br&gt;&#xA;त्वया मे सदृशः पुत्रो न भूतो न भविष्यति ॥&#x9;KK04-04-072-033c&lt;br&gt;&#xA;पदं पदसहस्रेण यश्चरन्नापराध्नुयात् ।&#x9;KK04-04-072-034a&lt;br&gt;&#xA;तेन कर्णेन ते तात कथमासीत्समागमः ॥&#x9;KK04-04-072-034c&lt;br&gt;&#xA;रणे यं प्रेक्ष्य सीदन्ति हृतवीर्यपराक्रमाः ।&#x9;KK04-04-072-035a&lt;br&gt;&#xA;कृपेन तेन ते तात कथमासीत्समागमः ॥&#x9;KK04-04-072-035c&lt;br&gt;&#xA;यस्य तद्विश्रुतं लोके महद्वृत्तमनुत्तमम् ।&#x9;KK04-04-072-036a&lt;br&gt;&#xA;पितुः कृते कृतं घोरं ब्रह्मचर्यमनुत्तमम् ॥&#x9;KK04-04-072-036c&lt;br&gt;&#xA;योऽयोधीत्समरे रामं जामदग्न्यं प्रतापिनम् ।&#x9;KK04-04-072-037a&lt;br&gt;&#xA;भीष्मोसौ पुरुषव्याघ्र न च युद्धे पराजितः ॥&#x9;KK04-04-072-037c&lt;br&gt;&#xA;पराक्रमी च दुर्धर्षो विद्वाञ्शूरो जितेन्द्रियः ।&#x9;KK04-04-072-038a&lt;br&gt;&#xA;दृढवेधी क्षिप्रकारी विश्रुतः सर्वकर्मसु ॥&#x9;KK04-04-072-038c&lt;br&gt;&#xA;तेन ते सह भीष्मेण कुरुवृद्धेन संयुगे ।&#x9;KK04-04-072-039a&lt;br&gt;&#xA;युद्धमासीत्कथं तात सर्वमेतद्ब्रवीहि मे ॥&#x9;KK04-04-072-039c&lt;br&gt;&#xA;पर्वतं यो विनिर्भिन्द्याद्राजपुत्रो वरेषुभिः ।&#x9;KK04-04-072-040a&lt;br&gt;&#xA;दुर्योधनेन ते तात कथमासीत्समागमः ॥&#x9;KK04-04-072-040c&lt;br&gt;&#xA;आचार्यो वृष्णिवीराणां पाञ्चालानां च यः प्रभुः ।&#x9;KK04-04-072-041a&lt;br&gt;&#xA;कुरूणां पाण्डवानां च सर्वक्षत्रस्य यो गुरुः ॥&#x9;KK04-04-072-041c&lt;br&gt;&#xA;सर्वशस्त्रभृतां श्रेष्ठः सर्वलोकेषु विश्रुतः ।&#x9;KK04-04-072-042a&lt;br&gt;&#xA;तेन द्रोणेन ते तात कथमासीत्समागमः ॥&#x9;KK04-04-072-042c&lt;br&gt;&#xA;आचार्यपुत्रो यः शूरो द्रोणादनवमो रणे ।&#x9;KK04-04-072-043a&lt;br&gt;&#xA;तेन वीरेण ते तात कथमासीत्समागमः ॥&#x9;KK04-04-072-043c&lt;br&gt;&#xA;सर्वे चैव महावीर्या धार्तराष्ट्रा महारथाः ।&#x9;KK04-04-072-044a&lt;br&gt;&#xA;तैस्तैर्वीरैश्च ते तात कथमासीत्समागमः ॥&#x9;KK04-04-072-044c&lt;br&gt;&#xA;उत्तर उवाच &#x9;KK04-04-072-045&lt;br&gt;&#xA;न मया निर्जिता गावो न मया कुरवो जिताः ।&#x9;KK04-04-072-045a&lt;br&gt;&#xA;कृतं च कर्म तत्सर्वं देवपुत्रेण केनचित् ॥&#x9;KK04-04-072-045c&lt;br&gt;&#xA;स हि भीतं द्रवन्तं मां भीष्मद्रोणमुखान्कुरून् ।&#x9;KK04-04-072-046a&lt;br&gt;&#xA;दृष्ट्वा विषण्णं सङ्ग्रामे देवपुत्रो न्यवारयत् ॥&#x9;KK04-04-072-046c&lt;br&gt;&#xA;स हि तिष्ठन्रथोपस्थे वज्रपाणिनिभो युवा ।&#x9;KK04-04-072-047a&lt;br&gt;&#xA;तेन ते निर्जिता गावस्तेन ते कुरवो जिताः ॥&#x9;KK04-04-072-047c&lt;br&gt;&#xA;तस्य तत्कर्म वीरस्य न मया तात तत्कृतम् ।&#x9;KK04-04-072-048a&lt;br&gt;&#xA;स हि शारद्वतं द्रोणं द्रोणपुत्रं च वीर्यवान् ।&#x9;KK04-04-072-048c&lt;br&gt;&#xA;सूतपुत्रं च भीष्मं च चकार विमुखाञ्शरैः ॥&#x9;KK04-04-072-048e&lt;br&gt;&#xA;दुर्योधनं च समरे प्रभिन्नमिव कुञ्जरम् ।&#x9;KK04-04-072-049a&lt;br&gt;&#xA;प्रभग्नमब्रवीद्भीतं राजपुत्रं महाबलम् ॥&#x9;KK04-04-072-049c&lt;br&gt;&#xA;न हास्तिनपुरे त्राणं तव पश्यामि किञ्चन ।&#x9;KK04-04-072-050a&lt;br&gt;&#xA;न हास्तिनपुरे भोगा भोक्तुं शक्याः पलायता ॥&#x9;KK04-04-072-050c&lt;br&gt;&#xA;व्यायामेन परीप्सस्व जीवितं कौरवात्मज ।&#x9;KK04-04-072-051a&lt;br&gt;&#xA;न मोक्ष्यसे पलायंस्त्वं लोके युद्धमना भव ।&#x9;KK04-04-072-051c&lt;br&gt;&#xA;पृथिवीं भोक्ष्यसे जित्वा हतो वा स्वर्गमाप्स्यसि ॥&#x9;KK04-04-072-051e&lt;br&gt;&#xA;स निवृत्तो नरव्याघ्रो मुञ्चन्वज्रनिभाञ्शरान् ।&#x9;KK04-04-072-052a&lt;br&gt;&#xA;सचिवैः संवृतो राजा भीष्मद्रोणकृपादिभिः ।&#x9;KK04-04-072-052c&lt;br&gt;&#xA;ततो मे रोमहर्षोऽभूदूरुस्तम्भश्च मेऽभवत् ॥&#x9;KK04-04-072-052e&lt;br&gt;&#xA;यदभूद्घनसङ्काशमनीकं व्यधमच्छरैः ।&#x9;KK04-04-072-053a&lt;br&gt;&#xA;तत्प्रणुद्य रथानीकं सिंहदर्पसमो युवा ।&#x9;KK04-04-072-053c&lt;br&gt;&#xA;तान्कुरून्द्रावयद्राजन्रणे नाग इव श्वसन् ॥&#x9;KK04-04-072-053e&lt;br&gt;&#xA;एकेन तेन शूरेण षड्रथाः परिनिर्जिताः ।&#x9;KK04-04-072-054a&lt;br&gt;&#xA;शार्दूलेनेव मत्तेन मृगास्तृणचरा यथा ॥&#x9;KK04-04-072-054c&lt;br&gt;&#xA;हयानां च गजानां च शूराणां च धनुष्मताम् ।&#x9;KK04-04-072-055a&lt;br&gt;&#xA;निहतानि सहस्राणि भग्ना च कुरुवाहिनी ॥&#x9;KK04-04-072-055c&lt;br&gt;&#xA;सूतपुत्रं शतैर्विद्ध्वा हयान्हत्वा महारथः ।&#x9;KK04-04-072-056a&lt;br&gt;&#xA;अस्त्रेण मोहयित्वा तं रक्तवस्त्रं समाददे ॥&#x9;KK04-04-072-056c&lt;br&gt;&#xA;चतुर्भिः पुनरानर्च्छद्भीष्मं शान्तनवं शरैः ।&#x9;KK04-04-072-057a&lt;br&gt;&#xA;स तं विद्ध्वा हयांश्चाशु नास्य वस्त्रं समाददे ॥&#x9;KK04-04-072-057c&lt;br&gt;&#xA;दुर्योधनं च बलवान्बाणैर्विव्याध सप्तभिः ।&#x9;KK04-04-072-058a&lt;br&gt;&#xA;तं स विद्ध्वा हयांश्चास्य पीतवस्त्रं समाददे ॥&#x9;KK04-04-072-058c&lt;br&gt;&#xA;द्रोणं कृपं च बलवान्सोमदत्तं जयद्रथम् ।&#x9;KK04-04-072-059a&lt;br&gt;&#xA;भूरिश्रवसमिन्द्राभं शकुनिं च महारथम् ॥&#x9;KK04-04-072-059c&lt;br&gt;&#xA;त्रिभिस्त्रिभिः स विद्ध्वा तु दुःशासनमुखानपि ।&#x9;KK04-04-072-060a&lt;br&gt;&#xA;विविधानि च वस्त्राणि महार्हाण्याजहार सः ॥&#x9;KK04-04-072-060c&lt;br&gt;&#xA;द्वाभ्यां शराभ्यां विद्ध्वाऽथ तथाऽऽचार्यसुतं रणे ।&#x9;KK04-04-072-061a&lt;br&gt;&#xA;चापं छित्त्वा विकर्णस्य नीले चादत्त वाससी ॥&#x9;KK04-04-072-061c&lt;br&gt;&#xA;विराट उवाच &#x9;KK04-04-072-062&lt;br&gt;&#xA;क्व स वीरो महाबाहुर्देवपुत्रो महायशाः ।&#x9;KK04-04-072-062a&lt;br&gt;&#xA;यो ममामोचयत्पुत्रं कुरुभिर्ग्रस्तमाहवे ॥&#x9;KK04-04-072-062c&lt;br&gt;&#xA;इच्छामि तममित्रघ्नं दुष्टुमर्चितुमेव च ।&#x9;KK04-04-072-063a&lt;br&gt;&#xA;येन मे त्वं च गावश्च मोक्षिता देवसूनुना ॥&#x9;KK04-04-072-063c&lt;br&gt;&#xA;तस्मै दास्यामि तां पुत्रीं ग्रामांश्चैव तु हाटकान् ।&#x9;KK04-04-072-064a&lt;br&gt;&#xA;स्फुरितं कटिसूत्रं च स्त्रीसहस्रशतानि च ॥&#x9;KK04-04-072-064c&lt;br&gt;&#xA;उत्तर उवाच &#x9;KK04-04-072-065&lt;br&gt;&#xA;अन्तर्धानं गतस्तात देवपुत्रः प्रतापवान् ।&#x9;KK04-04-072-065a&lt;br&gt;&#xA;अद्य श्वो वा परश्वो वा मन्ये प्रादुर्भविष्यति ॥&#x9;KK04-04-072-065c&lt;br&gt;&#xA;वैशम्पायन उवाच &#x9;KK04-04-072-066&lt;br&gt;&#xA;एवमाख्यायमानस्तु छन्नं सत्रेण पाण्डवम् ।&#x9;KK04-04-072-066a&lt;br&gt;&#xA;वसन्तं तं तु नाज्ञासीद्विराटः पार्थमर्जुनम् ॥&#x9;KK04-04-072-066c&lt;br&gt;&#xA;ततः पार्थोऽभ्यनुज्ञातो विराटेन महात्मना ।&#x9;KK04-04-072-067a&lt;br&gt;&#xA;सह पुत्रेण मात्स्यस्य मन्त्रयित्वा धनञ्जयः ॥&#x9;KK04-04-072-067c&lt;br&gt;&#xA;इत्येवं ब्रूहि राजानं विराटं समुपस्थितम् ।&#x9;KK04-04-072-068a&lt;br&gt;&#xA;इत्युक्त्वा सहसा पार्थः प्रविश्यान्तःपुरं शुभम् ।&#x9;KK04-04-072-068c&lt;br&gt;&#xA;ददौ वस्त्राणि रत्नानि विराटदुहितुः स्वयम् ॥&#x9;KK04-04-072-068e&lt;br&gt;&#xA;उत्तरा तु महार्हाणि वस्त्राण्याभरणानि च ।&#x9;KK04-04-072-069a&lt;br&gt;&#xA;प्रगृह्य तानि सर्वाणि प्रीता सानुचराऽभवत् ॥ ॥&#x9;KK04-04-072-069c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/073/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/073/</guid>
      <description>&lt;p&gt;अध्यायः 073&lt;/p&gt;&#xA;&lt;p&gt;भीमार्जुनादिभी रात्रौ युधिष्ठिरसमीपगमनम् ॥ 1 ॥ युधिष्ठिरेण सहर्षं स्वानभिभाषणे अर्जुनेन भीमम् प्रति तत्कारणप्रश्नः ॥ 2 ॥ युधिष्ठिरेण तम् प्रति विराटेनाक्षताडनस्य तत्कारणत्वकथनम् ॥ 3 ॥ भीमादिभिः क्रोधाद्विराटवधाध्यवसाये युधिष्ठिरेण हेतुकथनेन तत्प्रतिषेधनम् ॥ 4 ॥&#xA;वैशम्पायन उवाच &#x9;KK04-04-073-001&lt;br&gt;&#xA;प्रदाय वस्त्राणि किरीटमाली विराटगेहे मुदितः सखीभ्यः ।&#x9;KK04-04-073-001a&lt;br&gt;&#xA;कृत्वा महत्कर्म तदाऽऽजिमध्ये दिदृक्षया सोऽभिजगाम पार्थम् ॥&#x9;KK04-04-073-001c&lt;br&gt;&#xA;तं प्रेक्षमाणस्त्वथ धर्मराजं पप्रच्छ पार्थोऽथ स भीमसेनम् ।&#x9;KK04-04-073-002a&lt;br&gt;&#xA;किं धर्मराजो हि यथापुरं मां मुखं प्रतिच्छाद्य न चाह किञ्चित् ॥&#x9;KK04-04-073-002c&lt;br&gt;&#xA;तमेवमुक्त्वा परिशङ्कमानं दृष्ट्वाऽर्जुनं भीमसेनं च राजा ।&#x9;KK04-04-073-003a&lt;br&gt;&#xA;तदाऽब्रवीत्तावभिवीक्ष्य राजन्युधिष्ठिरस्तत्परिमृज्य रक्तम् ॥&#x9;KK04-04-073-003c&lt;br&gt;&#xA;दुरात्मना त्वय्यभिपूज्यमाने विराटराज्ञाऽभिहतोऽस्मि पार्थ ।&#x9;KK04-04-073-004a&lt;br&gt;&#xA;तस्मात्प्रहाराद्रुधिरस्य बिन्दून्पश्यन्न चेमे पृथिवीं स्पृशेयुः ।&#x9;KK04-04-073-004c&lt;br&gt;&#xA;इति प्रतिच्छाद्य मुखं ततोऽहं मन्युं नियच्छन्नुपविष्ट आसम् ॥&#x9;KK04-04-073-004e&lt;br&gt;&#xA;शुभार्ह राष्ट्रं न खिलीकृतं भवेद्वयं तु यस्मिन्सुखिनोऽभवाम ।&#x9;KK04-04-073-005a&lt;br&gt;&#xA;क्रुद्धे तु वीरे त्वयि चाप्रतीते राजा विराटो न लभेत शर्म ॥&#x9;KK04-04-073-005c&lt;br&gt;&#xA;अजानता तेन च शौर्यमाजौ छन्नस्य सत्रेण बलं च पार्थ ।&#x9;KK04-04-073-006a&lt;br&gt;&#xA;इदं विराटेन मयि प्रयुक्तं त्वां वीक्षमाणो न गतोस्मि हर्षम् ॥&#x9;KK04-04-073-006c&lt;br&gt;&#xA;वैशम्पायन उवाच&#x9;KK04-04-073-007&lt;br&gt;&#xA;तेनाप्रमेयेन महाबलेन तस्मिंस्तथोक्ते शममास्थितेन ।&#x9;KK04-04-073-007a&lt;br&gt;&#xA;तं भीमसेनो बलवानमर्षी धनञ्जयं क्रुद्धमुवाच वाक्यम् ॥&#x9;KK04-04-073-007c&lt;br&gt;&#xA;न पार्थ नित्यं क्षमकालमाह बृहस्पतिर्ज्ञानवतां वरिष्ठः ।&#x9;KK04-04-073-008a&lt;br&gt;&#xA;क्षमीह सर्वैः परिभूयतेसौ यथा भुजङ्गो विषवीर्यहीनः ॥&#x9;KK04-04-073-008c&lt;br&gt;&#xA;विराटमद्यैव निहत्य शीघ्रं सपुत्रपौत्रं सकुलं ससैन्यम् ।&#x9;KK04-04-073-009a&lt;br&gt;&#xA;योक्ष्यामहे धर्मसुतं च राज्ये अद्यैव शीघ्रं त्वरिरेष मात्स्यः ॥&#x9;KK04-04-073-009c&lt;br&gt;&#xA;अनेन पाञ्चालसुताऽथ कृष्णा उपेक्षिता कीचकेनाभियुक्ता ।&#x9;KK04-04-073-010a&lt;br&gt;&#xA;तस्मादयं नार्हति राजशब्दं राजा भव त्वं नृप पार्थवीर्यात् ॥&#x9;KK04-04-073-010c&lt;br&gt;&#xA;राजा कुरूणां च युधिष्ठिरोऽयं मात्स्येषु राजा भवतु प्रवीरः&#x9;KK04-04-073-011a&lt;br&gt;&#xA;तं मात्स्यदेहं शतधा भिनद्मि पूर्णोदकं कुम्भमिवाश्मनीह ॥&#x9;KK04-04-073-011c&lt;br&gt;&#xA;अर्जुन उवाच &#x9;KK04-04-073-012&lt;br&gt;&#xA;भवतः क्षमया राजन्त्सर्वे दोषाश्च नोऽभवन् ।&#x9;KK04-04-073-012a&lt;br&gt;&#xA;तं मात्स्यं सबलं हत्वा सपुत्रज्ञातिबान्धवम् ।&#x9;KK04-04-073-012c&lt;br&gt;&#xA;पश्चाच्चैव कुरून्सर्वान्हनिष्यामि न संशयः ॥&#x9;KK04-04-073-012e&lt;br&gt;&#xA;भीमसेनश्च ये चान्ये तथैवेति तमब्रुवन् ॥&#x9;KK04-04-073-013ac&lt;br&gt;&#xA;तमब्रवीद्धर्मसुतो महात्मा क्षमी वदान्यः कुपितं च भीमम् ।&#x9;KK04-04-073-014a&lt;br&gt;&#xA;न प्रत्युपस्थास्यति चेत्सदारः प्रसादने सम्यगथास्तु वध्यः ॥&#x9;KK04-04-073-014c&lt;br&gt;&#xA;न हन्तव्यो दुरात्माऽयं विराटश्चापि तेऽर्जुन ॥&#x9;KK04-04-073-015ac&lt;br&gt;&#xA;श्वः प्रभाते प्रवेक्ष्यामः सभां सिंहासनेष्वपि ।&#x9;KK04-04-073-016a&lt;br&gt;&#xA;राजवेषेण संयुक्ताः स्थानमस्य स्वलङ्कृताः ॥&#x9;KK04-04-073-016c&lt;br&gt;&#xA;विराटो यदि तत्रस्थान्राजालङ्कारशोभितान् ।&#x9;KK04-04-073-017a&lt;br&gt;&#xA;राजलक्षणसम्पन्नान्यदि तत्र न मंस्यते ।&#x9;KK04-04-073-017c&lt;br&gt;&#xA;पश्चाद्धन्यामहे पार्थ विराटं सहबान्धवम् ॥&#x9;KK04-04-073-017e&lt;br&gt;&#xA;इतिकर्तव्यतां सर्वे मन्त्रयित्वा तु पाण्डवाः ।&#x9;KK04-04-073-018a&lt;br&gt;&#xA;न्यवसंश्चैव तां रात्रिं धर्मज्ञा धर्मवत्सलाः ॥&#x9;KK04-04-073-018c&lt;br&gt;&#xA;सहपुत्रेण मात्स्यः स सम्प्रहृष्टो नराधिपः ।&#x9;KK04-04-073-019a&lt;br&gt;&#xA;तां रात्रिमवसत्प्रीतः सम्प्रहृष्टेन चेतसा ॥ ॥&#x9;KK04-04-073-019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/074/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/074/</guid>
      <description>&lt;p&gt;अध्यायः 074&lt;/p&gt;&#xA;&lt;p&gt;कुरुविजयदिनात्परेद्युः प्रभाते युधिष्ठिरादिभी राजलक्षणधारणेन सिंहासनादिषूपवेशनम् ॥ 1 ॥ ततः सहोत्तरेण सभामागतवता विराटेन युधिष्ठिरम् प्रति राजासनोपवेशनाक्षेपः ॥ 2 ॥ अर्जुनेन तम् प्रति युधिष्ठिरस्य याथातथ्यकथनेन तदीयगुणानुवर्णनपूर्वकं तस्य राजासनारोहणार्हत्वप्रतिपादनम् ॥ 3 ॥&#xA;वैशम्पायन उवाच &#x9;KK04-05-074-001&lt;br&gt;&#xA;ततो द्वितीये दिवसे भ्रातरः पञ्च पाण्डवाः ।&#x9;KK04-05-074-001a&lt;br&gt;&#xA;स्नाताः शुक्लाम्बरधराः सर्वे सुचरितव्रताः ॥&#x9;KK04-05-074-001c&lt;br&gt;&#xA;युधिष्ठिरं पुरस्कृत्य सर्वाभरणभूषिताः ।&#x9;KK04-05-074-002a&lt;br&gt;&#xA;अभिपन्ना महाभागा भ्राजमाना महारथाः ॥&#x9;KK04-05-074-002c&lt;br&gt;&#xA;विराटस्य सभां प्राप्य भूमिपालासनेषु ते ।&#x9;KK04-05-074-003a&lt;br&gt;&#xA;निषेदुः पावकप्रख्याः सत्रे धिष्ण्येष्विवाग्नयः ॥&#x9;KK04-05-074-003c&lt;br&gt;&#xA;तेषु तत्रोपविष्टेषु विराटः पृथिवीपतिः ।&#x9;KK04-05-074-004a&lt;br&gt;&#xA;तस्यां रात्र्यां व्यतीतायां प्रातःकृत्यं समाप्य च ॥&#x9;KK04-05-074-004c&lt;br&gt;&#xA;गोसुवर्णादिकं दत्त्वा ब्राह्मणेभ्यो यथाविधि ।&#x9;KK04-05-074-005a&lt;br&gt;&#xA;आजगाम सभां राजा उत्तरेण सह प्रभो ॥&#x9;KK04-05-074-005c&lt;br&gt;&#xA;स तान्दृष्ट्वा महासत्वाञ्ज्वलतः पावकानिव ।&#x9;KK04-05-074-006a&lt;br&gt;&#xA;राजवेषानुपादाय पार्थिवो विस्मितोऽभवत् ।&#x9;KK04-05-074-006c&lt;br&gt;&#xA;किमिदं को विधिस्त्वेष भयार्त इव पार्थिवः ।&#x9;KK04-05-074-007a&lt;br&gt;&#xA;पुरुषप्रवरान्दृष्ट्वा विषादमगमन्नृपः ॥&#x9;KK04-05-074-007c&lt;br&gt;&#xA;अथ मात्स्योऽब्रवीत्कङ्खं देवराजमिव स्थितम् ।&#x9;KK04-05-074-008a&lt;br&gt;&#xA;मरुद्गणैरुपासीनं त्रिदशानामिवेश्वरम् ॥&#x9;KK04-05-074-008c&lt;br&gt;&#xA;स किलाक्षनिवापस्त्वं सभास्तारो मया कृतः ।&#x9;KK04-05-074-009a&lt;br&gt;&#xA;अथ राजासने कस्मादुपविष्टोऽस्यलङ्कृतः ॥&#x9;KK04-05-074-009c&lt;br&gt;&#xA;वैशम्पायन उवाच &#x9;KK04-05-074-010&lt;br&gt;&#xA;परिहासेच्छया राज्ञो विराटस्य निशम्य तत् ।&#x9;KK04-05-074-010a&lt;br&gt;&#xA;स्मयमानोऽब्रवीद्वाक्यमर्जुनः परवीरहा ॥&#x9;KK04-05-074-010c&lt;br&gt;&#xA;इन्द्रस्यार्धासनं राजन्नयमारोढुमर्हति ।&#x9;KK04-05-074-011a&lt;br&gt;&#xA;ब्रह्मण्यः श्रुतवांस्त्यागी सर्वलोकाभिपूजितः ॥&#x9;KK04-05-074-011c&lt;br&gt;&#xA;एष विग्रहवान्धर्म एष वीर्यवतां वरः ।&#x9;KK04-05-074-012a&lt;br&gt;&#xA;एष बुद्ध्याधिको लोके तपसां च परायणम् ॥&#x9;KK04-05-074-012c&lt;br&gt;&#xA;एषोऽस्त्रं विविधं वेत्ति त्रैलोक्ये सचराचरे ।&#x9;KK04-05-074-013a&lt;br&gt;&#xA;न चैवान्यः पुमान्वेत्ति न वेत्स्यति कदाचन ॥&#x9;KK04-05-074-013c&lt;br&gt;&#xA;न देवा नासुराः केचिन्न मनुष्या न राक्षसाः ।&#x9;KK04-05-074-014a&lt;br&gt;&#xA;गन्धर्वयक्षप्रवराः सकिन्नरमहोरगाः ॥&#x9;KK04-05-074-014c&lt;br&gt;&#xA;दीर्घदर्शी महातेजाः पौरजानपदप्रियः ।&#x9;KK04-05-074-015a&lt;br&gt;&#xA;पाण्डवानामतिरथो यज्ञधर्मपरो वशी ॥&#x9;KK04-05-074-015c&lt;br&gt;&#xA;महर्षिकल्पो राजर्षिः सर्वलोकेषु विश्रुतः ।&#x9;KK04-05-074-016a&lt;br&gt;&#xA;बलवान्धृतिमान्दक्षः सत्यवादी जितेन्द्रियः ॥&#x9;KK04-05-074-016c&lt;br&gt;&#xA;धनैश्च सञ्चयैश्चैव शक्रवैश्रवणोपमः ।&#x9;KK04-05-074-017a&lt;br&gt;&#xA;यथा मनुर्महातेजा लोकानां परिरक्षिता ।&#x9;KK04-05-074-017c&lt;br&gt;&#xA;एवमेव महातेजाः प्रजानुग्रहकारकः ॥&#x9;KK04-05-074-017e&lt;br&gt;&#xA;अयं कुरूणामृषभः कुन्तीपुत्रो युधिष्ठिरः ।&#x9;KK04-05-074-018a&lt;br&gt;&#xA;यस्य कीर्तिः स्थिता लोके सूर्यस्येवोद्यतः प्रभा ॥&#x9;KK04-05-074-018c&lt;br&gt;&#xA;संसरन्ति दिशः सर्वा यशसोस्य गभस्तयः ।&#x9;KK04-05-074-019a&lt;br&gt;&#xA;उदितस्येव सूर्यस्य तेजसोऽनुगभस्तयः ॥&#x9;KK04-05-074-019c&lt;br&gt;&#xA;एनं त्रिंशत्सहस्राणि कुञ्जराणां तरस्विनाम् ।&#x9;KK04-05-074-020a&lt;br&gt;&#xA;अन्वयुः पृष्ठतो राजन्यावदध्यावसत्कुरून् ॥&#x9;KK04-05-074-020c&lt;br&gt;&#xA;त्रिंशच्चैव सहस्राणि रथानां रथिनां वरम् ।&#x9;KK04-05-074-021a&lt;br&gt;&#xA;सदश्वैरुपसम्पन्नाः पृष्ठतोऽनुययुस्तदा ॥&#x9;KK04-05-074-021c&lt;br&gt;&#xA;वाजिनां च शतं राजन्त्सहस्राण्ययुतानि च ।&#x9;KK04-05-074-022a&lt;br&gt;&#xA;इममष्टशतं सूताः सुमृष्टमणिकुण्डलाः ।&#x9;KK04-05-074-022c&lt;br&gt;&#xA;तुष्टुवुर्मागधैः सार्धं पुरा शक्रमिवर्षयः ॥&#x9;KK04-05-074-022e&lt;br&gt;&#xA;इमं नित्यमुपातिष्ठन्कुरवः किङ्करास्तदा ।&#x9;KK04-05-074-023a&lt;br&gt;&#xA;सर्वे च नृप राजानं धनेश्वरमिवामराः ॥&#x9;KK04-05-074-023c&lt;br&gt;&#xA;एष सर्वान्महीपालान्करमाहारयत्तदा ।&#x9;KK04-05-074-024a&lt;br&gt;&#xA;वैश्यानिव महाराज विवशान्स्ववशानपि ॥&#x9;KK04-05-074-024c&lt;br&gt;&#xA;अष्टाशीतिसहस्राणि स्नातकानां महात्मनाम् ।&#x9;KK04-05-074-025a&lt;br&gt;&#xA;उपजीवन्ति राजानमेनं सुचरितव्रताः ॥&#x9;KK04-05-074-025c&lt;br&gt;&#xA;एष वृद्धाननाथांश्च व्यङ्गान्पङ्गूश्चं वामनान् ।&#x9;KK04-05-074-026a&lt;br&gt;&#xA;पुत्रवत्पालयामास प्रजाधर्मेण चाभिभूः ॥&#x9;KK04-05-074-026c&lt;br&gt;&#xA;एष धर्मे दमे चैव दाने सत्ये रतः सदा ।&#x9;KK04-05-074-027a&lt;br&gt;&#xA;महाप्रसादो ब्रह्मण्यः सत्यवादी च पार्थिवः ॥&#x9;KK04-05-074-027c&lt;br&gt;&#xA;श्रीमत्सम्पत्प्रभावेन तप्यते यस्य कौरवः ।&#x9;KK04-05-074-028a&lt;br&gt;&#xA;सगणः सह कर्णेन सौबलेन च वीर्यवान् ॥&#x9;KK04-05-074-028c&lt;br&gt;&#xA;गुणा न शक्याः सङ्ख्यातुमेतस्यैव नरेश्वर ।&#x9;KK04-05-074-029a&lt;br&gt;&#xA;एष धर्मपरो नित्यमनृशंसः सुशीलवान् ॥&#x9;KK04-05-074-029c&lt;br&gt;&#xA;एवं युक्तो महाराजा पाण्डवः पुरुषर्षभः ।&#x9;KK04-05-074-030a&lt;br&gt;&#xA;कथं नार्हति राजार्हमासनं पृथिवीपतिः ॥ ॥&#x9;KK04-05-074-030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/075/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/075/</guid>
      <description>&lt;p&gt;अध्यायः 075&lt;/p&gt;&#xA;&lt;p&gt;अर्जुनेन विराटप्रश्नाद्वललादीनाम् भीमसेनादित्वकथनम् ॥ 1 ॥ उत्तरेण विराटम् प्रति तत्तल्लक्षणाभिधानपूर्वकं युधिष्ठिरादीनां निर्देशः ॥ 2 ॥ तथाऽर्जुनपराक्रमवर्णनम् ॥ 3 ॥ ततो विराटेन सप्रणामं युधिष्ठिरादिप्रसादनम् ॥ 4 ॥&#xA;विराट उवाच &#x9;KK04-05-075-001&lt;br&gt;&#xA;यद्येष राजा कौरव्यः कुन्तीपुत्रो युधिष्ठिरः ।&#x9;KK04-05-075-001a&lt;br&gt;&#xA;कतमोऽस्यार्जुनो भ्राता भीमश्च कतमो बली ॥&#x9;KK04-05-075-001c&lt;br&gt;&#xA;नकुलः सहदेवो वा द्रौपदी वा यशस्विनी ।&#x9;KK04-05-075-002a&lt;br&gt;&#xA;यदा ह्यक्षैर्जिता ह्येते नान्तरा श्रूयते कथा ॥&#x9;KK04-05-075-002c&lt;br&gt;&#xA;अर्जुन उवाच &#x9;KK04-05-075-003&lt;br&gt;&#xA;य एष वललोऽभूत्ते सूपकारश्च ते नृप ।&#x9;KK04-05-075-003a&lt;br&gt;&#xA;एष भीमो महाभाग भीमवेगपराक्रमः ॥&#x9;KK04-05-075-003c&lt;br&gt;&#xA;एष क्रोधवशान्हत्वा पर्वते गन्धमादने ।&#x9;KK04-05-075-004a&lt;br&gt;&#xA;सौगन्धिकानि पुष्पाणि कृष्णार्थे समुपानयत् ॥&#x9;KK04-05-075-004c&lt;br&gt;&#xA;गन्धर्व एष वै हन्ता कीचकानां दुरात्मनाम् ।&#x9;KK04-05-075-005a&lt;br&gt;&#xA;व्याघ्रानृक्षान्गजांश्चैव हतवांश्च पुरे तव ॥&#x9;KK04-05-075-005c&lt;br&gt;&#xA;हिडिम्बं च बकं चैव किर्मीरं च जटासुरम् ।&#x9;KK04-05-075-006a&lt;br&gt;&#xA;हत्वा निष्कण्टकं चक्रे अरण्यं सर्वतः शुभम् ॥&#x9;KK04-05-075-006c&lt;br&gt;&#xA;यश्चासीदश्वबन्धस्ते नकुलोऽयं परन्तप ।&#x9;KK04-05-075-007a&lt;br&gt;&#xA;गोसङ्ख्यः सहदेवश्च माद्रीपुत्रौ महाबलौ ॥&#x9;KK04-05-075-007c&lt;br&gt;&#xA;शृङ्गारवेषाभरणौ रूपवन्तौ मनस्विनौ ।&#x9;KK04-05-075-008a&lt;br&gt;&#xA;नानारथसहस्राणां समर्थौ भरतर्षभौ ॥&#x9;KK04-05-075-008c&lt;br&gt;&#xA;एषा पद्मपलाशाक्षी सुमध्या चारुहासिनी ।&#x9;KK04-05-075-009a&lt;br&gt;&#xA;सैरन्ध्री द्रौपदी राजन्यत्कृते कीचका हताः ॥&#x9;KK04-05-075-009c&lt;br&gt;&#xA;द्रुपदस्य प्रिया पुत्री धृष्टद्युम्नस्य चानुजा ।&#x9;KK04-05-075-010a&lt;br&gt;&#xA;अग्निकुण्डात्समुद्भूता द्रौपदी त्ववगम्यताम् ॥&#x9;KK04-05-075-010c&lt;br&gt;&#xA;भीम उवाच &#x9;KK04-05-075-011&lt;br&gt;&#xA;अस्त्रज्ञो दुर्लभः कश्चित्केवलं पृथिवीमनु ।&#x9;KK04-05-075-011a&lt;br&gt;&#xA;धनुर्भृतामतिश्रेष्ठः कौन्तेयोयं धनञ्जयः ॥&#x9;KK04-05-075-011c&lt;br&gt;&#xA;एतेन खाण्डवं तस्य ह्यकामस्य शतक्रतोः ।&#x9;KK04-05-075-012a&lt;br&gt;&#xA;दग्धं नागवनं चैव सह नागैर्नराधिप ॥&#x9;KK04-05-075-012c&lt;br&gt;&#xA;वर्षं च शरवर्षेण वारितं दुर्जयेन वै ।&#x9;KK04-05-075-013a&lt;br&gt;&#xA;करमाहारिताः सर्वे पार्थिवाः पृथिवीतले ॥&#x9;KK04-05-075-013c&lt;br&gt;&#xA;स्त्रीवेषं कृतवानेष तव राजन्निवेशने ।&#x9;KK04-05-075-014a&lt;br&gt;&#xA;बृहन्नलेति यामाहुरर्जुनं जयतांवरम् ॥&#x9;KK04-05-075-014c&lt;br&gt;&#xA;उषिताःस्म सुखं सर्वे तव राजन्निवेशने ।&#x9;KK04-05-075-015a&lt;br&gt;&#xA;अज्ञातवासे निभृता गर्भवास इव प्रजाः ॥&#x9;KK04-05-075-015c&lt;br&gt;&#xA;वैशम्पायन उवाच &#x9;KK04-05-075-016&lt;br&gt;&#xA;यदाऽर्जुनेन ते वीराः कथिताः पञ्च पाण्डवाः ।&#x9;KK04-05-075-016a&lt;br&gt;&#xA;पुनरेव च तान्पार्थान्दर्शयामास चोत्तरः ॥&#x9;KK04-05-075-016c&lt;br&gt;&#xA;उत्तर उवाच &#x9;KK04-05-075-017&lt;br&gt;&#xA;य एष जाम्बूनदशुद्धगौरतनुर्महान्सिंह इव प्रवद्धः ।&#x9;KK04-05-075-017a&lt;br&gt;&#xA;प्रचण्डघोणः पृथुदीर्घनेत्रस्ताम्रायताक्षः कुरुराज एषः ॥&#x9;KK04-05-075-017c&lt;br&gt;&#xA;अयं पुनर्मत्तगजेन्द्रगामी प्रतप्तचामीकरशुद्धगौरः ।&#x9;KK04-05-075-018a&lt;br&gt;&#xA;पृथ्वायतांसो गुरुदीर्घबाहुर्वृकोदरः पश्यत पश्यतैनम् ॥&#x9;KK04-05-075-018c&lt;br&gt;&#xA;यस्त्वेव पार्श्वेऽस्य महाधनुष्माञ्श्यामो युवा वारणयूथपोपमः ।&#x9;KK04-05-075-019a&lt;br&gt;&#xA;सिंहोन्नतांसो गजराजगामी पद्मायताक्षोऽर्जुन एष वीरः ॥&#x9;KK04-05-075-019c&lt;br&gt;&#xA;राज्ञः समीपे पुरुषोत्तमौ तु यमाविमौ विष्णुमहेन्द्रकल्पौ ।&#x9;KK04-05-075-020a&lt;br&gt;&#xA;मनुष्यलोके सकले समोऽस्ति ययोर्न रूपे न बले न शीले ॥&#x9;KK04-05-075-020c&lt;br&gt;&#xA;आभ्यां तु पार्श्वे कनकोत्तमाङ्गी यैषा प्रभा मूर्तिमतीव गौरी ।&#x9;KK04-05-075-021a&lt;br&gt;&#xA;नीलोत्पलाभा सुरदेवतेव कृष्णा स्थिता मूर्तिमतीव लक्ष्मीः ॥&#x9;KK04-05-075-021c&lt;br&gt;&#xA;वैशम्पायन उवाच &#x9;KK04-05-075-022&lt;br&gt;&#xA;एवं निवेद्य तान्पार्थान्पाण्डवान्पञ्च भूपतेः ।&#x9;KK04-05-075-022a&lt;br&gt;&#xA;ततोऽर्जुनस्य वैराटिः कथयामास विक्रमम् ॥&#x9;KK04-05-075-022c&lt;br&gt;&#xA;अयं स द्विषतां मध्ये मृगाणामिव केसरी ।&#x9;KK04-05-075-023a&lt;br&gt;&#xA;अचरद्रथबृन्देषु निघ्नंस्तेषां परावरान् ॥&#x9;KK04-05-075-023c&lt;br&gt;&#xA;अनेन विद्धा मातङ्गा महामेघोपमास्तदा ।&#x9;KK04-05-075-024a&lt;br&gt;&#xA;हिरण्यकक्ष्याः सङ्ग्रामे दन्ताभ्यामगमन्महीम् ॥&#x9;KK04-05-075-024c&lt;br&gt;&#xA;अनेन विजिता गावो निर्जिताः कुरवो युधि ।&#x9;KK04-05-075-025a&lt;br&gt;&#xA;अस्य शङ्खस्य शब्देन कर्णौ मे बधिरीकृतौ ॥&#x9;KK04-05-075-025c&lt;br&gt;&#xA;जायते रोमर्षो मे संस्मृत्यास्य धनुर्ध्वनिम् ।&#x9;KK04-05-075-026a&lt;br&gt;&#xA;ध्वजस्य वानरं भूतैराक्रोशन्तं सहानुगैः ॥&#x9;KK04-05-075-026c&lt;br&gt;&#xA;नाददानं शरान्घोरान्न मुञ्चन्तं शरोत्करान् ।&#x9;KK04-05-075-027a&lt;br&gt;&#xA;न कार्मुकं विकर्षन्तमेनं पश्यामि संयुगे ॥&#x9;KK04-05-075-027c&lt;br&gt;&#xA;एतद्धनुःप्रमुक्ताश्च शराः पुङ्खानुपुङ्खिनः ।&#x9;KK04-05-075-028a&lt;br&gt;&#xA;नालक्ष्येषु रणे पेतुर्नाराचा रक्तभोजनाः ॥&#x9;KK04-05-075-028c&lt;br&gt;&#xA;तीक्ष्णनाराचसङ्कृत्तशिरोबाहूरुवक्षसाम् ।&#x9;KK04-05-075-029a&lt;br&gt;&#xA;कलेबराणि दृश्यन्ते योधानां साश्वसादिनाम् ॥&#x9;KK04-05-075-029c&lt;br&gt;&#xA;अनेन तटिनी तत्र शोणिताम्बुप्रवाहिनी ।&#x9;KK04-05-075-030a&lt;br&gt;&#xA;प्रवर्तिता भीमरूपा यां स्मृत्वाऽद्यापि मे मनः ।&#x9;KK04-05-075-030c&lt;br&gt;&#xA;प्रकम्पते चण्डवायुकम्पिता कदली यथा ॥&#x9;KK04-05-075-030e&lt;br&gt;&#xA;अनेन राजन्वीरेण भीष्मद्रोणमुखा रथाः ।&#x9;KK04-05-075-031a&lt;br&gt;&#xA;दुर्योधनेन सहिता निर्जिता भीमकर्मणा ॥&#x9;KK04-05-075-031c&lt;br&gt;&#xA;अयं भीतं द्रवन्तं मां देवपुत्रो न्यवारयत् ।&#x9;KK04-05-075-032a&lt;br&gt;&#xA;यस्य बाहुबलेनास्मि जीवन्प्रत्यागतः पुरम् ॥&#x9;KK04-05-075-032c&lt;br&gt;&#xA;वैशम्पायन उवाच &#x9;KK04-05-075-033&lt;br&gt;&#xA;तस्य तद्वचनं श्रुत्वा मात्स्यराजः प्रतापवान् ।&#x9;KK04-05-075-033a&lt;br&gt;&#xA;धनञ्जयं परिष्वज्य पाण्डवानथ सर्वशः ॥&#x9;KK04-05-075-033c&lt;br&gt;&#xA;धर्मराजं नमस्कृत्य राजा राज्येऽभिषेचितम् ।&#x9;KK04-05-075-034a&lt;br&gt;&#xA;नातृप्यद्दर्शने तेषां विराटो वाहिनीपतिः ॥&#x9;KK04-05-075-034c&lt;br&gt;&#xA;सम्प्रीयमाणो राजानां युधिष्ठिरमथाब्रवीत् ।&#x9;KK04-05-075-035a&lt;br&gt;&#xA;दिष्ट्या भवन्तः सम्प्राप्ताः सर्वे कुशलिनो वनात् ।&#x9;KK04-05-075-035c&lt;br&gt;&#xA;दिष्ट्या विचरितं कृच्छ्रमज्ञातं च दुरात्मभिः ॥&#x9;KK04-05-075-035e&lt;br&gt;&#xA;इदं राज्यं च वः सर्वं यच्चापि वसु किञ्चन ।&#x9;KK04-05-075-036a&lt;br&gt;&#xA;विभक्तमेतद्भवतां नोत्कण्ठां कर्तुमर्हथ ।&#x9;KK04-05-075-036c&lt;br&gt;&#xA;अविभक्तं भवद्भिर्मे न सन्देहो नराधिपाः ॥ ॥&#x9;KK04-05-075-036e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/076/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/076/</guid>
      <description>&lt;p&gt;अध्यायः 076&lt;/p&gt;&#xA;&lt;p&gt;उत्तरेण विराटम् प्रति युधिष्ठिरादिकृतोपकारस्मारणपूर्वकमुत्तरायाः प्रदानेन तत्प्रसादनचोदना ॥ 1 ॥ युधिष्ठिरेणोत्तरायाः पुरस्कारेण सप्रणामम् प्रसादयते विराटायाभयप्रदानम् ॥ 2 ॥&#xA;वैशम्पायन उवाच &#x9;KK04-05-076-001&lt;br&gt;&#xA;विराटस्य वचः श्रुत्वा पार्थिवस्य महात्मनः ।&#x9;KK04-05-076-001a&lt;br&gt;&#xA;उत्तरः प्रत्युवाचेदमभिपन्नो युधिष्ठिरे ॥&#x9;KK04-05-076-001c&lt;br&gt;&#xA;प्रसादनं प्राप्तकालं पाण्डवस्याभिरोचये ।&#x9;KK04-05-076-002a&lt;br&gt;&#xA;तेजस्वी बलवाञ्शूरो राजराजेश्वरः प्रभुः ॥&#x9;KK04-05-076-002c&lt;br&gt;&#xA;उत्तरां च स्वसारं मे पार्थस्यामित्रकर्शन ।&#x9;KK04-05-076-003a&lt;br&gt;&#xA;प्रणिपत्य प्रयच्छामस्ततः शिष्टा भवामहे ।&#x9;KK04-05-076-003c&lt;br&gt;&#xA;वयं च सर्वे सामात्याः कुन्तीपुत्रं युधिष्ठिरम् ।&#x9;KK04-05-076-004a&lt;br&gt;&#xA;प्रसाद्याभ्युपतिष्ठामो राजन्किं करवामहे ॥&#x9;KK04-05-076-004c&lt;br&gt;&#xA;राजंस्त्वमसि सङ्ग्रामे गृहीतस्तेन मोक्षितः ।&#x9;KK04-05-076-005a&lt;br&gt;&#xA;एतेषां बाहुवीर्येण गावश्च विजितास्त्वया ॥&#x9;KK04-05-076-005c&lt;br&gt;&#xA;कुरवो निर्जिता यस्मात्सङ्ग्रामेऽमिततेजसः ।&#x9;KK04-05-076-006a&lt;br&gt;&#xA;एष तत्सर्वमकरोत्कुन्तीपुत्रो युधिष्ठिरः ॥&#x9;KK04-05-076-006c&lt;br&gt;&#xA;अर्च्याः पूज्याश्च मान्याश्च प्रत्युत्थेयाश्च पाण्डवाः ।&#x9;KK04-05-076-007a&lt;br&gt;&#xA;अर्घार्हाश्चाभिवाद्याश्च प्राप्तकालं च मे मतम् ॥&#x9;KK04-05-076-007c&lt;br&gt;&#xA;पूज्यतां पूजनीयाश्च महाभागाश्च पाण्डवाः ।&#x9;KK04-05-076-008a&lt;br&gt;&#xA;न ह्येते कुपिता शेषं कुर्युराशीविषोपमाः ॥&#x9;KK04-05-076-008c&lt;br&gt;&#xA;तस्माच्छीघ्रं प्रपद्येम कुन्तीपुत्रं युधिष्ठिरम् ।&#x9;KK04-05-076-009a&lt;br&gt;&#xA;प्रसादयाम्यहं तत्र सह पार्थैर्महात्मभिः ॥&#x9;KK04-05-076-009c&lt;br&gt;&#xA;उत्तरामग्रतः कृत्वा शिरःस्नातां कृताञ्जलिः ।&#x9;KK04-05-076-010a&lt;br&gt;&#xA;जानाम्यहमिदं सर्वमेषां तु बलपौरुषम् ।&#x9;KK04-05-076-010c&lt;br&gt;&#xA;कुले च जन्म महति फल्गुनस्य च विक्रमम् ॥&#x9;KK04-05-076-010e&lt;br&gt;&#xA;वैशम्पायन उवाच &#x9;KK04-05-076-011&lt;br&gt;&#xA;उत्तरात्पाण्डवाञ्श्रुत्वा विराटो रिपुसूदनः ।&#x9;KK04-05-076-011a&lt;br&gt;&#xA;उत्तरं चापि सम्प्रेक्ष्य प्राप्तकालमचिन्तयत् ॥&#x9;KK04-05-076-011c&lt;br&gt;&#xA;ततो विराटः सामात्यः सहपुत्रः सबान्धवः ।&#x9;KK04-05-076-012a&lt;br&gt;&#xA;उत्तरामग्रतः कृत्वा शिरःस्नातां कृताञ्जलिः ।&#x9;KK04-05-076-012c&lt;br&gt;&#xA;भूमौ निपतितस्तूर्णं पाण्डवस्य समीपतः ॥&#x9;KK04-05-076-012e&lt;br&gt;&#xA;विराट उवाच &#x9;KK04-05-076-013&lt;br&gt;&#xA;प्रसीदतु महाराजो धर्मपुत्रो युधिष्ठिरः ।&#x9;KK04-05-076-013a&lt;br&gt;&#xA;प्रच्छन्नरूपवेषत्वान्नाग्निर्दृष्टस्तृणैर्वृतः ॥&#x9;KK04-05-076-013c&lt;br&gt;&#xA;शिरसाऽभिप्रपन्नोस्मि सपुत्रपरिचारकः ॥&#x9;KK04-05-076-014ac&lt;br&gt;&#xA;यदस्माभिरजानद्भिरधिक्षिप्तो महीपतिः ।&#x9;KK04-05-076-014a&lt;br&gt;&#xA;अवमत्य कृतं सर्वमज्ञानात्प्राकृते यथा ।&#x9;KK04-05-076-014c&lt;br&gt;&#xA;क्षन्तुमर्हसि तत्सर्वं धर्मज्ञो धर्मवत्सल ॥&#x9;KK04-05-076-014e&lt;br&gt;&#xA;यदिदं मामकं राष्ट्रं पुरं राज्यं च पार्थिव ।&#x9;KK04-05-076-015a&lt;br&gt;&#xA;सदण्डकोशं विसृजे तव वश्योस्मि पार्थिव ।&#x9;KK04-05-076-015c&lt;br&gt;&#xA;वयं च सर्वे सामात्या भवन्तं शरणं गताः ॥&#x9;KK04-05-076-015e&lt;br&gt;&#xA;वैशम्पायन उवाच &#x9;KK04-05-076-016&lt;br&gt;&#xA;तं धर्मराजः पतितं महीतले सबन्धुवर्गं प्रसमीक्ष्य पार्थिवम् ।&#x9;KK04-05-076-016a&lt;br&gt;&#xA;उवाच वाक्यं परलोकदर्शनः प्रनष्टमन्युर्गतशोकमत्सरः ॥&#x9;KK04-05-076-016c&lt;br&gt;&#xA;न ते भयं पार्थिव विद्यते मयि प्रतीतरूपोस्म्यनुचिन्त्य मानसम् ।&#x9;KK04-05-076-017a&lt;br&gt;&#xA;एतत्त्वया सम्यगिहोपपादितं द्विजैरमात्यैः सदृशैश्च पण्डितैः ।&#x9;KK04-05-076-017c&lt;br&gt;&#xA;इमां च कन्यां समलङ्कृतां भृशं समीक्ष्य तुष्टोस्मि नरेन्द्रसत्तम ॥&#x9;KK04-05-076-017e&lt;br&gt;&#xA;क्षान्तमेतन्महाबाहो यन्मां वदसि पार्थिव ।&#x9;KK04-05-076-018a&lt;br&gt;&#xA;न चैव किञ्चित्पश्यामि विकृतं ते नराधिप ॥&#x9;KK04-05-076-018c&lt;br&gt;&#xA;वैशम्पायन उवाच &#x9;KK04-05-076-019&lt;br&gt;&#xA;ततो विराटः परमाभितुष्टः समेत्य राज्ञा समयं चकार ।&#x9;KK04-05-076-019a&lt;br&gt;&#xA;राज्यं च सर्वं विससर्ज तस्मै सदण्डकोशं सपुरं महात्मा ॥ ॥&#x9;KK04-05-076-019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/077/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/077/</guid>
      <description>&lt;p&gt;अध्यायः 077&lt;/p&gt;&#xA;&lt;p&gt;विराटेनार्जुनम् प्रति स्वकुमार्या उत्तराया भार्यात्वेन प्रतिग्रहणप्रार्थने तम् प्रत्यर्जुनेन सहेतुकथनं स्नुषात्वेन परिग्रहाङ्गीकरणम् ॥ 1 ॥ दुर्योधनेन युधिष्ठिरम् प्रति दूतमुखेन त्रयोदशवत्सरस्यासम्पूर्तावेवार्जुनेनात्मप्रकाशनात्पुनर्वनवासविधेयतानिवेदनम् ॥ 2 ॥ युधिष्ठिरेण तम् प्रति तेनैव दूतेन भीष्ममुखात्सन्देहस्य परिहरणीयताप्रतिवेदनम् ॥ 3 ॥ भीष्मेण विचार्य निर्धारणपूर्वकं सङ्केतकालस्य पूर्णत्वोक्तिः ॥ 4 ॥&#xA;विराट उवाच &#x9;KK04-05-077-001&lt;br&gt;&#xA;यच्च वक्ष्याम्यहं तेऽद्य मा शङ्केथा युधिष्ठिर ।&#x9;KK04-05-077-001a&lt;br&gt;&#xA;इदं सनगरं राष्ट्रं सजनं सवधूजनम् ।&#x9;KK04-05-077-001c&lt;br&gt;&#xA;युष्यभ्यं सम्प्रदास्यामि भोक्ष्याम्युच्छिष्टमेव च ॥&#x9;KK04-05-077-001e&lt;br&gt;&#xA;अहं वृद्धश्चिरं राजन्भुक्तभोगश्चिरं सुखम् ।&#x9;KK04-05-077-002a&lt;br&gt;&#xA;राज्यं दत्त्वा तु युष्मभ्यं प्रव्रजिष्यामि काननम् ॥&#x9;KK04-05-077-002c&lt;br&gt;&#xA;उत्तरां प्रतिगृह्णातु सव्यसाची धनञ्जयः ।&#x9;KK04-05-077-003a&lt;br&gt;&#xA;अयं ह्यौपयिको भर्ता तस्याः पुरुषसत्तमः ॥&#x9;KK04-05-077-003c&lt;br&gt;&#xA;वैशम्पायन उवाच &#x9;KK04-05-077-004&lt;br&gt;&#xA;एवमुक्तो धर्मराजः पार्थमैक्षद्धनञ्जयम् ।&#x9;KK04-05-077-004a&lt;br&gt;&#xA;ईक्षितं चार्जुनो ज्ञात्वा मात्स्यं वचनमब्रवीत् ॥&#x9;KK04-05-077-004c&lt;br&gt;&#xA;वयं वनान्तरात्प्राप्ता न ते राज्यं गृहामहे ।&#x9;KK04-05-077-005a&lt;br&gt;&#xA;किन्तु दुर्योधनादीनां राज्ञां राज्यं गृहामहे ॥&#x9;KK04-05-077-005c&lt;br&gt;&#xA;प्रतिगृह्णाम्यहं राजन्स्नुषां दुहितरं तव ।&#x9;KK04-05-077-006a&lt;br&gt;&#xA;युक्तो ह्यावां हि सम्बन्धो मात्स्यभारतवंशयोः ॥&#x9;KK04-05-077-006c&lt;br&gt;&#xA;विराट उवाच &#x9;KK04-05-077-007&lt;br&gt;&#xA;किमर्थं पाण्डवश्रेष्ठ भार्यां दुहितरं मम ।&#x9;KK04-05-077-007a&lt;br&gt;&#xA;प्रतिग्रहीतुं नेमां त्वं मया दत्तमिहेच्छसि ॥&#x9;KK04-05-077-007c&lt;br&gt;&#xA;अर्जुन उवाच &#x9;KK04-05-077-008&lt;br&gt;&#xA;अन्तःपुरेऽहमुषितः सदा पश्यन्सुतां तव ।&#x9;KK04-05-077-008a&lt;br&gt;&#xA;सहस्यं च प्रकाशं च विश्वस्ता पितृवन्मयि ॥&#x9;KK04-05-077-008c&lt;br&gt;&#xA;प्रियो बहुमतश्चाहं नर्तने गीतवादिते ।&#x9;KK04-05-077-009a&lt;br&gt;&#xA;आचार्यवच्च मां नित्यं मन्यते दुहिता तव ॥&#x9;KK04-05-077-009c&lt;br&gt;&#xA;वयस्यया तया राजन्सह संवत्सरोषितः ।&#x9;KK04-05-077-010a&lt;br&gt;&#xA;अतिशङ्का ततोऽस्थाने तव लोकस्य च प्रभो ॥&#x9;KK04-05-077-010c&lt;br&gt;&#xA;तस्मादामन्त्रये त्वाऽद्य पुत्रार्थं मे विशाम्पते ।&#x9;KK04-05-077-011a&lt;br&gt;&#xA;शुद्धं जितेन्द्रियं मन्ये तस्याः शुद्धिः कृता मया ॥&#x9;KK04-05-077-011c&lt;br&gt;&#xA;स्नुषायां दुहितुर्वापि पुत्रे चात्मनि वा पुनः ।&#x9;KK04-05-077-012a&lt;br&gt;&#xA;अतिशङ्कां न पश्यामि तेन शुद्धिर्भविष्यति ॥&#x9;KK04-05-077-012c&lt;br&gt;&#xA;अभिषङ्गादहं भीतो मिथ्याचारात्परन्तप ।&#x9;KK04-05-077-013a&lt;br&gt;&#xA;स्नुषार्थमुत्तरां राजन्प्रतिगृह्णामि ते सुताम् ॥&#x9;KK04-05-077-013c&lt;br&gt;&#xA;स्वस्रीयो वासुदेवस्य साक्षाद्देवसुतो यथा ।&#x9;KK04-05-077-014a&lt;br&gt;&#xA;दयितश्चक्रहस्तस्य बलवानस्त्रकोविदः ॥&#x9;KK04-05-077-014c&lt;br&gt;&#xA;अभिमन्युर्महाबाहुः पुत्रो मम विशाम्पते ।&#x9;KK04-05-077-015a&lt;br&gt;&#xA;जामाता तव युक्तो वै भर्ता च दुहितुस्तव ॥&#x9;KK04-05-077-015c&lt;br&gt;&#xA;विराट उवाच &#x9;KK04-05-077-016&lt;br&gt;&#xA;उपपन्नं कुरुश्रेष्ठे कुन्तीपुत्रे धनञ्जये ।&#x9;KK04-05-077-016a&lt;br&gt;&#xA;सदैव धर्मनित्यश्च ज्ञातज्ञानश्च पाण्डवः ॥&#x9;KK04-05-077-016c&lt;br&gt;&#xA;यत्कृत्यं मन्यसे पार्थ क्रियतां तदनन्तरम् ।&#x9;KK04-05-077-017a&lt;br&gt;&#xA;सर्वे कामाः समृद्धा मे सम्बन्धी यस्य मेऽर्जुनः ॥&#x9;KK04-05-077-017c&lt;br&gt;&#xA;वैशम्पायन उवाच &#x9;KK04-05-077-018&lt;br&gt;&#xA;एवं ब्रुवति राजेन्द्रे कुन्तीपुत्रो युधिष्ठिरः ।&#x9;KK04-05-077-018a&lt;br&gt;&#xA;अन्वजानत सम्बन्धं समये कृष्णमात्स्ययोः ॥&#x9;KK04-05-077-018c&lt;br&gt;&#xA;दूतान्सर्वेषु मित्रेषु वासुदेवे च भारत ।&#x9;KK04-05-077-019a&lt;br&gt;&#xA;प्रेषयामास कौन्तेयो विराटश्च महीपतिः ॥&#x9;KK04-05-077-019c&lt;br&gt;&#xA;प्रतिगृह्य स्नुषार्थं वै दर्शयन्व्रतमात्मनः ।&#x9;KK04-05-077-020a&lt;br&gt;&#xA;शीलशौचसमाचारं लोकस्यावेद्य फल्गुनः ॥&#x9;KK04-05-077-020c&lt;br&gt;&#xA;लोके विख्याप्य माहात्म्यं यशश्च स परन्तपः ।&#x9;KK04-05-077-021a&lt;br&gt;&#xA;कृतार्थः शुचिरव्यग्रस्तुष्टिमानभवत्तदा ॥&#x9;KK04-05-077-021c&lt;br&gt;&#xA;युधिष्ठिर उवाच &#x9;KK04-05-077-022&lt;br&gt;&#xA;राजन्प्रीतोस्मि भद्रं ते सखा मेऽसि परन्तप ।&#x9;KK04-05-077-022a&lt;br&gt;&#xA;सुखमध्युषिताः सर्वे अज्ञातास्त्वयि पार्थिव ॥&#x9;KK04-05-077-022c&lt;br&gt;&#xA;वैशम्पायन उवाच &#x9;KK04-05-077-023&lt;br&gt;&#xA;विराटनगरे राजा धर्मात्मा संशितव्रतः ।&#x9;KK04-05-077-023a&lt;br&gt;&#xA;पूजितश्चाभिषिक्तश्च रत्नैश्च शतशोर्चितः ॥&#x9;KK04-05-077-023c&lt;br&gt;&#xA;तथा ब्रुवन्तं प्रसमीक्ष्य राजा परं प्रहृष्टः स्वजनेन तेन ।&#x9;KK04-05-077-024a&lt;br&gt;&#xA;स्नेहात्परिष्वज्य नृपो भुजाभ्यां ददौ महार्थं कुरुपाण्डवानाम् ॥&#x9;KK04-05-077-024c&lt;br&gt;&#xA;युद्धात्प्रयाताः कुरवो हि मार्गे समेत्य सर्वे हितमेव तत्र ।&#x9;KK04-05-077-025a&lt;br&gt;&#xA;आचार्यपुत्रः शकुनिश्च राजा दुर्योधनः सूतपुत्रश्च कर्णः ।&#x9;KK04-05-077-025c&lt;br&gt;&#xA;सम्मन्त्र्य राजन्सहिताः समर्थाः समादिशन्दूतमथो समग्राः ॥&#x9;KK04-05-077-025e&lt;br&gt;&#xA;युधिष्ठिरश्चापि सुसम्प्रहृष्टो दुर्योधनाद्दूतमपश्यदागतम् ।&#x9;KK04-05-077-026a&lt;br&gt;&#xA;स चाब्रवीद्धर्मराजं समेत्य युधिष्ठिरं पाण्डवमुग्रवीर्यम् ॥&#x9;KK04-05-077-026c&lt;br&gt;&#xA;धनञ्जयेनासि पुनर्वनाय प्रव्राजितः समये तिष्ठ पार्थ ।&#x9;KK04-05-077-027a&lt;br&gt;&#xA;त्रयोदशे ह्येव किरीटमाली संवत्सरे पाण्डवेयोऽद्य दृष्टः ॥&#x9;KK04-05-077-027c&lt;br&gt;&#xA;वैशम्पायन उवाच &#x9;KK04-05-077-028&lt;br&gt;&#xA;ततोऽब्रवीद्धर्मसुतः प्रहस्य क्षिप्रं गत्वा ब्रूहि सुयोधनं तम् ।&#x9;KK04-05-077-028a&lt;br&gt;&#xA;पितामहः शान्तनवो ब्रवीतु पूर्णो न पूर्णोऽद्य त्रयोदशो नः ॥&#x9;KK04-05-077-028c&lt;br&gt;&#xA;संवत्सरात्ते तु धनञ्जयेन विष्फारितं गाण्डिवमाजिमध्ये ।&#x9;KK04-05-077-029a&lt;br&gt;&#xA;पूर्णो न पूर्णो न इति ब्रवीतु यदस्य सत्यं मम तत्प्रमाणम् ॥&#x9;KK04-05-077-029c&lt;br&gt;&#xA;तेनैवमुक्तः स निवृत्य दूतो दुर्योधनं प्राप्य शशंस तत्त्वम् ॥&#x9;KK04-05-077-030ac&lt;br&gt;&#xA;समेत्य दूतेन स राजपुत्रो दुर्योधनो मन्त्रयामास तत्र ।&#x9;KK04-05-077-031a&lt;br&gt;&#xA;भीष्मेण कर्णेन कृपेण चैव द्रोणेन भूरिश्रवसा च सार्धम् ॥&#x9;KK04-05-077-031c&lt;br&gt;&#xA;सम्मन्त्र्य रात्रौ बहुभिः सुहृद्भिर्भीष्मोऽब्रवीद्धार्तराष्ट्रं महात्मा ।&#x9;KK04-05-077-032a&lt;br&gt;&#xA;तीर्णप्रतिज्ञेन धनञ्जयेन विष्फारितं गाण्डिवमाजिमध्ये ॥&#x9;KK04-05-077-032c&lt;br&gt;&#xA;वैशम्पायन उवाच &#x9;KK04-05-077-033&lt;br&gt;&#xA;नेच्छन्त्यसत्येन सुरेन्द्रलोकं पाण्डोः सुता ब्रह्मणश्चापि लोकम् ।&#x9;KK04-05-077-033a&lt;br&gt;&#xA;तथ्यं च ते पथ्यमहं ब्रवीमि स्वर्ग्यं यशस्यं परलोकपथ्यम् ॥&#x9;KK04-05-077-033c&lt;br&gt;&#xA;कुन्तीसुतैस्त्वं समुपैहि सन्धिं भुङ्क्ष्व स्वराज्यं सह पाण्डवेयैः ।&#x9;KK04-05-077-034a&lt;br&gt;&#xA;युध्यस्व नोचेत्स्थिरबुद्धिराजौ कुन्तीसुतैर्यद्यपि राज्यमिच्छेः ॥&#x9;KK04-05-077-034c&lt;br&gt;&#xA;आन्तं न शक्यं कपटेन भोक्तुं राज्यं परेषां महतां बलीनाम् ।&#x9;KK04-05-077-035a&lt;br&gt;&#xA;जित्वा शत्रून्भुङ्क्ष्व राज्यं समग्रं हतो भवान्भोक्ष्यति वज्रिलोकम् ॥&#x9;KK04-05-077-035c&lt;br&gt;&#xA;वैशम्पायन उवाच &#x9;KK04-05-077-036&lt;br&gt;&#xA;ततः स भागीरथिसूनुवाक्यं निशम्य गान्धारितनूद्भवो नृपः ।&#x9;KK04-05-077-036a&lt;br&gt;&#xA;उवाच भीष्मं प्रमुखे च पित्रोर्महीं न दद्यामणुमात्रिकामपि ।&#x9;KK04-05-077-036c&lt;br&gt;&#xA;निहन्मि पाण्डूदरसम्भवान्वा हतोस्मि तैर्वा सुरलोकमेमि ॥&#x9;KK04-05-077-036e&lt;br&gt;&#xA;ते धार्तराष्ट्राः समयं निशम्य तीर्णप्रतिज्ञस्य धनञ्जयस्य ।&#x9;KK04-05-077-037a&lt;br&gt;&#xA;सञ्चिन्त्य सर्वे सहिताः सुहृद्भिः सपार्थिवाः स्वानि गृहाणि जग्मुः ॥ ॥&#x9;KK04-05-077-037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/04/078/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/04/078/</guid>
      <description>&lt;p&gt;अध्यायः 078&lt;/p&gt;&#xA;&lt;p&gt;अज्ञातवासपरिसमापनानन्तरमुपप्लाव्यनगरे वसद्भिः पाण्डवैर्दूतमुखेन समाहूतै रामकृष्णादिभिः सुभद्राभिमन्युप्रभृतिभिः सहोपप्लाव्यम् प्रत्यागमनम् ॥ 1 ॥ तथा द्रौपदेयादिभिः सह द्रुपदादिभिरागमनम् ॥ 2 ॥ तत उत्तरयाऽभिमन्योरुद्वाहः ॥ 3 ॥&#xA;वैशम्पायन उवाच &#x9;KK04-05-078-001&lt;br&gt;&#xA;ततस्त्रयोदशे वर्षे निवृत्ते पञ्च पाण्डवाः ।&#x9;KK04-05-078-001a&lt;br&gt;&#xA;उपप्लाव्ये विराटस्य वासं चक्रुः पुरोत्तमे ॥&#x9;KK04-05-078-001c&lt;br&gt;&#xA;दूतान्मित्रेषु सर्वेषु ज्ञातिसम्बन्धिकेष्वपि ।&#x9;KK04-05-078-002a&lt;br&gt;&#xA;प्रेषयामास कौन्तेयो विराटश्च महीपतिः ॥&#x9;KK04-05-078-002c&lt;br&gt;&#xA;तेषु तत्रोपविष्टेषु प्रेषितेषु ततस्ततः ।&#x9;KK04-05-078-003a&lt;br&gt;&#xA;तत्रागमन्महाबाहुर्वनमाली बलानुजः ॥&#x9;KK04-05-078-003c&lt;br&gt;&#xA;तस्मिन्काले निशम्याथ दूतवाक्यं जनार्दनः ।&#x9;KK04-05-078-004a&lt;br&gt;&#xA;दयितं स्वस्रियं पुत्रं सुभद्रायाः सुमानितम् ।&#x9;KK04-05-078-004c&lt;br&gt;&#xA;अभिमन्युं समादाय रामेण सहितस्तदा ॥&#x9;KK04-05-078-004e&lt;br&gt;&#xA;सर्वयादवमुख्यैश्च संवृतः परवीरहा ।&#x9;KK04-05-078-005a&lt;br&gt;&#xA;शङ्खदुन्दुभिनिर्घोषैर्विराटनगरं ययौ ॥&#x9;KK04-05-078-005c&lt;br&gt;&#xA;कृतवर्मा च हार्दिक्यो युयुधानश्च सात्यकिः ।&#x9;KK04-05-078-006a&lt;br&gt;&#xA;अनाधृष्टिस्तथाऽक्रूरः साम्बो निशठ एव च ।&#x9;KK04-05-078-006c&lt;br&gt;&#xA;प्रद्युम्नश्च महाबाहुरुल्मुकश्च महाबलः ॥&#x9;KK04-05-078-006e&lt;br&gt;&#xA;अभिमन्युमुपादाय सह मात्रा परन्तपाः ।&#x9;KK04-05-078-007a&lt;br&gt;&#xA;कृष्णेन सहिताः सर्वे पाण्डवान्द्रष्टुमागताः ॥&#x9;KK04-05-078-007c&lt;br&gt;&#xA;इन्द्रसेनादयश्चैव रथैस्तैः सुसमाहितैः ।&#x9;KK04-05-078-008a&lt;br&gt;&#xA;उपेयुः सहिताः सर्वे परिसंवत्सरोषिताः ॥&#x9;KK04-05-078-008c&lt;br&gt;&#xA;दशनागसहस्राणि हयानां द्विगुणं तथा ।&#x9;KK04-05-078-009a&lt;br&gt;&#xA;रथानां नियुतं पूर्णं निखर्वं च पदातयः ॥&#x9;KK04-05-078-009c&lt;br&gt;&#xA;वृष्ण्यन्धकाश्च शतशो भोजाश्च परमौजसः ।&#x9;KK04-05-078-010a&lt;br&gt;&#xA;अन्वयुर्वृष्णिशार्दूलं वासुदेवं महाबलम् ॥&#x9;KK04-05-078-010c&lt;br&gt;&#xA;वासुदेवं तथाऽऽयान्तं श्रुत्वा पाण्डुसुतास्तदा ।&#x9;KK04-05-078-011a&lt;br&gt;&#xA;मात्स्येन सहिताः सर्वे प्रत्युद्याता जनार्दनम् ॥&#x9;KK04-05-078-011c&lt;br&gt;&#xA;शङ्खदुन्दुभिनिर्घोषैर्मङ्गलैश्च जनार्दनम् ।&#x9;KK04-05-078-012a&lt;br&gt;&#xA;ववन्दुर्मुदिताः सर्वे पादयोस्तस्य पाण्डवाः ।&#x9;KK04-05-078-012c&lt;br&gt;&#xA;मात्स्येन सहिताः सर्वे आनन्दाश्रुपरिप्लुताः ॥&#x9;KK04-05-078-012e&lt;br&gt;&#xA;पाण्डवा ऊचुः &#x9;KK04-05-078-013&lt;br&gt;&#xA;तव कृष्ण प्रसादाद्वै वर्षाण्येतानि सर्वशः ।&#x9;KK04-05-078-013a&lt;br&gt;&#xA;त्रयोदशोपि दाशार्ह यथा स समयः कृतः ॥&#x9;KK04-05-078-013c&lt;br&gt;&#xA;उषिताः स्मो जगन्नाथ त्वं नाथो नो जनार्दन ।&#x9;KK04-05-078-014a&lt;br&gt;&#xA;रक्षस्व देवदेवेश त्वामार्य शरणं गताः ॥&#x9;KK04-05-078-014c&lt;br&gt;&#xA;वैशम्पायन उवाच &#x9;KK04-05-078-015&lt;br&gt;&#xA;तान्वन्दमानान्सहसा परिष्वज्य जनार्दनः ।&#x9;KK04-05-078-015a&lt;br&gt;&#xA;विराटस्य सहायांस्तान्सर्वयादवसंवृतः ॥&#x9;KK04-05-078-015c&lt;br&gt;&#xA;यथार्हं पूजयामास मुदा परमया युतः ।&#x9;KK04-05-078-016a&lt;br&gt;&#xA;वृष्णिवीराश्च तान्सर्वान्यथार्हं प्रतिपेदिरे ॥&#x9;KK04-05-078-016c&lt;br&gt;&#xA;कृष्णा च देवकीपुत्रं ववन्दे पादयोस्तथा ।&#x9;KK04-05-078-017a&lt;br&gt;&#xA;तामुद्यम्य सुकेशान्तां नयने परिमृज्य च ।&#x9;KK04-05-078-017c&lt;br&gt;&#xA;उवाच वाक्यं देवेशः सर्वयादवसन्निधौ ॥&#x9;KK04-05-078-017e&lt;br&gt;&#xA;मा शोकं कुरु कल्याणि धार्तराष्ट्रान्समाहितान् ।&#x9;KK04-05-078-018a&lt;br&gt;&#xA;अचिराद्घातयित्वाऽहं पार्थेन सहितः क्षितिम् ॥&#x9;KK04-05-078-018c&lt;br&gt;&#xA;युधिष्ठिराय दास्यामि यातु ते मानसो ज्वरः ।&#x9;KK04-05-078-019a&lt;br&gt;&#xA;अभिमन्युना च पार्थेन रौक्मिणेयेन ते शपे ॥&#x9;KK04-05-078-019c&lt;br&gt;&#xA;सत्यमेतद्वचो मह्यमवैहि त्वमनिन्दिते ।&#x9;KK04-05-078-020a&lt;br&gt;&#xA;इत्युक्त्वा तां विसृज्याथ प्रीयमाणो युधिष्ठिरम् ।&#x9;KK04-05-078-020c&lt;br&gt;&#xA;अन्वास्त वृष्णिशार्दूलः सह वृष्ण्यन्धकैस्तथा ॥&#x9;KK04-05-078-020e&lt;br&gt;&#xA;काशिराजश्च शैब्यश्च भजमानौ युधिष्ठिरम् ।&#x9;KK04-05-078-021a&lt;br&gt;&#xA;अक्षौहिणीभ्यां सहितावागतौ पृथिवीपती ॥&#x9;KK04-05-078-021c&lt;br&gt;&#xA;अक्षौहिणीभिः पाञ्चालस्तिसृभिश्च महाबलः ।&#x9;KK04-05-078-022a&lt;br&gt;&#xA;द्रौपद्याश्च सुता वीराः शिखण्डी चापराजितः ॥&#x9;KK04-05-078-022c&lt;br&gt;&#xA;धृष्टद्युम्नश्च दुर्धर्षः सर्वशस्त्रभृतांवरः ।&#x9;KK04-05-078-023a&lt;br&gt;&#xA;उपप्लाव्यं ययुः शीघ्रं पाण्डवार्थे महाबलाः ॥&#x9;KK04-05-078-023c&lt;br&gt;&#xA;ततः शतसहस्राणि प्रयुतान्यर्बुदानि च ।&#x9;KK04-05-078-024a&lt;br&gt;&#xA;समीपमभिवर्तन्ते योधा यौधिष्ठिरं बलम् ॥&#x9;KK04-05-078-024c&lt;br&gt;&#xA;समुद्रमिव घर्मान्ते स्रोतःश्रेष्ठाः पृथक्पृथक् ।&#x9;KK04-05-078-025a&lt;br&gt;&#xA;आपूरयन्महीपाला यज्वानो भूरिदक्षिणैः ।&#x9;KK04-05-078-025c&lt;br&gt;&#xA;वेदावभृथसम्पन्नाः शूराः सर्वे तनुत्यजः ॥&#x9;KK04-05-078-025e&lt;br&gt;&#xA;तानागतानभिप्रेक्ष्य पार्थो ज्ञानभृतां वरः ।&#x9;KK04-05-078-026a&lt;br&gt;&#xA;पूजयामास विधिवद्यथार्हं राजसत्तमान् ॥&#x9;KK04-05-078-026c&lt;br&gt;&#xA;पारिबर्हं ददौ कृष्णः पाण्डवानां महात्मनाम् ।&#x9;KK04-05-078-027a&lt;br&gt;&#xA;स्त्रियो वासांसि रत्नानि पृथक्पृथगनेकशः ॥&#x9;KK04-05-078-027c&lt;br&gt;&#xA;राजानो राजपुत्राश्च निवृत्ते समये तथा ।&#x9;KK04-05-078-028a&lt;br&gt;&#xA;यथार्हं पाण्डवश्रेष्ठैरवर्तन्ताभिपूजिताः ।&#x9;KK04-05-078-028c&lt;br&gt;&#xA;आसन्प्रहृष्टमनसः पारिबर्हं ददुस्तदा ॥&#x9;KK04-05-078-028e&lt;br&gt;&#xA;सर्वेषु समवेतेषु राजभिर्वृष्णिभिः सह ।&#x9;KK04-05-078-029a&lt;br&gt;&#xA;विवाहो विधवद्राजन्ववृधे कुरुमात्स्ययोः ॥&#x9;KK04-05-078-029c&lt;br&gt;&#xA;ततः शङ्खा मृदङ्गाश्च गोमुखा डिण्डिमास्तदा ।&#x9;KK04-05-078-030a&lt;br&gt;&#xA;अभिमन्योर्विवाहे तु नेदुर्मात्स्यस्य वेश्मनि ॥&#x9;KK04-05-078-030c&lt;br&gt;&#xA;उच्चावचान्मृगाञ्जघ्नुर्मेध्यांश्च शतशस्तथा ।&#x9;KK04-05-078-031a&lt;br&gt;&#xA;भक्ष्यान्नभोज्यपानानि प्रभूतान्यभ्यहारयन् ॥&#x9;KK04-05-078-031c&lt;br&gt;&#xA;गायनाख्यानशीलाश्च नटा वैतालिकास्तथा ।&#x9;KK04-05-078-032a&lt;br&gt;&#xA;स्तुवन्तस्तानुपातिष्ठन्सूताश्च सह मागधैः ॥&#x9;KK04-05-078-032c&lt;br&gt;&#xA;स्त्रियो वृद्धास्तरुण्यश्च उत्सवे तस्य मङ्गले ।&#x9;KK04-05-078-033a&lt;br&gt;&#xA;द्रौपद्यन्तःपुरे चैव विराटस्य गृहे स्त्रियः ॥&#x9;KK04-05-078-033c&lt;br&gt;&#xA;सुदेष्णां तु पुरस्कृत्य मत्स्यानामपि च स्त्रियः ।&#x9;KK04-05-078-034a&lt;br&gt;&#xA;आजग्मुश्चारुपीनाङ्ग्यः सुमृष्टमणिकुण्डलाः ॥&#x9;KK04-05-078-034c&lt;br&gt;&#xA;वर्णोपपन्नास्ता नार्यो रूपवत्यः स्वलङ्कृताः ।&#x9;KK04-05-078-035a&lt;br&gt;&#xA;सर्वासामभवत्कृष्णा रूपेण वपुषाऽधिका ॥&#x9;KK04-05-078-035c&lt;br&gt;&#xA;परिवार्योत्तरां श्लाघ्यां राजपुत्रीमलङ्कृताम् ।&#x9;KK04-05-078-036a&lt;br&gt;&#xA;सुतामिव महेन्द्रस्य पुरस्कृत्योपतस्थिरे ॥&#x9;KK04-05-078-036c&lt;br&gt;&#xA;भृङ्गारुं तु समादाय सौवर्णं जलपूरितम् ।&#x9;KK04-05-078-037a&lt;br&gt;&#xA;पार्थस्य हस्ते सहसा सुतामिन्दीवरेक्षणाम् ।&#x9;KK04-05-078-037c&lt;br&gt;&#xA;स्नुषार्थं प्राक्षिपद्वारि विराटो वाहिनीपतिः ॥&#x9;KK04-05-078-037e&lt;br&gt;&#xA;तां प्रत्यगृह्णात्कौन्तेयः सुतस्यार्थे महामनाः ।&#x9;KK04-05-078-038a&lt;br&gt;&#xA;सौभद्राश्चानवद्याङ्गो विराटतनयां तदा ॥&#x9;KK04-05-078-038c&lt;br&gt;&#xA;तत्रातिष्ठद्गृहीत्वा तु रूपमिन्द्रस्य धारयन् ।&#x9;KK04-05-078-039a&lt;br&gt;&#xA;स्नुषां तां परिगृह्णानः कुन्तीपुत्रो युधिष्ठिरः ॥&#x9;KK04-05-078-039c&lt;br&gt;&#xA;द्रुपदश्च विराटश्च शिखण्डी च महाबलः ।&#x9;KK04-05-078-040a&lt;br&gt;&#xA;युयुधानश्च शैब्यश्च धृष्टद्युम्नश्च सात्यकिः ॥&#x9;KK04-05-078-040c&lt;br&gt;&#xA;सप्तैतेऽक्षौहिणीपाला यज्वानो भूरिदक्षिणाः ।&#x9;KK04-05-078-041a&lt;br&gt;&#xA;पाण्डवं परिवार्यैते निवेशं चक्रिरे तदा ॥&#x9;KK04-05-078-041c&lt;br&gt;&#xA;तत्रस्थायां तु सेनायां मात्स्यो धर्मभृतांवरः ।&#x9;KK04-05-078-04a2&lt;br&gt;&#xA;प्रीतो दुहितरं गृह्य प्रददावभिमन्यवे ॥&#x9;KK04-05-078-042c&lt;br&gt;&#xA;प्रतिगृह्योत्तरां पार्थः पुरस्कृत्य जनार्दनम् ।&#x9;KK04-05-078-043a&lt;br&gt;&#xA;विवाहं कारयामास सौभद्रस्य महात्मनः ॥&#x9;KK04-05-078-043c&lt;br&gt;&#xA;ततो विवाहो ववृधे स्फीतः सर्वगुणान्वितः ।&#x9;KK04-05-078-044a&lt;br&gt;&#xA;सौभद्रस्याद्भुतं कर्म पितुस्तव पितुस्तदा ॥&#x9;KK04-05-078-044c&lt;br&gt;&#xA;धौम्यः शिष्यैः परिवृतो जुहावाग्नौ विधानतः ।&#x9;KK04-05-078-045a&lt;br&gt;&#xA;अग्निं प्रदक्षिणीकुर्वन्सौभद्रः पाणिमग्रहीत् ॥&#x9;KK04-05-078-045c&lt;br&gt;&#xA;ततः पार्थाय संहृष्टो मात्स्यराजो धनं महत् ।&#x9;KK04-05-078-046a&lt;br&gt;&#xA;तस्मै शतसहस्राणि हयानां वातरंहसाम् ॥&#x9;KK04-05-078-046c&lt;br&gt;&#xA;द्वे च नागशते मुख्ये धनं बहुविधं तदा ।&#x9;KK04-05-078-047a&lt;br&gt;&#xA;प्रादान्मात्स्यपतिर्हृष्टः कन्याधनमनुत्तमम् ॥&#x9;KK04-05-078-047c&lt;br&gt;&#xA;पारिबर्हं च पार्थेभ्यः प्रददौ मत्स्यपुङ्गवः ।&#x9;KK04-05-078-048a&lt;br&gt;&#xA;कृष्णेन सह कौन्तेयः प्रत्यगृह्णात्प्रभूतवत् ॥&#x9;KK04-05-078-048c&lt;br&gt;&#xA;कृते विवाहे तु तदा धर्मपुत्रो युधिष्ठिरः ।&#x9;KK04-05-078-049a&lt;br&gt;&#xA;ब्राह्मणेभ्यो ददौ वित्तं यदुपाहरदच्युतः ॥&#x9;KK04-05-078-049c&lt;br&gt;&#xA;गोसहस्राणि वस्त्राणि रत्नानि विविधानि च ।&#x9;KK04-05-078-05a0&lt;br&gt;&#xA;भूषणानि च सर्वाणि यानानि शयनानि च ॥&#x9;KK04-05-078-050c&lt;br&gt;&#xA;नागरान्प्रीतिभिर्दिव्यैस्तर्पयामास भूपतिः ॥&#x9;KK04-05-078-051ac&lt;br&gt;&#xA;तन्महोत्सवसङ्काशं हृष्टपुष्टजनाकुलम् ।&#x9;KK04-05-078-052a&lt;br&gt;&#xA;नगरं मत्स्यराजस्य शुशुभे भरतर्षभ ॥&#x9;KK04-05-078-052c&lt;br&gt;&#xA;पुरोहितैरमात्यैश्च पौरैर्जानपदैः सह ।&#x9;KK04-05-078-053a&lt;br&gt;&#xA;विराटो नृपतिः श्रीमान्सौभद्रायाभिमन्यवे ।&#x9;KK04-05-078-053c&lt;br&gt;&#xA;तां सुतामुत्तरां दत्त्वा मुमुदे परमं तदा ॥&#x9;KK04-05-078-053e&lt;br&gt;&#xA;जनमेजय उवाच &#x9;KK04-05-078-054&lt;br&gt;&#xA;वृत्ते विवाहे हृष्टात्मा यदुवाच युधिष्ठिरः ।&#x9;KK04-05-078-054a&lt;br&gt;&#xA;तत्सर्वं कथयस्वेह कृतवन्तो यदुत्तरम् ॥ ॥&#x9;KK04-05-078-054c&lt;/p&gt;</description>
    </item>
  </channel>
</rss>
