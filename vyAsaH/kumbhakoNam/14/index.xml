<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१४ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/14/</link>
    <description>Recent content in &#43;१४ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/14/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/001/</guid>
      <description>&lt;p&gt;अध्यायः 001&lt;/p&gt;&#xA;&lt;p&gt;गङ्गायां भीष्मायोदकदानानन्तरं बन्धुशोकविषण्णं युधिष्ठिरं प्रति धृतराष्ट्रेण समाश्वासनम् ॥ 1 ॥ तथा विदुरवचनानादरेण स्वस्यैतादृशानर्थप्राप्तिकथनम् ॥ 2 ॥&lt;/p&gt;&#xA;&lt;p&gt;श्रीवेदव्यासाय नमः ।&#x9;001&lt;br&gt;&#xA;नारायणं नमस्कृत्य नरं चैव नरोत्तमम् ।&#x9;001a&lt;br&gt;&#xA;देवीं सरस्वतीं व्यासं ततो जयमुदीरयेत् ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;कृतोदकस्तु राजानं धृतराष्ट्रं युधिष्ठिरः ।&#x9;002a&lt;br&gt;&#xA;पुरस्कृत्य महाबाहुरुत्तताराकुलेन्द्रियः ॥&#x9;002c&lt;br&gt;&#xA;उत्तीर्य तु महाबाहुर्बाष्पव्याकुललोचनः ।&#x9;003a&lt;br&gt;&#xA;पपात तीरे गङ्गाया व्याधविद्ध इव द्विपः ॥&#x9;003c&lt;br&gt;&#xA;तं सीदमानं जग्राह भीमः कृष्णेन चोदितः ।&#x9;004a&lt;br&gt;&#xA;मैवमित्यब्रवीच्चैनं कृष्णः परबलार्दनः ॥&#x9;004c&lt;br&gt;&#xA;तमार्तं पतितं भूमौ श्वसन्तं च पुनः पुनः ।&#x9;005a&lt;br&gt;&#xA;ददृशुः पार्थिवा राजन्धर्मपुत्रं युधिष्ठिरम् ॥&#x9;005c&lt;br&gt;&#xA;तं दृष्ट्वा दीनमनसं गतसत्वं नरेश्वरम् ।&#x9;006a&lt;br&gt;&#xA;भूयः शोकसमाविष्टाः पाण्डवाः समुपाविशन् ॥&#x9;006c&lt;br&gt;&#xA;राजा तु धृतराष्ट्रस्तं तथा दीनो महाभुजम् ।&#x9;007a&lt;br&gt;&#xA;वाक्यमाह महाबुद्धिः प्रज्ञाचक्षुर्नरेश्वरम् ॥&#x9;007c&lt;br&gt;&#xA;उत्तिष्ठ कुरुशार्दूल कुरु कार्यमनन्तरम् ।&#x9;008a&lt;br&gt;&#xA;क्षत्रधर्मेण कौन्तेय जितेयमवनी त्वया ॥&#x9;008c&lt;br&gt;&#xA;भुङ्क्ष्व सार्धं भ्रातृभिस्तां सुहृद्भिश्च जनेश्वर ।&#x9;009a&lt;br&gt;&#xA;शोचितव्यं न पश्यामि त्वया धर्मभृतांवर ॥&#x9;009c&lt;br&gt;&#xA;शोचितव्यं मया चैव गान्धार्या च महीपते ।&#x9;010a&lt;br&gt;&#xA;ययोः पुत्रशतं नष्टं स्वप्नलब्धं यथा धनम् ॥&#x9;010c&lt;br&gt;&#xA;अश्रुत्वा हितकामस्य विदुरस्य महात्मनः ।&#x9;011a&lt;br&gt;&#xA;वाक्यानि सुमहार्थानि परितप्यामि दुर्मतिः ॥&#x9;011c&lt;br&gt;&#xA;उक्तवान्विदुरो यन्मां धर्मात्मा दिव्यदर्शनः ।&#x9;012a&lt;br&gt;&#xA;दुर्योधनापराधेन कुलं ते विनशिष्यति ॥&#x9;012c&lt;br&gt;&#xA;स्वस्ति चेदिच्छसे राजन्कुलस्य कुरु मे वचः ।&#x9;013a&lt;br&gt;&#xA;वध्यतामेष दुष्टात्मा मन्दो राजा सुयोधनः ॥&#x9;013c&lt;br&gt;&#xA;कर्णश्च शकुनिश्चैव नैनं पश्यतु कर्हिचित् ।&#x9;014a&lt;br&gt;&#xA;द्यूतसङ्घातमप्येषामप्रमादेन वारय ॥&#x9;014c&lt;br&gt;&#xA;अभिषेचय राजानं धर्मात्मानं युधिष्ठिरम् ।&#x9;015a&lt;br&gt;&#xA;स पालयिष्यति वशी धर्मेण पृथिवीमिमाम् ॥&#x9;015c&lt;br&gt;&#xA;अथ नेच्छसि राजानं कुन्तीपुत्रं युधिष्ठिरम् ।&#x9;016a&lt;br&gt;&#xA;&#39;विनाशमुपयास्तन्ति तव पुत्रा न संशयः ।&#39;&#x9;016c&lt;br&gt;&#xA;मेढीभूतः स्वयं राज्यं प्रतिगृह्णीष्व पार्थिव ॥&#x9;016e&lt;br&gt;&#xA;समं सर्वेषु भूतेषु वर्तमानं नराधिप ।&#x9;017a&lt;br&gt;&#xA;अनुजीवन्तु सर्वे त्वां ज्ञातयो ज्ञातिवर्धन्न ॥&#x9;017c&lt;br&gt;&#xA;एवं ब्रुवति कौन्तेय विदुरे दीर्घदर्शिनि ।&#x9;018a&lt;br&gt;&#xA;दुर्योधनमहं पापमन्ववर्तं वृथामतिः ॥&#x9;018c&lt;br&gt;&#xA;अश्रुत्वा तस्य धीरस्य वाक्यानि मधुराण्यहम् ।&#x9;019a&lt;br&gt;&#xA;फलं प्राप्य महद्दुःखं निमग्नः शोकसागरे ॥&#x9;019c&lt;br&gt;&#xA;वृद्धौ हि तेऽद्य पितरौ पश्य नौ दुःखितौ नृप ।&#x9;020a&lt;br&gt;&#xA;न शोचितव्यं भवता पश्यामीह जनाधिप ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;धृतराष्ट्रेण समाश्वासनेऽपि तूष्णीं तिष्ठन्तो युधिष्ठिरस्य कृष्णेन परिसान्त्वनम् ॥ 1 ॥ पुनर्भीष्मद्रोणकर्णमारणानुस्मरणविषादेनारण्यगमनाय कृष्णानुज्ञानमाकाङ्क्षमाणस्य युधिष्ठिरस्य व्यासेन परिसान्त्वनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमुक्तस्तु राजाऽसौ धृतराष्ट्रेण धीमता ।&#x9;001a&lt;br&gt;&#xA;तूष्णीम्बभूव मेधावी तमुवाचाथ केशवः ॥&#x9;001c&lt;br&gt;&#xA;अतीव मनसा शोकः क्रियमाणो जनाधिप ।&#x9;002a&lt;br&gt;&#xA;सन्तपयति चैतस्य पूर्वप्रेतान्पितामहान् ॥&#x9;002c&lt;br&gt;&#xA;यजस्व विविधैर्यज्ञैर्बहुभिः स्वाप्तदक्षिणैः ।&#x9;003a&lt;br&gt;&#xA;देवांस्तर्पय सोमेन स्वधया च पितॄनपि ॥&#x9;003c&lt;br&gt;&#xA;अतिथीनन्नपानेन कामैरन्यैरकिञ्चनान् ।&#x9;004a&lt;br&gt;&#xA;&#39;त्वद्विधस्य महाबुद्धे नैतदद्योपपद्यते ।&#39;&#x9;004c&lt;br&gt;&#xA;विदितं वेदितव्यं ते कर्तव्यमपि ते कृतम् ॥&#x9;004e&lt;br&gt;&#xA;श्रुताश्च राजधर्मास्ते भीष्माद्भागीरथीसुतात् ।&#x9;005a&lt;br&gt;&#xA;कृष्णद्वैपायनाच्चैव नारदाद्विदुरात्तथा ॥&#x9;005c&lt;br&gt;&#xA;नेमामर्हसि मूढानां वृत्तिं त्वमनुवर्तितुम् ।&#x9;006a&lt;br&gt;&#xA;पितृपैतामहं वृत्तमास्थाय धुरमुद्वह ॥&#x9;006c&lt;br&gt;&#xA;युक्तं हि यशसा क्षात्रं स्वर्गं प्राप्तुमसंशयम् ।&#x9;007a&lt;br&gt;&#xA;नहि कश्चिद्धि शूराणां निहतोऽत्र पराङ्मुखः ॥&#x9;007c&lt;br&gt;&#xA;त्यज शोकं महाराज भवितव्यं हि तत्तथा ।&#x9;008a&lt;br&gt;&#xA;न शक्यास्ते पुनर्द्रष्टुं त्वया येऽस्मिन्रणे हताः ॥&#x9;008c&lt;br&gt;&#xA;एतावदुक्त्वा गोविन्दो धर्मराजं युधिष्ठिरम् ।&#x9;009a&lt;br&gt;&#xA;विरराम महातेजास्तमुवाच युधिष्ठिरः ॥&#x9;009c&lt;br&gt;&#xA;गोविन्द मयि या प्रीतिस्तव सा विदिता मम ।&#x9;010a&lt;br&gt;&#xA;सौहृदेन तथा प्रेम्णा सदा मय्यनुकम्पसे ॥&#x9;010c&lt;br&gt;&#xA;प्रियं तु मे स्यात्सुमहत्कृतं चक्रगदाधर ।&#x9;011a&lt;br&gt;&#xA;श्रीमन्प्रीतेन मनसा सर्वं यादवनन्दन ॥&#x9;011c&lt;br&gt;&#xA;यदि मामनुजानीयाद्भवान्गन्तुं तपोवनम् ।&#x9;012a&lt;br&gt;&#xA;&#39;कृतकृत्यो भविष्यामि इति मे निश्चिता मतिः&#39; ॥&#x9;012c&lt;br&gt;&#xA;न हि शान्तिं प्रपश्यामि पातयित्वा पितामहम् ।&#x9;013a&lt;br&gt;&#xA;&#39;नृशंसः पुरुषव्याघ्रं गुरुं वीर्यबलान्वितम् ।&#39;&#x9;013c&lt;br&gt;&#xA;कर्णं च पुरुषव्याघ्रं सङ्ग्रामेष्वपलायिनम् ॥&#x9;013e&lt;br&gt;&#xA;कर्मणा येन मुच्येयमस्मात्क्रूरादरिन्दम ।&#x9;014a&lt;br&gt;&#xA;कर्मणा तद्विधत्स्वेह येन शुध्यति मे मनः ॥&#x9;014c&lt;br&gt;&#xA;तमेवंवादिनं पार्थं व्यासः प्रोवाच धर्मवित् ।&#x9;015a&lt;br&gt;&#xA;सान्त्वयन्सुमहातेजाः शुभं वचनमर्थवत् ॥&#x9;015c&lt;br&gt;&#xA;सुकृता ते मतिस्तात पुनर्बाल्येन मुह्यसे ।&#x9;016a&lt;br&gt;&#xA;किमाकाशे वयं सर्वे प्रलपामो मुहुर्मुहुः ॥&#x9;016c&lt;br&gt;&#xA;विदिताः क्षत्रधर्मास्ते येषां युद्धेन जीविका ।&#x9;017a&lt;br&gt;&#xA;तथा प्रवृत्तो नृपतिर्नाधिबन्धेन युज्यसे ॥&#x9;017c&lt;br&gt;&#xA;मोक्षधर्माश्च निखिला याथातथ्येन ते श्रुताः ।&#x9;018a&lt;br&gt;&#xA;&#39;यथा वै कामजां मायां परित्युक्तं त्वमर्हसि ॥&#39;&#x9;018c&lt;br&gt;&#xA;असकृच्चापि सन्देहाश्छिन्नास्ते कामजा मया ।&#x9;019a&lt;br&gt;&#xA;अश्रद्दधानो दुर्मेधा लुप्तस्मृतिरसि ध्रुवम् ॥&#x9;019c&lt;br&gt;&#xA;मैवं भव न ते युक्तमिदमज्ञानमीदृशम् ॥&#x9;020ac&lt;br&gt;&#xA;प्रायश्चित्तानि सर्वाणि विदितानि च तेऽनघ ।&#x9;021a&lt;br&gt;&#xA;राजधर्माश्च ते सर्वे दानधर्माश्च ते श्रुताः ॥&#x9;021c&lt;br&gt;&#xA;स कथं सर्वधर्मज्ञः सर्वागमविशारदः ।&#x9;022a&lt;br&gt;&#xA;परिमुह्यसि भूयस्त्वमज्ञानादिव भारत ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;व्यासेन युधिष्ठिरं प्रति पुरुषकर्मणामीश्वरप्रेरणायत्ततया दोषानापादकत्वकथनपूर्वकं तदभ्युपगमेनापि पापापनोदायाश्वमेधादिविधानम् ॥ 1 ॥ युधिष्ठिरेण स्वस्य तावद्द्रव्याभावनिवेदने व्यासेन तं प्रति हिमवति गिरौ विद्यमानमरुत्तयागावशिष्टद्रव्यानयनेनाश्वमेधकरणचोदना ॥ 2 ॥&lt;/p&gt;&#xA;&lt;p&gt;व्यास उवाच ।&#x9;001&lt;br&gt;&#xA;युधिष्ठिर तव प्रज्ञा न सम्यगिति मे मतिः ।&#x9;001a&lt;br&gt;&#xA;न हि कश्चित्स्वयं मर्त्यः स्ववशः कुरुते क्रियाम् ॥&#x9;001c&lt;br&gt;&#xA;ईश्वरेण च युक्तोऽयं साध्वसाधु च मानवः ।&#x9;002a&lt;br&gt;&#xA;करोत्यसुकरं कर्म तत्र का परिदेवना ॥&#x9;002c&lt;br&gt;&#xA;आत्मानं मन्यसे चाथ पापकर्माणमन्ततः ।&#x9;003a&lt;br&gt;&#xA;शृणु तत्र यथा पापमपकृष्येत भारत ॥&#x9;003c&lt;br&gt;&#xA;तपोभिः क्रतुभिश्चैव दानेन च युधिष्ठिर ।&#x9;004a&lt;br&gt;&#xA;तरन्ति नित्यं पुरुषा ये स्म पापानि कुर्वते ॥&#x9;004c&lt;br&gt;&#xA;यज्ञेन तपसा चैव दानेन च नराधिप ।&#x9;005a&lt;br&gt;&#xA;पूयन्ते नरशार्दूल नरा दुष्कृतकारिणः ॥&#x9;005c&lt;br&gt;&#xA;असुराश्च सुराश्चैव पुण्यहेतोर्मखक्रियाम् ।&#x9;006a&lt;br&gt;&#xA;प्रवर्तन्ते महात्मानस्तस्माद्यज्ञः परायणम् ॥&#x9;006c&lt;br&gt;&#xA;यज्ञैरेव महात्मानो बभूवुरधिकाः सुराः ।&#x9;007a&lt;br&gt;&#xA;ततो देवाः क्रियावन्तो दानवानभ्यधर्षयन् ॥&#x9;007c&lt;br&gt;&#xA;राजसूयाश्वमेधौ च सर्वमेधं च भारत ।&#x9;008a&lt;br&gt;&#xA;नरमेधं च नृपते त्वमाहर युधिष्ठिर ॥&#x9;008c&lt;br&gt;&#xA;यजस्व वाजिमेधेन विधिवद्दक्षिणावता ।&#x9;009a&lt;br&gt;&#xA;बहुकामान्नवित्तेन रामो दाशरथिर्यथा ॥&#x9;009c&lt;br&gt;&#xA;यथा च भरतो राजा दौष्यन्तिः पृथिवीपतिः ।&#x9;010a&lt;br&gt;&#xA;शाकुन्तलो महावीर्यस्तव पूर्वपितामहः ॥&#x9;010c&lt;br&gt;&#xA;युधिष्ठिर उवाच ।&#x9;011&lt;br&gt;&#xA;असंशयं वाजिमेधः पारयेत्पृथिवीमपि ।&#x9;011a&lt;br&gt;&#xA;अभिप्रायस्तु मे कश्चित्तं त्वं श्रोतुमिहार्हसि ॥&#x9;011c&lt;br&gt;&#xA;इमं ज्ञातिवधं कृत्वा सुमहान्तं द्विजोत्तम ।&#x9;012a&lt;br&gt;&#xA;&#39;अहमाराधयिष्यामि कथं शोकपरायणः ।&#39;&#x9;012c&lt;br&gt;&#xA;दानमल्पं न शक्नोमि दातुं वित्तं च नास्ति मे ॥&#x9;012e&lt;br&gt;&#xA;न तु बालानिमान्दीनानुत्सहे वसु याचितुम् ।&#x9;013a&lt;br&gt;&#xA;तथैवाऽऽद्रविणान्कृच्छ्रे वर्तमानान्नृपात्मजान् ॥&#x9;013c&lt;br&gt;&#xA;स्वयं विनाश्य पृथिवीं यज्ञार्थं द्विजसत्तम ।&#x9;014a&lt;br&gt;&#xA;करमाहारयिष्यामि कथं शोकपरायणः ॥&#x9;014c&lt;br&gt;&#xA;दुर्योधनापराधेन वसुधायां नराधिपाः ।&#x9;015a&lt;br&gt;&#xA;प्रनष्टा योजयित्वाऽस्मानकीर्त्या मुनिसत्तम ॥&#x9;015c&lt;br&gt;&#xA;दुर्योधनेन पृथिवी क्षपिता जयकारणात् ।&#x9;016a&lt;br&gt;&#xA;कोशश्चापि विशीर्णोऽसौ धार्तराष्ट्रस्य दुर्मतेः ॥&#x9;016c&lt;br&gt;&#xA;पृथिवी दक्षिणा चात्र वाजिमेधे महाक्रतौ ।&#x9;017a&lt;br&gt;&#xA;विद्वद्भिः परिदृष्टोऽयं शिष्टो विधिविपर्ययः ॥&#x9;017c&lt;br&gt;&#xA;न च प्रतिनिधिं कर्तुं चिकीर्षामि तपोधन ।&#x9;018a&lt;br&gt;&#xA;अत्र मे भगवन्सम्यक्साचिव्यं कर्तुमर्हसि ॥&#x9;018c&lt;br&gt;&#xA;एवमुक्तस्तु पार्थेन कृष्णद्वैपायनस्तदा ।&#x9;019a&lt;br&gt;&#xA;मुहूर्तमनुसञ्चिन्त्य धर्मराजानमब्रवीत् ॥&#x9;019c&lt;br&gt;&#xA;कोशश्चापि विशीर्णोऽयं परिपूर्णो भविष्यति ।&#x9;020a&lt;br&gt;&#xA;विद्यते द्रविणं पार्थ गिरौ हिमवति स्थितम् ॥&#x9;020c&lt;br&gt;&#xA;उत्सृष्टं ब्राह्मणैर्यज्ञे मरुत्तस्य महीपते ।&#x9;021a&lt;br&gt;&#xA;तदानयस्व कौन्तेय पर्याप्तं तद्भविष्यति ॥&#x9;021c&lt;br&gt;&#xA;युधिष्ठिर उवाच ।&#x9;022&lt;br&gt;&#xA;कथं यज्ञे मरुत्तस्य द्रविणं तत्समाचितम् ।&#x9;022a&lt;br&gt;&#xA;कस्मिंश्च काले स नृपो बभूव ददतांवर ॥&#x9;022c&lt;br&gt;&#xA;व्यास उवाच ।&#x9;023&lt;br&gt;&#xA;यदि शुश्रूषसे पार्थ शृणु कारन्धमं नृपम् ।&#x9;023a&lt;br&gt;&#xA;यस्मिन्काले महावीर्यः स राजाऽऽसीन्महाधनः ॥ ॥&#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/004/</guid>
      <description>&lt;p&gt;अध्यायः 004&lt;/p&gt;&#xA;&lt;p&gt;व्यासेन युधिष्ठिरं प्रति संवर्तमरुत्तीयोपाख्यानकथनारम्भः ॥ 1 ॥ मरुत्तेन राज्ञा हिमवदुत्तरपार्श्वे सौवणैंरेव कुण्डभाण्डाद्युपकरणैर्यज्ञारम्भः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;शुश्रूषे तस्य धर्मज्ञ राजर्षेः परिकीर्तनम् ।&#x9;001a&lt;br&gt;&#xA;द्वैपायन मरुत्तस्य कथां प्रब्रूहि मेऽनघ ॥&#x9;001c&lt;br&gt;&#xA;व्यास उवाच ।&#x9;002&lt;br&gt;&#xA;आसीत्कृतयुगे तात मनुर्दण्डिधरः प्रभुः ।&#x9;002a&lt;br&gt;&#xA;तस्य पुत्रो महोष्वासः प्रजातिरभवन्नृपः ॥&#x9;002c&lt;br&gt;&#xA;प्रजातेरभवत्पुत्रः क्षुत इत्यभिविश्रुतः ।&#x9;003a&lt;br&gt;&#xA;क्षुतस्य पुत्र इक्ष्वाकुर्महीपालोऽभवत्प्रभुः ॥&#x9;003c&lt;br&gt;&#xA;तस्य पुत्रशतं राजन्नासीत्परमधार्मिकम् ।&#x9;004a&lt;br&gt;&#xA;तांस्तु सर्वान्महीपालानिक्ष्वाकुरकरोत्प्रभुः ॥&#x9;004c&lt;br&gt;&#xA;तेषां ज्येष्ठस्तु विंशोऽभूत्प्रतिमानं धनुष्मताम् ।&#x9;005a&lt;br&gt;&#xA;विंशस्य पुत्रः कल्याणो विविंशो नाम भारत ॥&#x9;005c&lt;br&gt;&#xA;विविंशस्य सुता राजन्बभूवुर्दश पञ्च च ।&#x9;006a&lt;br&gt;&#xA;सर्वे धनुषि विक्रान्ता ब्रह्मण्याः सत्यवादिनः ॥&#x9;006c&lt;br&gt;&#xA;दानधर्मरताः शान्ताः सततं प्रियवादिनः ।&#x9;007a&lt;br&gt;&#xA;तेषां ज्येष्ठः खनीनेत्रः स तान्सर्वानपीडयत् ॥&#x9;007c&lt;br&gt;&#xA;खनीनेत्रस्तु विक्रान्तो जित्वा राज्यमकण्टकम् ।&#x9;008a&lt;br&gt;&#xA;नाशकद्रक्षितुं राज्यं नान्वरज्यन्त तं प्रजाः ॥&#x9;008c&lt;br&gt;&#xA;तमपास्य च तद्राज्ये तस्य पुत्रं सुवर्चसम् ।&#x9;009a&lt;br&gt;&#xA;अभ्यषिञ्चन्त राजेन्द्र मुदिता ह्यभवंस्तदा ॥&#x9;009c&lt;br&gt;&#xA;स पितुर्विक्रियां दृष्ट्वा राज्यान्निरसनं च तत् ।&#x9;010a&lt;br&gt;&#xA;नियतो वर्तयामास प्रजाहितचिकीर्षया ॥&#x9;010c&lt;br&gt;&#xA;ब्रह्मण्यः सत्यवादी च शुचिः शमदमान्वितः ।&#x9;011a&lt;br&gt;&#xA;प्रजास्तं चान्वरज्यन्त धर्मनित्यं मनस्विनम् ॥&#x9;011c&lt;br&gt;&#xA;तस्य धर्मप्रवृत्तस्य व्यशीर्यत्कोशवाहनम् ।&#x9;012a&lt;br&gt;&#xA;तं क्षीणकोशं सामन्ताः समन्तात्पर्यपीडयन् ॥&#x9;012c&lt;br&gt;&#xA;स पीड्यमानो बहुभिः क्षीणकोशाश्ववाहनः ।&#x9;013a&lt;br&gt;&#xA;आर्तिमार्च्छत्परां राजा सह भृत्यैः पुरेण च ॥&#x9;013c&lt;br&gt;&#xA;न चैनमभिहन्तुं ते शक्नुवन्ति बलक्षये ।&#x9;014a&lt;br&gt;&#xA;सम्यग्वृत्तो हि राजा स धर्मनित्यो युधिष्ठिर ॥&#x9;014c&lt;br&gt;&#xA;यदा तु परमामार्तिं गतोऽसौ सपुरो नृपः ।&#x9;015a&lt;br&gt;&#xA;ततः प्रदध्मौ स करं प्रादुरासीत्ततो बलम् ॥&#x9;015c&lt;br&gt;&#xA;ततस्तानजयत्सर्वान्प्रातिसीमान्नराधिपान् ।&#x9;016a&lt;br&gt;&#xA;एतस्मात्कारणाद्राजन्विश्रुतः स करन्धमः ॥&#x9;016c&lt;br&gt;&#xA;आवीक्षित्तस्य पुत्रोऽभूत्त्रेतायुगमुखे पुरा ।&#x9;017a&lt;br&gt;&#xA;इन्द्रादनवरः श्रीमान्देवैरपि सुदुर्जयः ॥&#x9;017c&lt;br&gt;&#xA;&#39;कारन्धम इति ख्यातो बभूव जगतीपतिः ।&#39;&#x9;018a&lt;br&gt;&#xA;तस्य सर्वे महीपाला वर्तन्ते स्म वशे तदा ।&#x9;018c&lt;br&gt;&#xA;स हि सम्राडभूत्तेषां वृत्तेन च बलेन च ॥&#x9;018e&lt;br&gt;&#xA;अविक्षिन्नाम धर्मात्मा शौर्येणेन्द्रसमोऽभवत् ।&#x9;019a&lt;br&gt;&#xA;यज्ञशीलो धर्मरतिर्धृतिमान्संयतेन्द्रियः ॥&#x9;019c&lt;br&gt;&#xA;तेजसाऽऽदित्यसदृशः क्षमया पृथिवीसमः ।&#x9;020a&lt;br&gt;&#xA;बृहस्पतिसमो बुद्ध्या हिमवानिव सुस्थिरः ॥&#x9;020c&lt;br&gt;&#xA;कर्मणा मनसा वाचा दमेन प्रशमेन च ।&#x9;021a&lt;br&gt;&#xA;मनांस्याराधयामास प्रजानां स महीपतिः ॥&#x9;021c&lt;br&gt;&#xA;य ईजे हयमेधानां शतेन विधिवत्प्रभुः ।&#x9;022a&lt;br&gt;&#xA;याजयामास यं विद्वान्स्वयमेवाङ्गिराः प्रभुः ॥&#x9;022c&lt;br&gt;&#xA;तस्य पुत्रोऽतिचक्राम पितरं गुणवत्तया ।&#x9;023a&lt;br&gt;&#xA;मरुत्तो नाम धर्मज्ञश्चक्रवर्ती महायशाः ।&#x9;023c&lt;br&gt;&#xA;नागायुतसमप्राणः साक्षाद्विष्णुरिवापरः ॥&#x9;023e&lt;br&gt;&#xA;स यक्ष्यमाणो धर्मात्मा शातकुम्भमयान्युत ।&#x9;024a&lt;br&gt;&#xA;कारयामास शुभ्राणि भाजनानि सहस्रशः ॥&#x9;024c&lt;br&gt;&#xA;मेरुं पर्वतमासाद्य हिमवत्पार्श्व उत्तरे ।&#x9;025a&lt;br&gt;&#xA;काञ्चनः सुमहान्पादस्तत्र कर्म चकार सः ॥&#x9;025c&lt;br&gt;&#xA;ततः कुण्डानि पात्रीश्च पिठराण्यासनानि च ।&#x9;026a&lt;br&gt;&#xA;चक्रुः सुवर्णकर्तारो येषां सङ्ख्या न विद्यते ॥&#x9;026c&lt;br&gt;&#xA;तस्यैव च समीपे तु यज्ञवाटो बभूव ह ।&#x9;027a&lt;br&gt;&#xA;ईजे तत्र स धर्मात्मा विधिवत्पृथिवीपतिः ।&#x9;027c&lt;br&gt;&#xA;मरुत्तः सहितैः सर्वैः प्रजापालैर्नराधिपः ॥ ॥&#x9;027e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/005/</guid>
      <description>&lt;p&gt;अध्यायः 005&lt;/p&gt;&#xA;&lt;p&gt;अङ्गीरसः पुत्रेण संवर्तेनाकारणवैरिणः स्वाग्रजन्मनो बृहस्पतेरुपद्रवासहनेन सर्वस्वत्यागपूर्वकमरण्यप्रवेशः ॥ 1 ॥ इन्द्रेण स्वातिशायिनि मरुत्ते राजनि स्पर्धया बृहस्पतिसाचिव्येन ततोप्यतिशयलिप्सया मरुत्तपुरोहितस्य बृहस्पतेर्भेदोपायेन वशीकरणम् ॥ 2 ॥ बृहस्पतिनेन्द्रम्प्रति मरुत्तस्य स्वेनायाजनप्रतिज्ञानम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कथंवीर्यः समभवत्स राजा ददतांवरः ।&#x9;001a&lt;br&gt;&#xA;कथं च जातरूपेण समयुज्यत वै नृपः ॥&#x9;001c&lt;br&gt;&#xA;क्व च तत्साम्प्रतं द्रव्यं भगवन्नवतिष्ठते ।&#x9;002a&lt;br&gt;&#xA;कथं च शक्यमस्माभिस्तदवाप्तुं तपोधन ॥&#x9;002c&lt;br&gt;&#xA;व्यास उवाच ।&#x9;003&lt;br&gt;&#xA;असुराश्चैव देवाश्च दक्षस्याऽऽसन्प्रजापतेः ।&#x9;003a&lt;br&gt;&#xA;अपत्यं बहुलं तात तेऽस्पर्धन्त परस्परम् ॥&#x9;003c&lt;br&gt;&#xA;तथैवाऽऽङ्गिरसः पुत्रौ पितृतुल्यौ बभूवतुः ।&#x9;004a&lt;br&gt;&#xA;बृहस्पतिर्बृहत्तेजाः संवर्तश्च तपोधनः ॥&#x9;004c&lt;br&gt;&#xA;तावति स्पर्धिनौ राजन्पृथगास्तां परस्परम् ।&#x9;005a&lt;br&gt;&#xA;बृहस्पतिः स संवर्तं बाधते स्म पुनःपुनः ॥&#x9;005c&lt;br&gt;&#xA;स बाध्यमानः सततं भ्रात्रा ज्येष्ठेन भारत ।&#x9;006a&lt;br&gt;&#xA;अर्थानुत्सृज्य दिग्वासा वने वासमरोचयत् ॥&#x9;006c&lt;br&gt;&#xA;वासवोऽप्यसुरान्सर्वान्विजित्य च निपात्य च ।&#x9;007a&lt;br&gt;&#xA;इन्द्रत्वं प्राप्य लोकेषु ततो वव्रे पुरोहितम् ॥&#x9;007c&lt;br&gt;&#xA;पुत्रमङ्गिरसो ज्येष्ठं विप्रज्येष्ठं बृहस्पतिम् ।&#x9;008a&lt;br&gt;&#xA;याज्यस्त्वङ्गिरसः पूर्वमासीद्राजा करन्धमः ॥&#x9;008c&lt;br&gt;&#xA;वीर्येणाप्रतिमो लोके वृत्तेन च बलेन च ।&#x9;009a&lt;br&gt;&#xA;शतक्रतुरिवौजस्वी धर्मात्मा संशितव्रतः ।&#x9;009c&lt;br&gt;&#xA;वाहनं यस्य योधाश्च मित्राणि विविधानि च ।&#x9;010a&lt;br&gt;&#xA;शयनानि च मुख्यानि महार्हाणि च सर्वशः ॥&#x9;010c&lt;br&gt;&#xA;ध्यानादेवाभवद्राजन्मुखवातेन सर्वशः ।&#x9;011a&lt;br&gt;&#xA;स गुणैः पार्थिवान्सर्वान्वशे चक्रे नराधिपः ॥&#x9;011c&lt;br&gt;&#xA;सञ्जीव्य कालमिष्टं च सशरीरो दिवं गतः ।&#x9;012a&lt;br&gt;&#xA;बभूव तस्य पुत्रस्तु ययातिरिव धर्मवित् ॥&#x9;012c&lt;br&gt;&#xA;अविक्षिन्नाम शत्रुञ्जित्स वशे कृतवान्महीम् ।&#x9;013a&lt;br&gt;&#xA;विक्रमेण गुणैश्चैव पितेवाऽऽसीत्स पार्थिवः ॥&#x9;013c&lt;br&gt;&#xA;तस्य वासवतुल्योऽभून्मरुत्तो नाम वीर्यवान् ।&#x9;014a&lt;br&gt;&#xA;पुत्रस्तमनुरक्ताऽभूत्पृथिवी सागराम्बरा ॥&#x9;014c&lt;br&gt;&#xA;स्पर्धते स स्म सततं देवराजेन नित्यदा ।&#x9;015a&lt;br&gt;&#xA;वासवोऽपि मरुत्तेन स्पर्धते पाण्डुनन्दन ॥&#x9;015c&lt;br&gt;&#xA;शुचिः स गुणवानासीन्मरुत्तः पृथिवीपतिः ।&#x9;016a&lt;br&gt;&#xA;यतमानोऽपि यं शक्रो न विशेषयति स्म ह ॥&#x9;016c&lt;br&gt;&#xA;सोऽशक्नुवन्विशेषाय समाहूय बृहस्पतिम् ।&#x9;017a&lt;br&gt;&#xA;उवाचेदं वचो देवैः सहितो हरिवाहनः ॥&#x9;017c&lt;br&gt;&#xA;बृहस्पते मरुत्तस्य मा स्म कार्षीः कथञ्चन ।&#x9;018a&lt;br&gt;&#xA;दैवं कर्माथ पित्र्यं वा कर्ताऽसि मम चेत्प्रियम् ॥&#x9;018c&lt;br&gt;&#xA;अहं हि त्रिषु लोकेषु सुराणां च बृहस्पते ।&#x9;019a&lt;br&gt;&#xA;इन्द्रत्वं प्राप्तवानेको मरुत्तस्तु महीपतिः ॥&#x9;019c&lt;br&gt;&#xA;कथं ह्यमर्त्यं ब्रह्मंस्त्वं याजयित्वा सुराधिपम् ।&#x9;020a&lt;br&gt;&#xA;याजयेर्मृत्युसंयुक्तं मरुत्तमविशङ्कया ॥&#x9;020c&lt;br&gt;&#xA;मां वा वृणीष्व भद्रं ते मरुत्तं वा महीपतिम् ।&#x9;021a&lt;br&gt;&#xA;परित्यज्य मरुत्तं वा यथाजोषं भजस्व माम् ॥&#x9;021c&lt;br&gt;&#xA;एवमुक्तः स कौरव्य देवराज्ञा बृहस्पतिः ।&#x9;022a&lt;br&gt;&#xA;मुहूर्तमिव सञ्चिन्त्य देवराजानमब्रवीत् ॥&#x9;022c&lt;br&gt;&#xA;त्वं भूतानामधिपतिस्त्वयि लोकाः प्रतिष्ठिताः ।&#x9;023a&lt;br&gt;&#xA;नमुचेर्विश्वरूपस्य निहन्ता त्वं बलस्य च ॥&#x9;023c&lt;br&gt;&#xA;त्वमाजहर्थ देवानामेको वीरश्रियं पराम् ।&#x9;024a&lt;br&gt;&#xA;त्वं बिभर्षि भुवं द्यां च सदैव बलसूदन ॥&#x9;024c&lt;br&gt;&#xA;पौरोहित्यं कथं कृत्वा तव देवगणेश्वर ।&#x9;025a&lt;br&gt;&#xA;याजयेयमहं मर्त्यं मरुत्तं पाकशासन ॥&#x9;025c&lt;br&gt;&#xA;समाश्वसिहि देवेन्द्र नाहं मर्त्यस्य कर्हिचित् ।&#x9;026a&lt;br&gt;&#xA;ग्रहीष्यामि स्रुवं यज्ञे शृणु चेदं वचो मम ॥&#x9;026c&lt;br&gt;&#xA;हिरण्यरेता नोष्णः स्यात्परिवर्तेत मेदिनी ।&#x9;027a&lt;br&gt;&#xA;भासं तु न रविः कुर्यान्न तु सत्यं चलेन्मयि ॥&#x9;027c&lt;br&gt;&#xA;व्यास उवाच ।&#x9;028&lt;br&gt;&#xA;बृहस्पतिवचः श्रुत्वा शक्रो विगतमत्सरः ।&#x9;028a&lt;br&gt;&#xA;प्रशस्यैनं विवेशाथ स्वमेव भवनं तदा ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;बृहस्पतिना इन्द्रे स्वेन मरुत्तस्यायाजनप्रतिज्ञानश्रवणामर्षिणा मरुत्तेनि स्वयाजनप्रार्थेन तत्प्रत्याख्यानम् ॥ 1 ॥ ततः प्रतिनिवृत्तस्य मरुत्तस्य मध्येमार्गं नारदसमागमः ॥ 2 ॥ नारदचोदनया मरुत्तेन वाराणसीद्वारे स्वेन स्थापितकुणपावलोकनेन प्रलायमानं संवर्तं प्रत्यनुगमनम् ॥ 3 ॥ संवर्तेन तत्प्रतिनिवर्तनाय पांसुकर्दमप्रक्षेपेऽप्यनिवर्तमानं तमवलोक्य विजने न्यग्रोधमूले समुपवेशः ॥ 4 ॥&lt;/p&gt;&#xA;&lt;p&gt;व्यास उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;बृहस्पतेश्च संवादं मरुत्तस्य च धीमतः ॥&#x9;001c&lt;br&gt;&#xA;देवराजस्य समयं कृतमाङ्गिरसेन ह ।&#x9;002a&lt;br&gt;&#xA;श्रुत्वा मरुत्तो नृपतिर्मन्युमाहारयत्परम् ॥&#x9;002c&lt;br&gt;&#xA;सङ्कल्प्य मनसा यज्ञं करन्धमसुतात्मजः ।&#x9;003a&lt;br&gt;&#xA;बृहस्पतिमुपागम्य वाग्मी वचनमब्रवीत् ॥&#x9;003c&lt;br&gt;&#xA;भगवन्यन्मया पूर्वमभिगम्य तपोधन ।&#x9;004a&lt;br&gt;&#xA;कृतोऽभिसन्धिर्यज्ञस्य भवतो वचनाद्गुरो ॥&#x9;004c&lt;br&gt;&#xA;तमहं यष्टुमिच्छामि सम्भाराः सम्भृताश्च मे ।&#x9;005a&lt;br&gt;&#xA;याज्योऽस्मि भवतः साधो तत्प्राप्नुहि विधत्स्व च ॥&#x9;005c&lt;br&gt;&#xA;बृहस्पतिरुवाच ।&#x9;006&lt;br&gt;&#xA;न कामये याजयितुं त्वामहं पृथिवीपते ।&#x9;006a&lt;br&gt;&#xA;वृतोऽस्मि देवराजेन प्रतिज्ञातं च तस्य मे ॥&#x9;006c&lt;br&gt;&#xA;मरुत्त उवाच ।&#x9;007&lt;br&gt;&#xA;पित्र्यमस्मि तव क्षेत्रं बहुमन्ये च ते भृशम् ।&#x9;007a&lt;br&gt;&#xA;तवास्मि याज्यतां प्राप्तो भजमानं भजस्व माम् ॥&#x9;007c&lt;br&gt;&#xA;बृहस्पतिरुवाच ।&#x9;008&lt;br&gt;&#xA;अमर्त्यं याजयित्वाऽहं याजयिष्ये कथं नरम् ।&#x9;008a&lt;br&gt;&#xA;मरुत्त गच्छ वा मा वा निवृत्तोऽस्म्यद्य याजनात् ॥&#x9;008c&lt;br&gt;&#xA;न त्वां याजयिताऽस्म्यद्य वृणु यं त्वमिहेच्छसि ।&#x9;009a&lt;br&gt;&#xA;उपाध्यायं महाबाहो यस्ते यज्ञं करिष्यति ॥&#x9;009c&lt;br&gt;&#xA;व्यास उवाच ।&#x9;010&lt;br&gt;&#xA;एवमुक्तस्तु नृपतिर्मरुत्तो व्रीडितोऽभवत् ।&#x9;010a&lt;br&gt;&#xA;प्रत्यागच्छन्सुसंविग्नो ददर्श पथि नारदम् ॥&#x9;010c&lt;br&gt;&#xA;देवर्षिणा समागम्य नारदेनि स पार्थिवः ।&#x9;011a&lt;br&gt;&#xA;विधिवत्प्राञ्जलिस्तस्थावथैनं नारदोऽब्रवीत् ॥&#x9;011c&lt;br&gt;&#xA;राजर्षे नातिहृष्टोऽसि कच्चित्क्षेमं तवानघ ।&#x9;012a&lt;br&gt;&#xA;क्व गतोऽसि कुतश्चेदमप्रीतिस्थानमागतम् ॥&#x9;012c&lt;br&gt;&#xA;श्रोतव्यं चेन्मया राजन्ब्रूहि मे पार्थिवर्षभ ।&#x9;013a&lt;br&gt;&#xA;व्यपनेष्यामि ते मन्युं सर्वयत्नैर्नराधिप ॥&#x9;013c&lt;br&gt;&#xA;एवमुक्तो मरुत्तः स नारदेन महर्षिणा ।&#x9;014a&lt;br&gt;&#xA;विप्रलम्भमुपाध्यायात्सर्वज्ञे तं न्यवेदयत् ॥&#x9;014c&lt;br&gt;&#xA;मरुत्त उवाच ।&#x9;015&lt;br&gt;&#xA;गतोऽस्म्यङ्गिरसः पुत्रं देवाचार्यं बृहस्पतिम् ।&#x9;015a&lt;br&gt;&#xA;यज्ञार्थमृत्विजं प्रष्टुं स च मां नाभ्यनन्दत ॥&#x9;015c&lt;br&gt;&#xA;प्रत्याख्यातश्च तेनाहं जीवितुं नाद्य कामये ।&#x9;016a&lt;br&gt;&#xA;परित्यक्तश्च गुरुणा दूषितश्चास्मि नारद ॥&#x9;016c&lt;br&gt;&#xA;व्यास उवाच ।&#x9;017&lt;br&gt;&#xA;एवमुक्तस्तु राज्ञा स नारदः प्रत्युवाच ह ।&#x9;017a&lt;br&gt;&#xA;आविक्षितं महाराज वाचा सञ्जीवयन्निव ॥&#x9;017c&lt;br&gt;&#xA;राजन्नङ्गिरसः पुत्रः संवर्तो नाम धार्मिकः ।&#x9;018a&lt;br&gt;&#xA;चङ्क्रमीति दिशः सर्वा दिग्वासा मोहयन्प्रजाः ॥&#x9;018c&lt;br&gt;&#xA;तं गच्छ यदि याज्यं त्वां न वाञ्छति बृहस्पतिः ।&#x9;019a&lt;br&gt;&#xA;प्रसन्नस्त्वां महातेजाः संवर्तो याजयिष्यति ॥&#x9;019c&lt;br&gt;&#xA;मरुत्त उवाच ।&#x9;020&lt;br&gt;&#xA;सञ्जीवितोऽहं भवता वाक्येनानेन नारद ।&#x9;020a&lt;br&gt;&#xA;पश्येयं क्व नु संवर्तं शंस मे वदतांवर ॥&#x9;020c&lt;br&gt;&#xA;कथं च तस्मै वर्तेयं कथं मां न परित्यजेत् ।&#x9;021a&lt;br&gt;&#xA;प्रत्याख्यातश्च तेनापि नाहं जीवितुमुत्सहे ॥&#x9;021c&lt;br&gt;&#xA;नारद उवाच ।&#x9;022&lt;br&gt;&#xA;उन्मत्तवेषं बिभ्रत्स चङ्क्रमीति यथासुखम् ।&#x9;022a&lt;br&gt;&#xA;वाराणसीं तु नगरीमभीक्ष्णमुपसेवते ॥&#x9;022c&lt;br&gt;&#xA;तस्या द्वारं समासाद्य न्यसेथाः कुणपं क्वचित् ।&#x9;023a&lt;br&gt;&#xA;तं दृष्ट्वा यो निवर्तेत संवर्तः स महीपते ॥&#x9;023c&lt;br&gt;&#xA;तं पृष्ठतोऽनुगच्छेथा यत्र गच्छेत्स वीर्यवान् ।&#x9;024a&lt;br&gt;&#xA;तमेकान्ते समासाद्य प्राञ्जलिः शरणं व्रजेः ॥&#x9;024c&lt;br&gt;&#xA;पृच्छेत्त्वां यदि केनाहं तवाऽऽख्यात इति स्म ह ।&#x9;025a&lt;br&gt;&#xA;ब्रूयास्त्वं नारदेनेति स कुत्र इति शत्रुहन् ॥&#x9;025c&lt;br&gt;&#xA;स चेत्त्वामनुयुञ्जीत ममानुगमनेप्सया ।&#x9;026a&lt;br&gt;&#xA;शंसेथा वह्निमारूढं मामपि त्वमशङ्कया ॥&#x9;026c&lt;br&gt;&#xA;व्यास उवाच ।&#x9;027&lt;br&gt;&#xA;स तथेति प्रतिश्रुत्य पूजयित्वा च नारदम् ।&#x9;027a&lt;br&gt;&#xA;अभ्यनुज्ञाय राजर्षिर्ययौ वाराणसीं पुरीम् ॥&#x9;027c&lt;br&gt;&#xA;तत्र गत्वा यथोक्तं स पुर्या द्वारे महायशाः ।&#x9;028a&lt;br&gt;&#xA;कुणपं स्थापयामास नारदस्य वचः स्मरन् ॥&#x9;028c&lt;br&gt;&#xA;यौगपद्येन विप्रश्च पुरीद्वारमथाविशत् ।&#x9;029a&lt;br&gt;&#xA;ततः स कुणपं दृष्ट्वा सहसा सन्न्यवर्तत ॥&#x9;029c&lt;br&gt;&#xA;स तं निवृत्तमालक्ष्य प्राञ्जलिः पृष्ठतोऽन्वगात् ।&#x9;030a&lt;br&gt;&#xA;आविक्षितो महीपालः संवर्तमुपशिक्षितुम् ॥&#x9;030c&lt;br&gt;&#xA;स च तं विजने दृष्ट्वा पांसुभिः कर्दमेन च ।&#x9;031a&lt;br&gt;&#xA;श्लेष्मणा चैव राजानं ष्ठीवनैश्च समाकिरत् ॥&#x9;031c&lt;br&gt;&#xA;स तथा बाध्यमानो वै संवर्तेन महीपतिः ।&#x9;032a&lt;br&gt;&#xA;अन्वगादेव तमृषिं प्राञ्जलिः सम्प्रसादयन् ॥&#x9;032c&lt;br&gt;&#xA;ततो निवर्त्य संवर्तः परिश्रान्त उपाविशत् ।&#x9;033a&lt;br&gt;&#xA;शीतलच्छायमासाद्य न्यग्रोधं बहुशाखिनम् ॥ ॥&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;संवर्तमरुत्तसंवादः ॥ 1 ॥ संवर्तेन समयबन्धनपूर्वकं मरुत्तं प्रति याजनप्रतिज्ञानम् ॥ 2 ॥&lt;/p&gt;&#xA;&lt;p&gt;संवर्त उवाच ।&#x9;001&lt;br&gt;&#xA;कथमस्मि त्वया ज्ञातः केन वा कथितोऽस्मि ते ।&#x9;001a&lt;br&gt;&#xA;एतदाचक्ष्व मे तत्त्वमिच्छसे चेन्मम प्रियम् ॥&#x9;001c&lt;br&gt;&#xA;सत्यं ते ब्रुवतः सर्वे सम्पत्स्यन्ते मनोरथाः ।&#x9;002a&lt;br&gt;&#xA;मिथ्या च ब्रुवतो मूर्धा शतधा ते स्फुटिष्यति ॥&#x9;002c&lt;br&gt;&#xA;मरुत्त उवाच ।&#x9;003&lt;br&gt;&#xA;नारदेन भवान्मह्यमाख्यातो ह्यटता पथि ।&#x9;003a&lt;br&gt;&#xA;गुरुपुत्रो ममेति त्वं ततो मे प्रीतिरुत्तमा ॥&#x9;003c&lt;br&gt;&#xA;संवर्त उवाच ।&#x9;004&lt;br&gt;&#xA;सत्यमेतद्भवानाह स मां जानाति सत्रिणम् ।&#x9;004a&lt;br&gt;&#xA;कथयस्व तदेतन्मे क्वनु सम्प्रति नारदः ॥&#x9;004c&lt;br&gt;&#xA;मरुत उवाच ।&#x9;005&lt;br&gt;&#xA;भवन्तं कथयित्वा तु मम देवर्षिसत्तमः ।&#x9;005a&lt;br&gt;&#xA;ततो मामभ्यनुज्ञाय प्रविष्टो हव्यवाहनम् ॥&#x9;005c&lt;br&gt;&#xA;व्यास उवाच ।&#x9;006&lt;br&gt;&#xA;श्रुत्वा तु पार्थिवस्यैत्संवर्तः प्रमुदं गतः ।&#x9;006a&lt;br&gt;&#xA;एतावदहमप्येवं शक्नुयामिति सोऽब्रवीत् ॥&#x9;006c&lt;br&gt;&#xA;ततो मरुत्तमुन्मत्तो वाचा निर्भर्त्सयन्निव ।&#x9;007a&lt;br&gt;&#xA;रूक्षया ब्राह्मणो राजन्पुनःपुनरथाब्रवीत् ॥&#x9;007c&lt;br&gt;&#xA;वातप्रधानेन मया स्वचित्तवशवर्तिना ।&#x9;008a&lt;br&gt;&#xA;एवं विकृतरूपेण कथं याजितुमिच्छसि ॥&#x9;008c&lt;br&gt;&#xA;भ्राता मम समर्थश्च वासवेन च सङ्गतः ।&#x9;009a&lt;br&gt;&#xA;वर्तते याजने चैव तेन कर्माणि कारय ॥&#x9;009c&lt;br&gt;&#xA;गार्हस्थ्यं चैव याज्याश्च सर्वा गृह्याश्च देवताः ।&#x9;010a&lt;br&gt;&#xA;पूर्वजेन ममाऽऽक्षिप्तं शरीरं वर्जितं त्विदम् ॥&#x9;010c&lt;br&gt;&#xA;नाहं तेनाननुज्ञातस्त्वामाविक्षित कर्हिचित् ।&#x9;011a&lt;br&gt;&#xA;याजयेयं कथञ्चिद्वै स हि पूज्यतमो मम ॥&#x9;011c&lt;br&gt;&#xA;स त्वं बृहस्पतिं गच्छ तमनुज्ञाप्य चाव्रज ।&#x9;012a&lt;br&gt;&#xA;ततोऽहं याजयिष्ये त्वां यदि यष्टुमिहेच्छसि ॥&#x9;012c&lt;br&gt;&#xA;मरुत्त उवाच ।&#x9;013&lt;br&gt;&#xA;बृहस्पतिं गतः पूर्वमहं संवर्ते तच्छृणु ।&#x9;013a&lt;br&gt;&#xA;न मां कामयते याज्यं मुनिर्वासववारितः ॥&#x9;013c&lt;br&gt;&#xA;अमरं याज्यमासाद्य याजयिष्ये न मानुषम् ।&#x9;014a&lt;br&gt;&#xA;शक्रेण प्रतिषिद्धोऽहं मरुत्तं मा स्म याजये ॥&#x9;014c&lt;br&gt;&#xA;स्पर्धते हि मया विप्र सदा हि स तु पार्थिवः ।&#x9;015a&lt;br&gt;&#xA;एवमस्त्विति चाप्युक्तो भ्रात्रा ते बलसूदनः ॥&#x9;015c&lt;br&gt;&#xA;स मामधिगतं प्रेम्णा याज्यत्वे न बुभूषति ।&#x9;016a&lt;br&gt;&#xA;देवराजं समाश्रित्य तद्विद्धि मुनिपुङ्गव ॥&#x9;016c&lt;br&gt;&#xA;सोऽहमिच्छामि भवता सर्वस्वेनापि याजितुम् ।&#x9;017a&lt;br&gt;&#xA;कामये समतिक्रान्तुं वासवं त्वत्कृतैर्गुणैः ॥&#x9;017c&lt;br&gt;&#xA;न हि मे वर्तते बुद्धिर्गन्तुं ब्रह्मन्बृहस्पतिम् ।&#x9;018a&lt;br&gt;&#xA;प्रत्याख्यातो हि तेनास्मि तथाऽनपकृते सति ॥&#x9;018c&lt;br&gt;&#xA;संवर्त उवाच ।&#x9;019&lt;br&gt;&#xA;चिकीर्षसि यथाकामं सर्वमेतत्त्वयि ध्रुवम् ।&#x9;019a&lt;br&gt;&#xA;यदि सर्वानभिप्रायान्कर्ताऽसि मम पार्थिव ॥&#x9;019c&lt;br&gt;&#xA;याज्यमानं मया हि त्वां बृहस्पतिपुरन्दरौ ।&#x9;020a&lt;br&gt;&#xA;द्विषेतां समभिक्रुद्धावेतदेकं समर्थये ॥&#x9;020c&lt;br&gt;&#xA;स्थैर्यमत्र कथं मे स्यात्स त्वं निःसंशयं कुरु ।&#x9;021a&lt;br&gt;&#xA;कुपितस्त्वां न हीदानीं भस्म कुर्यां सबान्धवम् ॥&#x9;021c&lt;br&gt;&#xA;मरुत्त उवाच ।&#x9;022&lt;br&gt;&#xA;यावत्तपेत्सहस्रांशुस्तिष्ठेरंश्चापि पर्वताः ।&#x9;022a&lt;br&gt;&#xA;तावल्लोकान्न लभेयं त्यजेयं सङ्गतं यदि ॥&#x9;022c&lt;br&gt;&#xA;मा चापि शुभबुद्धित्वं लभेयमिह कर्हिचित् ।&#x9;023a&lt;br&gt;&#xA;विषयैः सङ्गतं चास्तु त्यजेयं सङ्गतं यदि ॥&#x9;023c&lt;br&gt;&#xA;संवर्त उवाच ।&#x9;024&lt;br&gt;&#xA;आविक्षित शुभा बुद्धिर्वर्ततां तव कर्मसु ।&#x9;024a&lt;br&gt;&#xA;याजनं हि ममाप्येव वर्तते हृदि पार्थिव ॥&#x9;024c&lt;br&gt;&#xA;अभिधास्ये च ते राजन्नक्षयं द्रव्यमुत्तमम् ।&#x9;025a&lt;br&gt;&#xA;येन देवान्सगन्धर्वाञ्शक्रं चाभिभविष्यसि ॥&#x9;025c&lt;br&gt;&#xA;न तु मे वर्तते बुद्धिर्धने याज्येषु वा पुनः ।&#x9;026a&lt;br&gt;&#xA;विप्रियं तु करिष्यामि भ्रातुश्चेन्द्रस्य चोभयोः ॥&#x9;026c&lt;br&gt;&#xA;गमयिष्यामि शक्रेण समतामपि ते ध्रुवम् ।&#x9;027a&lt;br&gt;&#xA;प्रियं च ते करिष्यामि सत्यमेतद्ब्रवीमि ते ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;संवर्तेन मरुत्तं प्रति हिमवत्सन्निहिते मुञ्जवतिगिरौ महादेवस्य निवासकथनपूर्वकं स्वोक्तनामशतकेन स्तुत्या तत्प्रसादनेन यागाय तत्रत्यबहुसुवर्णहरणचोदना ॥ 1 ॥ संवर्तेन तदाहरणेन शिल्पिभिर्यागोपयोगिभाण्डनिर्मापणम् ॥ 2 ॥ इन्द्रेण तच्छ्रवणनिर्विण्णस्य बृहस्पतेः समीपं प्रत्यागमनम् ॥ 3 ॥&lt;/p&gt;&#xA;&lt;p&gt;संवर्त उवाच ।&#x9;001&lt;br&gt;&#xA;गिरेर्हिमवतः पृष्ठे मुञ्जवान्नाम पर्वतः ।&#x9;001a&lt;br&gt;&#xA;तप्यते यत्र भगवांस्तपो नित्यमुमापतिः ॥&#x9;001c&lt;br&gt;&#xA;वनस्पतीनां मूलेषु शृङ्गेषु विषमेषु च ।&#x9;002a&lt;br&gt;&#xA;गुहासु शैलराजस्य यथाकामं यथासुखम् ॥&#x9;002c&lt;br&gt;&#xA;उमासहायो भगवान्यत्र नित्यं महेश्वरः ।&#x9;003a&lt;br&gt;&#xA;आस्ते शूली महातेजा नानाभूतगणावृतः ॥&#x9;003c&lt;br&gt;&#xA;तत्र रुद्राश्च साध्याश्च विश्वेऽथ वसवस्तथा ।&#x9;004a&lt;br&gt;&#xA;यमश्च वरुणश्चैव कुबेरश्च सहानुगः ॥&#x9;004c&lt;br&gt;&#xA;भूतानि च पिशाचाश्च नासत्यावपि चाश्विनौ ।&#x9;005a&lt;br&gt;&#xA;गन्धर्वाप्सरसश्चैव यक्षा देवर्षयस्तथा ॥&#x9;005c&lt;br&gt;&#xA;आदित्या मरुतश्चैव यातुधानाश्च सर्वशः ।&#x9;006a&lt;br&gt;&#xA;उपासन्ते महात्मानं बहुरूपमुमापतिम् ॥&#x9;006c&lt;br&gt;&#xA;रमते भगवांस्तत्र कुबेरानुचरैः सह ।&#x9;007a&lt;br&gt;&#xA;विकृतैर्विकृताकारैः क्रीडद्भिः पृथिवीपते ॥&#x9;007c&lt;br&gt;&#xA;श्रिया ज्वलन्दृश्यते वै बालादित्यसमद्युतिः ।&#x9;008a&lt;br&gt;&#xA;न रूपं शक्यते तस्य संस्थानं वा कदाचन ।&#x9;008c&lt;br&gt;&#xA;निर्देष्टुं प्राणिभिः कैश्चित्प्राकृतैर्मांसलोचनैः ॥&#x9;008e&lt;br&gt;&#xA;नोष्णं न शिशिरं तत्र न वायुर्न च भास्करः ।&#x9;009a&lt;br&gt;&#xA;न जरा क्षुत्पिपासे वा न मृत्युर्न भयं नृप ॥&#x9;009c&lt;br&gt;&#xA;तस्य शैलस्य पार्श्वेषु सर्वेषु जयतांवर ।&#x9;010a&lt;br&gt;&#xA;धातवो जातरूपस्य रश्मयः सवितुर्यथा ॥&#x9;010c&lt;br&gt;&#xA;रक्ष्यन्ते ते कुबेरस्य सहायैरुद्यतायुधैः ।&#x9;011a&lt;br&gt;&#xA;चिकीर्षद्भिः प्रियं राजन्कुबेरस्य महात्मनः ॥&#x9;011c&lt;br&gt;&#xA;&#39;तत्र गत्वा समन्वास्य महायोगेश्वरं शिवम् ।&#x9;012a&lt;br&gt;&#xA;कुरु प्रणामं राजर्षे भक्त्या परमया यतुः ॥&#39;&#x9;012c&lt;br&gt;&#xA;तस्मै भगवते कृत्वा नमः शर्वाय वेधसे ।&#x9;013a&lt;br&gt;&#xA;&#39;एभिस्तं नामभिर्देवं सर्वविद्याधरं स्तुहि ॥&#39;&#x9;013c&lt;br&gt;&#xA;रुद्राय शितिकण्ठाय सुरूपाय सुवर्चसे ।&#x9;014a&lt;br&gt;&#xA;कपर्दिने करालाय हर्यक्ष्णे वरदाय च ॥&#x9;014c&lt;br&gt;&#xA;त्र्यक्ष्णे पूष्णो दन्तभिदे वामनाय शिवाय च ।&#x9;015a&lt;br&gt;&#xA;याम्यायाव्यक्तरूपाय सद्वृत्ते शङ्कराय च ॥&#x9;015c&lt;br&gt;&#xA;क्षेम्याय हरिकेशाय स्थाणवे पुरुषाय च ।&#x9;016a&lt;br&gt;&#xA;हरिनेत्राय मुण्डाय क्रुद्धायोत्तरणाय च ॥&#x9;016c&lt;br&gt;&#xA;भास्वराय सुतीर्थाय देवदेवाय रंहसे ।&#x9;017a&lt;br&gt;&#xA;उष्णीषिणे सुवक्त्राय सहस्राक्षाय मीढुषे ॥&#x9;017c&lt;br&gt;&#xA;गिरिशाय प्राशान्ताय यतये चीरवाससे ।&#x9;018a&lt;br&gt;&#xA;बिल्वदण्डाय सिद्धाय सर्वदण्डधराय च ॥&#x9;018c&lt;br&gt;&#xA;मृगव्याधाय महते धन्विनेऽथ भवाय च ।&#x9;019a&lt;br&gt;&#xA;वराय सोमवक्त्राय सिद्धमन्त्राय चक्षुषे ॥&#x9;019c&lt;br&gt;&#xA;हिरण्यबाहवे राजन्नुग्राय पतये दिशाम् ।&#x9;020a&lt;br&gt;&#xA;लेलिहानाय गोष्ठाय सिद्धमन्त्राय वृष्णये ॥&#x9;020c&lt;br&gt;&#xA;पशूनां पतये चैव भूतानां पतये नमः ।&#x9;021a&lt;br&gt;&#xA;वृषाय मातृभक्ताय सेनान्ये मध्यमाय च ॥&#x9;021c&lt;br&gt;&#xA;&#39;अभिवक्त्राय पतये सर्वदेवमयाय च ।&#39;&#x9;022a&lt;br&gt;&#xA;स्रुवहस्ताय पतये धन्विने भार्गवाय च ।&#x9;022c&lt;br&gt;&#xA;अजाय कृष्णनेत्राय विरूपाक्षाय चैव ह ॥&#x9;022e&lt;br&gt;&#xA;तीक्ष्णदंष्ट्राय तीक्ष्णाय वैश्वानरमुखाय च ।&#x9;023a&lt;br&gt;&#xA;महात्मने चानङ्गाय सर्वाय पतये विशाम् ॥&#x9;023c&lt;br&gt;&#xA;&#39;तथा रुद्राय पतये पृथवे कृत्तिवाससे ।&#39;&#x9;024a&lt;br&gt;&#xA;विलोहिताय दीप्ताय दीप्ताक्षाय महौजसे ।&#x9;024c&lt;br&gt;&#xA;वसुरेतःसुवपुषे पृथवे कृत्तिवाससे ॥&#x9;024e&lt;br&gt;&#xA;कपालमालिने चैव सुवर्णमुकुटाय च ।&#x9;025a&lt;br&gt;&#xA;महादेवाय कृष्णाय त्र्यम्बकायानघाय च ॥&#x9;025c&lt;br&gt;&#xA;क्रोधनायाऽऽनृशंसाय मृदवे बाहुशालिने ।&#x9;026a&lt;br&gt;&#xA;दण्डिने तप्ततपसे तथैवाक्रूरकर्मणे ॥&#x9;026c&lt;br&gt;&#xA;सहस्रशिरसे चैव सहस्रचरणाय च ।&#x9;027a&lt;br&gt;&#xA;नमः स्वधास्वरूपाय बहुरूपाय दंष्ट्रिणे ॥&#x9;027c&lt;br&gt;&#xA;पिनाकिनं महादेवं महाभोगिनमव्ययम् ।&#x9;028a&lt;br&gt;&#xA;त्रिशूलहस्तं वरदं त्र्यम्बकं भुवनेश्वरम् ॥&#x9;028c&lt;br&gt;&#xA;त्रिपुरघ्नं त्रिनयनं त्रिलोकेशं महौजसम् ।&#x9;029a&lt;br&gt;&#xA;प्रभवं सर्वभूतानां दातारं धरणीधरम् ॥&#x9;029c&lt;br&gt;&#xA;ईशानं शङ्करं सर्वं शिवं विश्वेश्वरं भवम् ।&#x9;030a&lt;br&gt;&#xA;उमापतिं पशुपतिं विश्वरूपं महेश्वरम् ॥&#x9;030c&lt;br&gt;&#xA;विरूपाक्षं दशभुजं विष्यन्दं गोवृषध्वजम् ।&#x9;031a&lt;br&gt;&#xA;उग्रं स्थाणुं शिवं रौद्रं शर्वं गौरीशमीश्वरम् ॥&#x9;031c&lt;br&gt;&#xA;शितिकण्ठमजं शुक्रं पृथुं पृथुहरं वरम् ।&#x9;032a&lt;br&gt;&#xA;विश्वरूपं विरूपाक्षं बहुरूपमुमापतिम् ॥&#x9;032c&lt;br&gt;&#xA;प्रणम्य शिरसा देवमनङ्गाङ्गहरं हरम् ।&#x9;033a&lt;br&gt;&#xA;शरण्यं शरणं याहि महादेवं चतुर्मुखम् ॥&#x9;033c&lt;br&gt;&#xA;&#39;विरोचमानं वपुषा दिव्याभरणभूषितम् ।&#x9;034a&lt;br&gt;&#xA;अनाद्यन्तमजं शम्भुं सर्वव्यापिनमीश्वरम् ॥&#x9;034c&lt;br&gt;&#xA;निस्त्रैगुण्यं निरुद्वेगं निर्मलं निधिमोजसाम् ।&#x9;035a&lt;br&gt;&#xA;प्रणम्य प्राञ्जलिः शर्वं प्रयामि शरणं हरम् ॥&#x9;035c&lt;br&gt;&#xA;सम्मान्यं निश्चलं नित्यमकारुण्यमलेपनम् ।&#x9;036a&lt;br&gt;&#xA;अध्यात्मवेदमासाद्य प्रयामि शरणं मुहुः ॥&#x9;036c&lt;br&gt;&#xA;यस्य नित्यं विदुः स्थानं मोक्षमध्यात्मचिन्तकाः ।&#x9;037a&lt;br&gt;&#xA;योगीशं तत्वमार्गस्थाः कैवल्यं पदमक्षरम् ॥&#x9;037c&lt;br&gt;&#xA;यं विदुः सङ्गिनं मुक्ताः सामान्यं समदर्शिनः ।&#x9;038a&lt;br&gt;&#xA;तं प्रपद्ये जगद्योनिमयोनिं निर्गुणात्मकम् ॥&#x9;038c&lt;br&gt;&#xA;असृजद्यस्तु भूतादीन्सप्त लोकान्सनातनान् ।&#x9;039a&lt;br&gt;&#xA;स्थितः सत्योपरि स्थाणुस्तं प्रपद्ये सनातनम् ॥&#x9;039c&lt;br&gt;&#xA;भक्तानां सुलभं तं हि दुर्लभं दूरपातिनाम् ।&#x9;040a&lt;br&gt;&#xA;अदूरस्थममुं देवं प्रकृतेः परतः स्थितम् ॥&#x9;040c&lt;br&gt;&#xA;नमामि सर्वलोकस्थं व्रजामि शरणं शिवम् ।&#39;&#x9;041a&lt;br&gt;&#xA;एवं कृत्वा नमस्तस्मै महादेवाय रंहसे ।&#x9;041c&lt;br&gt;&#xA;महात्मने क्षितिपते तत्सुवर्णमवाप्स्यसि ॥&#x9;041e&lt;br&gt;&#xA;&#39;लभन्ते गाणपत्यं च तदेकाग्रा हि मानवाः ।&#x9;042a&lt;br&gt;&#xA;किं पुनः स्वर्णिभाण्डानि तस्मात्त्वं गच्छ मा चिरं ॥&#x9;042c&lt;br&gt;&#xA;महत्तरं हि ते लाभं हस्त्यश्वोष्ट्रादिभिः सह ।&#39;&#x9;043a&lt;br&gt;&#xA;सुवर्णमाहरिष्यन्तस्तत्र गच्छन्तु ते नराः ॥&#x9;043c&lt;br&gt;&#xA;व्यास उवाच ।&#x9;044&lt;br&gt;&#xA;इत्युक्तः स वचस्तस्य चक्रे कारन्धमात्मजः ।&#x9;044a&lt;br&gt;&#xA;&#39;गङ्गाधरं नमस्कृत्य लब्धवान्धनमुत्तमम् ॥&#x9;044c&lt;br&gt;&#xA;कुबेर इव तत्प्राप्य महादेवप्रसादतः ।&#39;&#x9;045a&lt;br&gt;&#xA;ततोऽतिमानुषं सर्वं चक्रे यज्ञस्य संविधिम् ॥&#x9;045c&lt;br&gt;&#xA;सौवर्णानि च भाण्डानि सञ्चक्रुस्तत्र शिल्पिनः ।&#x9;046a&lt;br&gt;&#xA;&#39;शालाश्च सर्वसम्भारांस्तत्र संवर्तशासनात् ॥&#39;&#x9;046c&lt;br&gt;&#xA;बृहस्पतिस्तु तां श्रुत्वा मरुत्तस्य महीपतेः ।&#x9;047a&lt;br&gt;&#xA;समृद्धिमति देवेभ्यः सन्तापमकरोद्भृशम् ॥&#x9;047c&lt;br&gt;&#xA;सन्तप्यमानो वैवर्ण्यं कृशत्वं चागमत्परम् ।&#x9;048a&lt;br&gt;&#xA;भविष्यति हि मे शत्रुः संवर्तो वसुमानिति ॥&#x9;048c&lt;br&gt;&#xA;तं श्रुत्वा भृशसन्तप्तं देवराजो बृहस्पतिम् ।&#x9;049a&lt;br&gt;&#xA;अभिगम्यामरवृतः प्रोवाचेदं वचस्तदा ॥ ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;बृहस्पतिना इन्द्रं प्रति स्वानुजेन संवर्तेन मरुत्तस्य याजनकथनपूर्वकं तद्विघटनचोदना ॥ 1 ॥ अग्निना मरुत्तमेत्य याजनाय बृहस्पतिस्वीकरणरूपेन्द्रसन्देशकथनम् ॥ 2 ॥ तथा पुनरिन्द्रमेत्य मरुत्तेन स्वसन्देशापरिग्रहणनिवेदनम् ॥ 3 ॥ तथा इन्द्रेण पुनर्मरुत्ते स्वसन्देशनिवेदनचोदने संवर्ततपोभयात्तदनङ्गीकरणम् ॥ 4 ॥&lt;/p&gt;&#xA;&lt;p&gt;इन्द्र उवाच ।&#x9;001&lt;br&gt;&#xA;कच्चित्सुखं स्वपिषि त्वं बृहस्पते कच्चिन्मनोज्ञाः परिचारकास्ते ।&#x9;001a&lt;br&gt;&#xA;कच्चिद्देवानां सुखकामोऽसि विप्र कच्चिद्देवास्त्वां परिपालयन्ति ॥&#x9;001c&lt;br&gt;&#xA;बृहस्पतिरुवाच ।&#x9;002&lt;br&gt;&#xA;सुखं शये शयने देवराज तथा मनोज्ञाः परिचारका मे ।&#x9;002a&lt;br&gt;&#xA;तथा देवानां सुखकामोऽस्मि नित्यं देवाश्च मां सुभृशं पालयन्ति ॥&#x9;002c&lt;br&gt;&#xA;इन्द्र उवाच ।&#x9;003&lt;br&gt;&#xA;कुतो दुःखं मानसं देहजं वा पाण्डुर्विवर्णश्च कुतस्त्वमद्य ।&#x9;003a&lt;br&gt;&#xA;आचक्ष्व मे ब्राह्मण यावदेतान्निहन्मि सर्वांस्तव दुःखकर्तॄन् ॥&#x9;003c&lt;br&gt;&#xA;बृहस्पतिरुवाच ।&#x9;004&lt;br&gt;&#xA;मरुत्तमाहुर्मघवन्यक्ष्यमाणं महायज्ञेनोत्तमदक्षिणेन ।&#x9;004a&lt;br&gt;&#xA;संवर्तो याजयतीति मे श्रुतं तदिच्छामि न स तं याजयेत ॥&#x9;004c&lt;br&gt;&#xA;इन्द्र उवाच ।&#x9;005&lt;br&gt;&#xA;सर्वान्कामाननुयातोऽसि विप्र त्वं देवानां मन्त्रयसे पुरोधाः ।&#x9;005a&lt;br&gt;&#xA;उभौ च ते जरामृत्यू व्यतीतौ किं संवर्तस्तव कर्ताऽद्य विप्र ॥&#x9;005c&lt;br&gt;&#xA;बृहस्पतिरुवाच ।&#x9;006&lt;br&gt;&#xA;देवैः सह त्वमसुरान्सम्प्रणुद्य जिघांससे चाप्युत सानुबन्धान् ।&#x9;006a&lt;br&gt;&#xA;यंयं समृद्धं पश्यसि तत्रतत्र दुःखं सपत्नेषु समृद्धिभावः ॥&#x9;006c&lt;br&gt;&#xA;अतोऽस्मि देवेन्द्र विवर्णरूपः सपत्नो मे वर्धते तन्निशम्य ।&#x9;007a&lt;br&gt;&#xA;सर्वोपायैर्मघवन्सन्नियच्छ संवर्तं वा पार्थिवं वा मरुत्तम् ॥&#x9;007c&lt;br&gt;&#xA;इन्द्र उवाच ।&#x9;008&lt;br&gt;&#xA;एहि गच्छ प्रहितो जातवेदो बृहस्पतिं परिदातुं मरुत्ते ।&#x9;008a&lt;br&gt;&#xA;अयं वै त्वां याजयिता बृहस्पतिस्तथाऽमरं चैव करिष्यतीति ॥&#x9;008c&lt;br&gt;&#xA;अग्निरुवाच ।&#x9;009&lt;br&gt;&#xA;अहं गच्छामि तव शक्राद्य दूतो बृहस्पतिं परिदातुं मरुत्ते ।&#x9;009a&lt;br&gt;&#xA;वाचं सत्यां पुरुहूतस्य कर्तुं बृहस्पतेश्चापचितिं चिकीर्षुः ॥&#x9;009c&lt;br&gt;&#xA;व्यास उवाच ।&#x9;010&lt;br&gt;&#xA;ततः प्रायाद्धूमकेतुर्महात्मा वनस्पतीन्वीरुधश्चावमृद्नन् ।&#x9;010a&lt;br&gt;&#xA;कामाद्धिमान्ते परिवर्तमानः काष्ठातिगो मातरिश्वेव नर्दन् ॥&#x9;010c&lt;br&gt;&#xA;मरुत्त उवाच ।&#x9;011&lt;br&gt;&#xA;आश्चर्यमद्य पश्यामि रूपिणं वह्निमागतम् ।&#x9;011a&lt;br&gt;&#xA;आसनं सलिलं पाद्यं गां चोपानय वै मुने ॥&#x9;011c&lt;br&gt;&#xA;अग्निरुवाच ।&#x9;012&lt;br&gt;&#xA;आसनं सलिलं पाद्यं प्रतिनन्दामि तेऽनघ ।&#x9;012a&lt;br&gt;&#xA;इन्द्रेण तु समादिष्टं विद्धि मां दूतमागतम् ॥&#x9;012c&lt;br&gt;&#xA;मरुत्त उवाच ।&#x9;013&lt;br&gt;&#xA;कच्चिच्छ्रीमान्देवराजः सुखी च कच्चिच्चास्मान्प्रीयते धूमकेतो ।&#x9;013a&lt;br&gt;&#xA;कच्चिद्देवा अस्य वशे यथावत्प्रब्रूहि त्वं मम कार्त्स्न्येन देव ॥&#x9;013c&lt;br&gt;&#xA;अग्निरुवाच ।&#x9;014&lt;br&gt;&#xA;शक्रो भृशं सुसुखी पार्थिवेन्द्र प्रीतिं चेच्छत्यजरां वै त्वया सः ।&#x9;014a&lt;br&gt;&#xA;देवाश्च सर्वे वशगास्तस्य राजन्सन्देशं त्वं शृणु मे देवराज्ञः ॥&#x9;014c&lt;br&gt;&#xA;यदर्थं मां प्राहिणोत्त्वत्सकाशं बृहस्पतिं परिदातुं मरुत्ते ।&#x9;015a&lt;br&gt;&#xA;अयं गुरुर्याजयतां नृप त्वां मर्त्यं सन्तममरं त्वां करोतु ॥&#x9;015c&lt;br&gt;&#xA;मरुत्त उवाच ।&#x9;016&lt;br&gt;&#xA;संवर्तोऽयं याजयिता द्विजो मां बृहस्पतेरञ्जलिरेष तस्य ।&#x9;016a&lt;br&gt;&#xA;न चैवासौ याजयित्वा महेन्द्रं मर्त्यं सन्तं याजयन्नद्य शोभेत् ॥&#x9;016c&lt;br&gt;&#xA;अग्निरुवाच ।&#x9;017&lt;br&gt;&#xA;ये वै लोका देवलोके महान्तः सम्प्राप्स्यसे तान्देवराजप्रसादात् ।&#x9;017a&lt;br&gt;&#xA;त्वां चेदसौ याजयेद्वै बृहस्पतिर्नूनं स्वर्गं त्वं जयेः कीर्तियुक्तः ॥&#x9;017c&lt;br&gt;&#xA;तथा लोका मानुषा ये च दिव्याः प्रजापतेश्चापि ये वै महान्तः ।&#x9;018a&lt;br&gt;&#xA;ते ते जिता देवराज्यं च कृत्स्नं बृहस्पतिर्याजयेच्चेन्नरेन्द्र ॥&#x9;018c&lt;br&gt;&#xA;संवर्त उवाच ।&#x9;019&lt;br&gt;&#xA;मा स्मैव त्वं पुनरागाः कथञ्चिद्बृहस्पतिं परिदातुं मरुत्ते ।&#x9;019a&lt;br&gt;&#xA;मा त्वां धक्ष्ये चक्षुषा दारुणेन सङ्क्रुद्धोऽहं पावक त्वं निबोध ॥&#x9;019c&lt;br&gt;&#xA;व्यास उवाच ।&#x9;020&lt;br&gt;&#xA;ततो देवानगमद्धूमकेतुर्दाहाद्भीतो व्यथितोऽश्वत्थपर्णवत् ।&#x9;020a&lt;br&gt;&#xA;तं वै दृष्ट्वा प्राह शक्रो महात्मा बृहस्पतेः सन्निधौ हव्यवाहम् ॥&#x9;020c&lt;br&gt;&#xA;यस्त्वं गतः प्रहितो जातवेदो बृहस्पतिं परिदातुं मरुत्ते ।&#x9;021a&lt;br&gt;&#xA;तत्किं प्राह स नृपो यक्ष्यमाणः कच्चिद्वचः प्रतिगृह्णाति तच्च ।&#x9;021c&lt;br&gt;&#xA;अग्निरुवाच ।&#x9;022&lt;br&gt;&#xA;न ते वाचं रोचयते मरुत्तो बृहस्पतेरञ्जलिं प्राहिणोत्सः ।&#x9;022a&lt;br&gt;&#xA;संवर्तो मां याजयितेत्युवाच पुनः पुनः स मया याच्यमानः ॥&#x9;022c&lt;br&gt;&#xA;उवाचेदं मानुषा ये च दिव्या प्रजापतेर्ये च लोका महान्तः ।&#x9;023a&lt;br&gt;&#xA;तांश्चेल्लभेयं संविदं तेन कृत्वा तथाऽपि नेच्छेयमिति प्रतीतः ॥&#x9;023c&lt;br&gt;&#xA;इन्द्र उवाच ।&#x9;024&lt;br&gt;&#xA;पुनर्गत्वा पार्थिवं त्वं समेत्य वाक्यं मदीयं प्रापय स्वार्थयुक्तम् ।&#x9;024a&lt;br&gt;&#xA;पुनर्यद्युक्तो न करिष्यते वचस्त्वत्तो वज्रं सम्प्रहर्ताऽस्मि तस्मै ॥&#x9;024c&lt;br&gt;&#xA;अग्निरुवाच ।&#x9;025&lt;br&gt;&#xA;गन्धर्वराड्यात्वयं तत्र दूतो बिभेम्यहं वासव तत्र गन्तुम् ।&#x9;025a&lt;br&gt;&#xA;संरब्धो मामब्रवीत्तीक्ष्णरोषः संवर्तो वाक्यं चरितब्रह्मचर्यः ॥&#x9;025c&lt;br&gt;&#xA;यद्यागच्छेः पुनरेवं कथञ्चिद्बृहस्पतिं परिदातुं मरुत्ते ।&#x9;026a&lt;br&gt;&#xA;दहेयं त्वां चक्षुषा दारुणेन सङ्क्रुद्ध इत्येतदवैहि शक्र ॥&#x9;026c&lt;br&gt;&#xA;शक्र उवाच ।&#x9;027&lt;br&gt;&#xA;त्वमेवान्यान्दहसे जातवेदो न हि त्वदन्यो विद्यते भस्मकर्ता ।&#x9;027a&lt;br&gt;&#xA;त्वत्संस्पर्शात्सर्वलोको बिभेति अश्रद्धेयं वदसे हव्यवाह ॥&#x9;027c&lt;br&gt;&#xA;अग्निरुवाच ।&#x9;028&lt;br&gt;&#xA;दिवं देवेन्द्र पृथिवीं च सर्वां संवेष्टयेस्त्वं स्वबलेनैव शक्र ।&#x9;028a&lt;br&gt;&#xA;एवंविधस्येह सतस्तवासौ कथं वृत्रस्त्रिदिवं प्राग्जहार ॥&#x9;028c&lt;br&gt;&#xA;इन्द्र उवाच ।&#x9;029&lt;br&gt;&#xA;नगण्डिकाकारयोगं करेऽणुं न चारिसोमं प्रपिबामि वह्ने ।&#x9;029a&lt;br&gt;&#xA;न क्षीणशक्तौ प्रहारामि वज्रं को मे सुखाय प्रहरेत मर्त्यः ॥&#x9;029c&lt;br&gt;&#xA;प्रव्राजयेयं कालकेयान्पृथिव्यामपाकर्षन्दानवानन्तरिक्षात् ।&#x9;030a&lt;br&gt;&#xA;दिवः प्रह्लादमवसानमानयं को मेऽसुखाय प्रहरेत मानवः ॥&#x9;030c&lt;br&gt;&#xA;अग्निरुवाच ।&#x9;031&lt;br&gt;&#xA;यत्र शर्यातिं च्यवनो याजयिष्यन्सहाश्विभ्यां सोममगृह्णदेकः ।&#x9;031a&lt;br&gt;&#xA;तं त्वं क्रुद्धः प्रत्यषेधीः पुरस्ताच्छर्यातियज्ञं स्मर तं महेन्द्र ॥&#x9;031c&lt;br&gt;&#xA;वज्रं गृहीत्वा च पुरन्दर त्वं सम्प्राहार्षीश्च्यवनस्यातिघोरम् ।&#x9;032a&lt;br&gt;&#xA;स ते विप्रः सह वज्रेण बाहुमपागृह्णात्तपसा जातमन्युः ॥&#x9;032c&lt;br&gt;&#xA;ततो रोषात्सर्वतो घोररूपं सपत्नं ते जनयामास भूयः ।&#x9;033a&lt;br&gt;&#xA;मदं नाम्ना चासुरं विश्वरूपं यं त्वं दृष्ट्वा चक्षुषी सन्न्यमीलः ॥&#x9;033c&lt;br&gt;&#xA;हनुरेका जगतीस्था तथैका दिवं गता महतो दानवस्य ।&#x9;034a&lt;br&gt;&#xA;सहस्रं दन्तानां शतयोजनानां सुतीक्ष्णानां घोररूपं बभूव ॥&#x9;034c&lt;br&gt;&#xA;वृत्ताः स्थूला रजतस्तम्भवर्णा दंष्ट्राश्चतस्रो द्वे शते योजनानाम् ।&#x9;035a&lt;br&gt;&#xA;स त्वां दन्तान्विदशन्नभ्यधावज्जिघांसया शूलमुद्यम्य घोरम् ॥&#x9;035c&lt;br&gt;&#xA;तं नापश्यस्त्वं तदा घोररूपं सर्वे वै त्वां ददृशुर्दर्शनीयम् ।&#x9;036a&lt;br&gt;&#xA;यस्माद्भीतः प्राञ्जलिस्त्वं महर्षिमागच्छेथाः शरणं दानवघ्न ॥&#x9;036c&lt;br&gt;&#xA;क्षात्राद्बलाद्ब्रह्मबलं गरीयो न ब्रह्मतः किञ्चिदन्यद्गरीयः ।&#x9;037a&lt;br&gt;&#xA;सोऽहं जानन्ब्रह्मतेजो यथावन्न संवर्तं गन्तुमिच्छामि शक्र ॥ ॥&#x9;037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/010/</guid>
      <description>&lt;p&gt;अध्यायः 010&lt;/p&gt;&#xA;&lt;p&gt;इन्द्रेण गन्धर्वमुखात्स्वेन याजनाय बृहस्पतिवरणं चोदितेनापि मरुत्तेन तदनङ्गीकारे यज्ञविघाताय साटोपं यज्ञवाटं प्रत्यागमनम् ॥ 1 ॥ संवर्तेन मरुत्तप्रार्थनया विद्याबलेनेन्द्रादीनां संस्तम्भनम् ॥ 2 ॥ ततः संवर्तानुवर्तिनेन्द्रेण सभानिर्मापणादिना यज्ञनिर्वर्तनपूर्वकं देवैः सह हविर्ग्रहणम् ॥ 3 ॥ व्यासेनैवं युधिष्ठिरं प्रति मरुत्तयज्ञप्रवृत्तिप्रकारकथनपूर्वकं तच्छिष्टद्रव्याहरणेनाश्वमेधकरणविधानम् ॥ 4 ॥&lt;/p&gt;&#xA;&lt;p&gt;इन्द्र उवाच ।&#x9;001&lt;br&gt;&#xA;एवमेतद्ब्रह्मबलं गरीयो न ब्राह्मणात्किञ्चिदन्यद्ररीयः ।&#x9;001a&lt;br&gt;&#xA;आविक्षितस्य तु बलं न मृष्ये वज्रमस्मै प्रहरिष्यामि घोरम् ॥&#x9;001c&lt;br&gt;&#xA;धृतराष्ट्र गच्छ प्रहितो मरुत्तं संवर्तेन सङ्गतं तं वदस्व&#x9;002a&lt;br&gt;&#xA;बृहस्पतिं त्वमुपशिक्षस्व राजन्वज्रं वा ते प्रहरिष्यामि घोरम् ॥&#x9;002c&lt;br&gt;&#xA;व्यास उवाच ।&#x9;003&lt;br&gt;&#xA;ततो गत्वा धृतराष्ट्रो नरेन्द्रं प्रोवाचेदं वचनं वासवस्य ॥&#x9;003ac&lt;br&gt;&#xA;गन्धर्वं मां धृतराष्ट्रं निबोध त्वामागतं वक्तुकामं नरेन्द्र ।&#x9;004a&lt;br&gt;&#xA;ऐन्द्रं वाक्यं शृणु मे राजसिंह यत्प्राह लोकाधिपतिर्महात्मा ॥&#x9;004c&lt;br&gt;&#xA;बृहस्पतिं याजकं त्वं वृणीष्व वज्रं वा ते प्रहरिष्यामि घोरम् ।&#x9;005a&lt;br&gt;&#xA;वचश्चेदेतन्न करिष्यसे मे प्राहैतदेतावदचिन्त्यकर्मा ॥&#x9;005c&lt;br&gt;&#xA;मरुत्त उवाच ।&#x9;006&lt;br&gt;&#xA;त्वं चैवैतद्वेत्थ पुरन्दरश्च विश्वेदेवा वसवश्चाश्विनौ च ।&#x9;006a&lt;br&gt;&#xA;मित्रद्रोहे निष्कृतिर्नास्ति लोके महत्पापं ब्रह्महत्यासमं तत् ॥&#x9;006c&lt;br&gt;&#xA;बृहस्पतिर्याजयतां महेन्द्रं देवश्रेष्ठं वज्रभृतां वरिष्ठम् ।&#x9;007a&lt;br&gt;&#xA;संवर्तो मां याजयिताऽद्य राजन्न ते वाक्यं तस्य वा रोचयामि ॥&#x9;007c&lt;br&gt;&#xA;गन्धर्व उवाच ।&#x9;008&lt;br&gt;&#xA;घोरो नादः श्रूयतां वासवस्य नभस्तले गर्जतो राजसिंह ।&#x9;008a&lt;br&gt;&#xA;व्यक्तं वज्रं मोक्ष्यते ते महेन्द्रः क्षेमं राजंश्चिन्त्यतामेष कालः ॥&#x9;008c&lt;br&gt;&#xA;व्यास उवाच ।&#x9;009&lt;br&gt;&#xA;इत्येवमुक्तो धृतराष्ट्रेण राजञ्श्रुत्वा नादं नदतो वासवस्य ।&#x9;009a&lt;br&gt;&#xA;तपोनित्यं धर्मविदां वरिष्ठं संवर्तं तं ज्ञापयामास कार्यम् ॥&#x9;009c&lt;br&gt;&#xA;मरुत्त उवाच ।&#x9;010&lt;br&gt;&#xA;पश्याऽऽत्मानं प्लवमानं त्वमारादध्वा दूरं तेन न दृश्यतेऽद्य ।&#x9;010a&lt;br&gt;&#xA;प्रपद्येऽहं शर्म विप्रेन्द्र त्वत्तः प्रयच्छ तस्मादभयं विप्रमुख्य ॥&#x9;010c&lt;br&gt;&#xA;अयमायाति वे वज्री दिशो विद्योतयन्दश ।&#x9;011a&lt;br&gt;&#xA;अमानुषेण घोरेण सदस्यास्त्रासिता हि नः ॥&#x9;011c&lt;br&gt;&#xA;संवर्त उवाच ।&#x9;012&lt;br&gt;&#xA;भयं शक्राद्व्येतु ते राजसिंह प्रणोत्स्येऽहं भयमेतत्सुघोरम् ।&#x9;012a&lt;br&gt;&#xA;संस्तम्भिन्या विद्यया क्षिप्रमेव मा भैस्त्वमस्याभिभवात्प्रतीतः ॥&#x9;012c&lt;br&gt;&#xA;अहं संस्तम्भयिष्यामि मा भैस्त्वं शक्रतो नृप ।&#x9;013a&lt;br&gt;&#xA;सर्वेषामेव देवानां क्षयितान्यायुधानि मे ॥&#x9;013c&lt;br&gt;&#xA;दिशो वज्रं व्रजतां वायुरेतु वर्षं भूत्वा वर्षतां काननेषु ।&#x9;014a&lt;br&gt;&#xA;आपः प्लवन्त्वन्तरिक्षे वृथा च सौदामनी दृश्यते माऽपि भैस्त्वम् ॥&#x9;014c&lt;br&gt;&#xA;वह्निर्देवस्त्रातु वा सर्वतस्ते कामान्सर्वान्वर्षतु वासवो वा ।&#x9;015a&lt;br&gt;&#xA;वज्रं तथा स्थापयतां वधाय महाघोरं प्लवमानं जलौघैः ॥&#x9;015c&lt;br&gt;&#xA;मरुत्त उवाच ।&#x9;016&lt;br&gt;&#xA;घोरः शब्दः श्रूयते वै महास्वनो वज्रस्यैष सहितो मारुतेन ।&#x9;016a&lt;br&gt;&#xA;आत्मा हि मे प्रव्यथते मुहुर्मुहुर्न मे स्वास्थ्यं जायते चाद्य विप्र ॥&#x9;016c&lt;br&gt;&#xA;संवर्त उवाच ।&#x9;017&lt;br&gt;&#xA;वज्रादुग्राद्व्येतु भयं तवाद्य वातो भूत्वा व्रजतु नरेन्द्र वज्रम् ।&#x9;017a&lt;br&gt;&#xA;भयं त्वक्त्वा वरमन्यं वृणीष्व कं ते कामं तपसा साधयामि ॥&#x9;017c&lt;br&gt;&#xA;मरुत्त उवाच ।&#x9;018&lt;br&gt;&#xA;इन्द्रः साक्षात्सहसाऽभ्येतु विप्र हविर्यज्ञे प्रतिगृह्णातु चैव ।&#x9;018a&lt;br&gt;&#xA;स्वंस्वं हविश्चैव जुषन्तु देवा हुतं सोमं प्रतिगृह्णन्तु चैव ॥&#x9;018c&lt;br&gt;&#xA;संवर्त उवाच ।&#x9;019&lt;br&gt;&#xA;अयमिन्द्रो हरिभिरायाति राजन्देवैः सर्वैस्त्वरितैः स्तूयमानः ।&#x9;019a&lt;br&gt;&#xA;मन्त्राहूतो यज्ञमिमं मयाऽद्य पश्यस्वैनं मन्त्रविस्रस्तकायम् ॥&#x9;019c&lt;br&gt;&#xA;व्यास उवाच ।&#x9;020&lt;br&gt;&#xA;ततो देवैः सहितो देवराजो रथे युङ्क्त्वा तान्हरीन्वाजिमुख्यान् ।&#x9;020a&lt;br&gt;&#xA;आयाद्यज्ञमथ राज्ञः पिपासुराविक्षितस्याप्रमेयस्य सोमम् ॥&#x9;020c&lt;br&gt;&#xA;तमायान्तं सहितं देवसङ्घैः प्रत्युद्ययौ सपुरोधा मरुत्तः ।&#x9;021a&lt;br&gt;&#xA;चक्रे पूजां देवराजाय चाग्र्यां यथाशास्त्रं विधिवत्प्रीयमाणः ॥&#x9;021c&lt;br&gt;&#xA;संवर्त उवाच ।&#x9;022&lt;br&gt;&#xA;सुस्वागतं ते पुरुहूतेह विद्वन्यज्ञोऽप्ययं सन्निहिते त्वयीन्द्र ।&#x9;022a&lt;br&gt;&#xA;शोशुभ्यते बलवृत्रघ्न भूयः पिबस्व सोमं सुतमुद्यतं मया ॥&#x9;022c&lt;br&gt;&#xA;मरुत्त उवाच ।&#x9;023&lt;br&gt;&#xA;शिवेन मां पश्य नमश्च तेऽस्तु प्राप्तो यज्ञः सफलं जीवितं मे ।&#x9;023a&lt;br&gt;&#xA;अयं यज्ञं कुरुते मे सुरेन्द्रबृहस्पतेरवरो जन्मना च ।&#x9;023c&lt;br&gt;&#xA;इन्द्र उवाच ।&#x9;024&lt;br&gt;&#xA;जानामि ते गुरुमेनं तपोधनं बृहस्पतेरनुजं तिग्मतेजसम्&#x9;024a&lt;br&gt;&#xA;यस्याह्वानादागतोऽहं नरेन्द्र प्रीतिर्मेऽद्य त्वयि मन्युः प्रनष्टः ॥&#x9;024c&lt;br&gt;&#xA;संवर्त उवाच ।&#x9;025&lt;br&gt;&#xA;यदि प्रीतस्त्वमसि वै देवराज तस्मात्स्वयं शाधि यज्ञे विधानम् ।&#x9;025a&lt;br&gt;&#xA;स्वयं सर्वान्कुरु भागान्सुरेन्द्र जानात्वयं सर्वलोकश्च देव ॥&#x9;025c&lt;br&gt;&#xA;व्यास उवाच ।&#x9;026&lt;br&gt;&#xA;एवमुक्तस्त्वाङ्गिरसेन शक्रः समादिदेश स्वयमेव देवान् ।&#x9;026a&lt;br&gt;&#xA;सभाः क्रियन्तामावसथाश्च मुख्याः सहस्रशश्चित्रभूताः समृद्धाः ॥&#x9;026c&lt;br&gt;&#xA;क्लृप्ताः स्थूणाः कुरुताऽऽरोहणानि गन्धर्वाणामप्सरसां च शीघ्रम् ।&#x9;027a&lt;br&gt;&#xA;यत्र नृत्येरन्नप्सरसः समस्ताः स्वर्गोपमः क्रियतां यज्ञवाटः ॥&#x9;027c&lt;br&gt;&#xA;इत्युक्तास्ते चक्रुराशु प्रतीता दिवौकसः शक्रवाक्यान्नरेन्द्र ।&#x9;028a&lt;br&gt;&#xA;ततो वाक्यं प्राह राजानमिन्द्रः प्रीतो राजन्पूज्यमानो मरुत्तम् ॥&#x9;028c&lt;br&gt;&#xA;एष त्वयाऽहमिह राजन्समेत्य ये चाप्यन्ये तव पूर्वे नरेन्द्र ।&#x9;029a&lt;br&gt;&#xA;सर्वाश्चान्या देवताः प्रीयमाणा हविस्तुभ्यं प्रतिगृह्णन्तु राजन् ॥&#x9;029c&lt;br&gt;&#xA;आग्नेयं वै लोहितमालभन्तां वैश्वदेवं बहुरूपं हि राजन् ।&#x9;030a&lt;br&gt;&#xA;निलं चोक्षाणं मेद्यमप्यालभन्तां चलच्छिश्नं सम्प्रदिष्टं द्विजाग्र्याः ॥&#x9;030c&lt;br&gt;&#xA;ततो यज्ञो ववृधे तस्य राजन्यत्र देवाः स्वयमन्नानि जह्रुः ।&#x9;031a&lt;br&gt;&#xA;यस्मिञ्शक्रो ब्राह्मणैः पूज्यमानः सदस्योऽभूद्धरिमान्देवराजः ॥&#x9;031c&lt;br&gt;&#xA;ततः संवर्तश्चैत्यगतो माहात्मा यथा वह्निः प्रज्वलितो द्वितीयः ।&#x9;032a&lt;br&gt;&#xA;हवींष्युच्चैराह्वयन्देवसङ्घाञ्जुहावाग्नौ मन्त्रवत्सुप्रतीतः ॥&#x9;032c&lt;br&gt;&#xA;ततः पीत्वा बलभित्सोममग्र्यंये चाप्यन्ते सोमपा देवसङ्घाः ।&#x9;033a&lt;br&gt;&#xA;सर्वेऽनुज्ञाताः प्रययुः पार्थिवेन यथाजोषं तर्पिताः प्रीतिमन्तः ॥&#x9;033c&lt;br&gt;&#xA;ततो राजा जातरूपस्य राशीन्पदेपदे कारयामास हृष्टः ।&#x9;034a&lt;br&gt;&#xA;द्विजातिभ्यो विसृजन्भूरि वित्तं रराज वित्तेश इवारिहन्ता ॥&#x9;034c&lt;br&gt;&#xA;ततो वित्तं विविधं सन्निधाय यथोत्साहं कारयित्वा च कोशम् ।&#x9;035a&lt;br&gt;&#xA;अनुज्ञातो गुरुणा सन्निवृत्त्य शशास गामखिलां सागरान्ताम् ॥&#x9;035c&lt;br&gt;&#xA;एवङ्गुणः सम्बभूवेह राजा यस्य क्रतौ तत्सुवर्णं प्रभूतम् ।&#x9;036a&lt;br&gt;&#xA;तत्त्वं समादाय नरेन्द्र वित्तं यजस्व देवांस्तपनीयैर्विधानैः ॥&#x9;036c&lt;br&gt;&#xA;वैशम्पायन उवाच ।&#x9;037&lt;br&gt;&#xA;ततो राजा पाण्डवो हृष्टरूपः श्रुत्वा वाक्यं सत्यवत्याः सुतस्य ।&#x9;037a&lt;br&gt;&#xA;मनश्चक्रे तेन वित्तेन यष्टुन्ततोऽमात्यैर्मन्त्रयामास भूयः ॥ ॥&#x9;037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/011/</guid>
      <description>&lt;p&gt;अध्यायः 011&lt;/p&gt;&#xA;&lt;p&gt;कृष्णेन युधिष्ठिरं प्रति इन्द्रवृत्रासुरयुद्धप्रकारकथनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;इत्युक्ते नृपतौ तस्मिन्व्यासेनाद्भुतकर्मणा ।&#x9;001a&lt;br&gt;&#xA;वासुदेवो महातेजास्ततो वचनमाददे ॥&#x9;001c&lt;br&gt;&#xA;तं नृपं दीनमनसं निहतज्ञातिबान्धवम् ।&#x9;002a&lt;br&gt;&#xA;उपप्लुतमिवाऽऽदित्यं सधूममिव पावकम् ॥&#x9;002c&lt;br&gt;&#xA;निर्विण्णमनसं पार्थं ज्ञात्वा वृष्णिकुलोद्वहः ।&#x9;003a&lt;br&gt;&#xA;आश्वासयन्धर्मसुतं प्रवक्तुमुपचक्रमे ॥&#x9;003c&lt;br&gt;&#xA;वासुदेव उवाच ।&#x9;004&lt;br&gt;&#xA;सर्वं जिह्मं मृत्युपदमजिह्मं ब्रह्मणः पदम् ।&#x9;004a&lt;br&gt;&#xA;एतावान्ज्ञानविषयः किं प्रलापः करिष्यति ॥&#x9;004c&lt;br&gt;&#xA;नैव तेऽनुष्ठितं कर्म नैव ते शत्रवो जिताः ।&#x9;005a&lt;br&gt;&#xA;कथं शत्रुं शरीरस्थमात्मनो नावबुध्यसे ॥&#x9;005c&lt;br&gt;&#xA;अत्र ते वर्तयिष्यामि यथाधर्मं यथाश्रुतम् ।&#x9;006a&lt;br&gt;&#xA;इन्द्रस्य सह वृत्रेण यथा युद्धमवर्तत ॥&#x9;006c&lt;br&gt;&#xA;वृत्रेण पृथिवी व्याप्ता पुरा किल नराधिप ।&#x9;007a&lt;br&gt;&#xA;दृष्ट्वा स पृथिवीं व्याप्तां गन्धस्य विषये हृते ।&#x9;007c&lt;br&gt;&#xA;धराहरणदुर्गन्धो विषयः समपद्यत ॥&#x9;007e&lt;br&gt;&#xA;शतक्रतुश्चुकोपाथ गन्धस्य विषये हृते ।&#x9;008a&lt;br&gt;&#xA;वृत्रस्य सततः क्रुद्धो घोरं वज्रमवासृजत् ॥&#x9;008c&lt;br&gt;&#xA;स वध्यमानो वज्रेण सुभृशं भूरितेजसा ।&#x9;009a&lt;br&gt;&#xA;विवेश सहसा तोयं जग्राह विषयं ततः ॥&#x9;009c&lt;br&gt;&#xA;अप्सु वृत्रगृहीतासु रसे च विषये हृते ।&#x9;010a&lt;br&gt;&#xA;शतक्रतुरतिक्रुद्धस्तत्र वज्रमवासृजत् ॥&#x9;010c&lt;br&gt;&#xA;स वध्यमानो वज्रेण तस्मिन्नमिततेजसा ।&#x9;011a&lt;br&gt;&#xA;विवेश सहसा ज्योतिर्जग्राह विषयं ततः ॥&#x9;011c&lt;br&gt;&#xA;व्याप्ते ज्योतिषि वृत्रेण रूपेऽथ विषये हृते ।&#x9;012a&lt;br&gt;&#xA;शतक्रतुरतिक्रुद्धस्तत्र वज्रमवासृजत् ॥&#x9;012c&lt;br&gt;&#xA;स वध्यमानो वज्रेण तस्मिन्नमिततेजसा ।&#x9;013a&lt;br&gt;&#xA;विवेश सहसा वायुं जग्राह विषयं ततः ॥&#x9;013c&lt;br&gt;&#xA;व्याप्ते वायौ तु वृत्रेण स्पर्शेऽथ विषये हृते ।&#x9;014a&lt;br&gt;&#xA;शतक्रतुरतिक्रुद्धस्तत्र वज्रमवासृजत् ॥&#x9;014c&lt;br&gt;&#xA;स वध्यमानो वज्रेण तस्मिन्नमिततेजसा ।&#x9;015a&lt;br&gt;&#xA;आकाशमभिदुद्राव जग्राह विषयं ततः ॥&#x9;015c&lt;br&gt;&#xA;आकाशे वृत्रभूतेऽथ शब्दे च विषये हृते ।&#x9;016a&lt;br&gt;&#xA;शतक्रतुरभिक्रुद्धस्तत्र वज्रमवासृजत् ॥&#x9;016c&lt;br&gt;&#xA;स वध्यमानो वज्रेण तस्मिन्नमिततेजसा ।&#x9;017a&lt;br&gt;&#xA;विवेश सहसा शक्रं जग्राह विषयं ततः ॥&#x9;017c&lt;br&gt;&#xA;तस्य वृत्रगृहीतस्य मोहः समभवन्महान् ।&#x9;018a&lt;br&gt;&#xA;रथन्तरेण तं साम्ना वसिष्ठः प्रत्यबोधयत् ॥&#x9;018c&lt;br&gt;&#xA;ततो वृत्रं शरीरस्थं जघान भरतर्षभ ।&#x9;019a&lt;br&gt;&#xA;शतक्रतुरदृश्येन वज्रेणेतीह नः श्रुतम् ॥&#x9;019c&lt;br&gt;&#xA;इदं धर्म्यं रहस्यं वै शक्रेणोक्तं महर्षिषु ।&#x9;020a&lt;br&gt;&#xA;ऋषिभिश्च मम प्रोक्तं तन्निबोध जनाधिप ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/012/</guid>
      <description>&lt;p&gt;अध्यायः 012&lt;/p&gt;&#xA;&lt;p&gt;कृष्णेन युधिष्ठिरम्प्रति शारीरमानसभेदनेन व्याधेर्द्वैविध्याभिधानपूर्वकं तत्परिहारोपायकथनम् ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;द्विविधो जायते व्याधिः शारीरो मानसस्तथा ।&#x9;001a&lt;br&gt;&#xA;परस्परं तयोर्जन्म निर्द्वन्द्वं नोपपद्यते ॥&#x9;001c&lt;br&gt;&#xA;शरीरे जायते व्याधिः शारीरः स निगद्यते ।&#x9;002a&lt;br&gt;&#xA;मानसे जायते व्याधिर्मानसस्तु निगद्यते ॥&#x9;002c&lt;br&gt;&#xA;शीतोष्णे चैव वायुश्च गुणा राजञ्शरीरजाः ।&#x9;003a&lt;br&gt;&#xA;तेषां गुणानां साम्यं चेत्तदाहुः स्वस्थलक्षणम् ॥&#x9;003c&lt;br&gt;&#xA;उष्णेन बाध्यते शीतं शीतेनोष्णं च बाध्यते ॥&#x9;004ac&lt;br&gt;&#xA;सत्वं रजस्तमश्चेति त्रय आत्मगुणाः स्मृताः ।&#x9;005a&lt;br&gt;&#xA;तेषां गुणानां साम्यं चेत्तदाहुः स्वस्थलक्षणम् ॥&#x9;005c&lt;br&gt;&#xA;तेषामन्यतमोत्सेके विधानमुपदिश्यते ।&#x9;006a&lt;br&gt;&#xA;हर्षेण बाध्यते शोको हर्षः शोकेन बाध्यते ॥&#x9;006c&lt;br&gt;&#xA;कश्चिद्दुःखे वर्तमानः सुखस्य स्मर्तुमिच्छति ।&#x9;007a&lt;br&gt;&#xA;कश्चित्सुखे वर्तमानो दुःखस्य स्मर्तुमिच्छति ॥&#x9;007c&lt;br&gt;&#xA;स त्वं न दुःखी दुःखस्य न सुखी सुसुखस्य वा ।&#x9;008a&lt;br&gt;&#xA;स्मर्तुमिच्छसि कौन्तेय दैवं हि बलवत्तरम् ।&#x9;008c&lt;br&gt;&#xA;अथवा ते स्वभावोऽयं येन पार्थावकृष्यसे ॥&#x9;008e&lt;br&gt;&#xA;दृष्ट्वा सभागतां कृष्णामेकवस्त्रां रजस्वलाम् ।&#x9;009a&lt;br&gt;&#xA;मिषतां पाण्डवेयानां न तस्य स्मर्तुमिच्छसि ॥&#x9;009c&lt;br&gt;&#xA;प्रव्राजनं च नगरादजिनैश्च विवासनम् ।&#x9;010a&lt;br&gt;&#xA;महारण्यनिवासश्च न तस्य स्मर्तुमिच्छसि ॥&#x9;010c&lt;br&gt;&#xA;जटासुरात्परिक्लेशश्चित्रसेनेन चाहवः ।&#x9;011a&lt;br&gt;&#xA;सैन्धवाच्च परिक्लेशो न तस्य स्मर्तुमिच्छसि ॥&#x9;011c&lt;br&gt;&#xA;पुनरज्ञातचर्यायां कीचकेन पदा वधः ।&#x9;012a&lt;br&gt;&#xA;याज्ञसेन्यास्तथा पार्थ न तस्य स्मर्तुमिच्छसि ॥&#x9;012c&lt;br&gt;&#xA;यच्च ते द्रोणभीष्माभ्यां युद्धमासीदरिन्दम ।&#x9;013a&lt;br&gt;&#xA;मनसैकेन योद्धव्यं तत्ते युद्धमुपस्थितम् ॥&#x9;013c&lt;br&gt;&#xA;तस्मादभ्युपगन्तव्यं युद्धाय भरतर्षभ ।&#x9;014a&lt;br&gt;&#xA;परमव्यक्तरूपस्य पारं युक्त्या स्वकर्मभिः ॥&#x9;014c&lt;br&gt;&#xA;यत्र नैव शरैः कार्यं न भृत्यैर्न च बन्धुभिः ।&#x9;015a&lt;br&gt;&#xA;आत्मनैकेन योद्धव्यं तत्ते युद्धमुपस्थितम् ॥&#x9;015c&lt;br&gt;&#xA;तस्मिन्ननिर्जिते युद्धे कामवस्थां गमिष्यसि ।&#x9;016a&lt;br&gt;&#xA;एतज्ज्ञात्वा तु कौन्तेय कृतकृत्यो भविष्यसि ॥&#x9;016c&lt;br&gt;&#xA;एतां बुद्धिं विनिश्चित्य भूतानामागतिं गतिम् ।&#x9;017a&lt;br&gt;&#xA;पितृपैतामहे वृत्ते शाधि राज्यं यथोचितम् ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/013/</guid>
      <description>&lt;p&gt;अध्यायः 013&lt;/p&gt;&#xA;&lt;p&gt;कामस्य शक्तिकथनेन दुर्जयत्वकथनपूर्वकं तज्जयोपायकथनम् ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;न बाह्यं द्रव्यमुत्सृज्य सिद्धिर्भवति भारत ।&#x9;001a&lt;br&gt;&#xA;शारीरं द्रव्यमुत्सृज्य सिद्धिर्भवति वा न वा ॥&#x9;001c&lt;br&gt;&#xA;बाह्यद्रव्यविमुक्तस्य शारीरेषु च गृह्यतः ।&#x9;002a&lt;br&gt;&#xA;यो धर्मो यत्सुखं चैव द्विषतामस्तु तत्तव ॥&#x9;002c&lt;br&gt;&#xA;द्व्यक्षरस्तु भवेन्मृत्युस्त्र्यक्षरं ब्रह्म शाश्वतम् ।&#x9;003a&lt;br&gt;&#xA;ममेति द्व्यक्षरो मृत्युर्न ममेति च शाश्वतम् ॥&#x9;003c&lt;br&gt;&#xA;ब्रह्ममृत्यू ततो राजन्नात्मन्येव व्यवस्थितौ ।&#x9;004a&lt;br&gt;&#xA;अदृश्यमानौ भूतानि योधयेतामसंशयम् ॥&#x9;004c&lt;br&gt;&#xA;अविनाशोऽस्य तत्त्वस्य नियतो यदि भारत ।&#x9;005a&lt;br&gt;&#xA;भित्त्वा शरीरं भूतानामहिंसां प्रतिपद्यते ॥&#x9;005c&lt;br&gt;&#xA;लब्ध्वा हि पृथिवीं कृत्स्नां सहस्थावरजङ्गमाम् ।&#x9;006a&lt;br&gt;&#xA;ममत्वं यस्य नैव स्यात्किं तया स करिष्यति ॥&#x9;006c&lt;br&gt;&#xA;अथवा वसतः पार्थ वने वन्येन जीवतः ।&#x9;007a&lt;br&gt;&#xA;ममता यस्य वित्तेषु मृत्योरास्ये स वर्तते ॥&#x9;007c&lt;br&gt;&#xA;ब्राह्यान्तराणां शत्रूणां स्वभावं पश्य भारत ।&#x9;008a&lt;br&gt;&#xA;यन्न पश्यति तद्भूतं मुच्यते स महाभयात् ॥&#x9;008c&lt;br&gt;&#xA;कामात्मानं न प्रशंसन्ति लोके नेहाकामा काचिदस्ति प्रवृत्तिः ।&#x9;009a&lt;br&gt;&#xA;सर्वे कामा मनसोऽङ्ग प्रभूता यान्पण्डितः संहरते विचिन्त्य ।&#x9;009c&lt;br&gt;&#xA;भूयोभूयो जन्मनोऽभ्यासयोगाद्योगी योगं सारमार्गं विचिन्त्य ॥&#x9;009e&lt;br&gt;&#xA;दानं च वेदाध्ययनं तपश्च काम्यानि कर्माणि च वैदिकानि ।&#x9;010a&lt;br&gt;&#xA;व्रतं यज्ञान्नियमान्ध्यानयोगान्कामेन यो नाऽऽरभते विदित्वा ।&#x9;010c&lt;br&gt;&#xA;यद्यच्चायं कामयते स धर्मो नयो धर्मो नियमस्तस्य मूलम् ॥&#x9;010e&lt;br&gt;&#xA;अत्र गाथाः कामगीताः कीर्तयन्ति पुराविदः ।&#x9;011a&lt;br&gt;&#xA;शृणु सङ्कीर्त्यमानास्ता अखिलेन युधिष्ठिर ॥&#x9;011c&lt;br&gt;&#xA;काम उवाच ।&#x9;012&lt;br&gt;&#xA;नाहं शक्योऽनुपायेन हन्तुं भूतेन केनचित् ॥&#x9;012ac&lt;br&gt;&#xA;यो मां प्रयतते हन्तुं ज्ञात्वा प्रहरणे बलम् ।&#x9;013a&lt;br&gt;&#xA;तस्य तस्मिन्प्रहरणे पुनः प्रादुर्भवाम्यहम् ॥&#x9;013c&lt;br&gt;&#xA;यो मां प्रयतते हन्तुं यज्ञैर्विविधदक्षिणैः ।&#x9;014a&lt;br&gt;&#xA;जङ्गमेष्विव धर्मात्मा पुनः प्रादुर्भवाम्यहम् ॥&#x9;014c&lt;br&gt;&#xA;यो मां प्रयतते हन्तुं वेदैर्वेदान्तसाधनैः ।&#x9;015a&lt;br&gt;&#xA;स्थावरेष्विव भूतात्मा तस्य प्रादुर्भवाम्यहम् ॥&#x9;015c&lt;br&gt;&#xA;यो मां प्रयतते हन्तुं धृत्या सत्यपराक्रमः ।&#x9;016a&lt;br&gt;&#xA;भावो भवामि तस्याहं स च मां नावबुध्यते ॥&#x9;016c&lt;br&gt;&#xA;यो मां प्रयतते हन्तुं तपसा संशितव्रतः ।&#x9;017a&lt;br&gt;&#xA;ततस्तपसि तस्याथ पुनः प्रादुर्भवाम्यहम् ॥&#x9;017c&lt;br&gt;&#xA;यो मां प्रयतते हन्तुं मोक्षमास्थाय पण्डितः ।&#x9;018a&lt;br&gt;&#xA;तस्य मोक्षरतिस्थस्य नृत्यामि च हसामि च ।&#x9;018c&lt;br&gt;&#xA;अवध्यः सर्वभूतानामहमेकः सनातनः ॥&#x9;018e&lt;br&gt;&#xA;तस्मात्त्वमपि तं कामं यज्ञैर्विविधदक्षिणैः ।&#x9;019a&lt;br&gt;&#xA;धर्मे कुरु महाराज तत्र ते स भविष्यति ॥&#x9;019c&lt;br&gt;&#xA;यजस्व वाजिमेधेन विधिवद्दक्षिणावता ।&#x9;020a&lt;br&gt;&#xA;अन्यैश्च विविधैर्यज्ञैः समृद्धैराप्तदक्षिणैः ॥&#x9;020c&lt;br&gt;&#xA;मा ते व्यथाऽस्तु निहतान्बन्धून्वीक्ष्य पुनःपुनः ।&#x9;021a&lt;br&gt;&#xA;न शक्यास्ते पुनर्द्रष्टुं येऽहतास्मिन्रणाजिरे ॥&#x9;021c&lt;br&gt;&#xA;स त्वमिष्ट्वा महायज्ञैः समृद्धैराप्तदक्षिणैः ।&#x9;022a&lt;br&gt;&#xA;कीर्तिं लोके परां प्राप्य गतिमग्र्यां गमिष्यसि ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/014/</guid>
      <description>&lt;p&gt;अध्यायः 014&lt;/p&gt;&#xA;&lt;p&gt;व्यासनारदकृष्णादिभिर्बन्धुनिधनपरिशोचिनो युधिष्ठिरस्य समाश्वासनेन तत्रान्तर्धानम् ॥ 1 ॥ युधिष्ठिरेण भीष्मादीनामौर्ध्वदेहिकदानेन हास्तिननगरप्रवेशः ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवं बहुविधैर्वाक्यैर्मुनिभिस्तैस्तपोधनैः ।&#x9;001a&lt;br&gt;&#xA;समाश्वस्यत राजर्षिर्हितबन्धुर्युधिष्ठिरः ॥&#x9;001c&lt;br&gt;&#xA;सोऽनुनीतो भगवता विष्टरश्रवसा स्वयम् ।&#x9;002a&lt;br&gt;&#xA;द्वैपायनेन कृष्णेन देवस्थानेन चाभिभूः ॥&#x9;002c&lt;br&gt;&#xA;नारदेनाथ भीमेन नकुलेन च पार्थिव ।&#x9;003a&lt;br&gt;&#xA;कृष्णया सहदेवेन विजयेन च धीमता ॥&#x9;003c&lt;br&gt;&#xA;अन्यैश्च पुरुषव्याघ्रैर्ब्राह्मणैः शास्त्रदृष्टिभिः ।&#x9;004a&lt;br&gt;&#xA;व्यजहाच्छोकजं दुःखं सन्तापं चैव मानसम् ॥&#x9;004c&lt;br&gt;&#xA;अर्चयामास देवांश्च ब्राह्मणांश्च युधिष्ठिरः ।&#x9;005a&lt;br&gt;&#xA;कृत्वाऽथ प्रेतकार्याणि सर्वेषां कुरुनन्दनः ।&#x9;005c&lt;br&gt;&#xA;अन्वशासच्च धर्मात्मा पृथिवीं सागराम्बराम् ॥&#x9;005e&lt;br&gt;&#xA;प्रशान्तचेताः कौरव्यः स्वराज्यं प्राप्य केवलम् ।&#x9;006a&lt;br&gt;&#xA;व्यासं च नारदं चैव तांश्चान्यानब्रवीन्नृपः ॥&#x9;006c&lt;br&gt;&#xA;आश्वासितोऽहं प्राग्वृद्धैर्भवद्भिर्मुनिपुङ्गवैः ।&#x9;007a&lt;br&gt;&#xA;न सूक्ष्ममपि मे किञ्चिद्व्यलीकमिह विद्यते ॥&#x9;007c&lt;br&gt;&#xA;अर्थश्च सुमहान्प्राप्तो येन यक्ष्यामि देवताः ।&#x9;008a&lt;br&gt;&#xA;पुरस्कृत्याद्य भवतः समानेष्यामहे मखम् ॥&#x9;008c&lt;br&gt;&#xA;हिमवन्तं त्वया गुप्ता गमिष्यामः पितामह ।&#x9;009a&lt;br&gt;&#xA;बह्वाश्चर्यो हि देशः स श्रूयते द्विजसत्तम ॥&#x9;009c&lt;br&gt;&#xA;तथा भगवता चित्रं कल्याणं बहु भाषितम् ।&#x9;010a&lt;br&gt;&#xA;देवर्षिणा नारदेन देवस्थानेन चैव ह ॥&#x9;010c&lt;br&gt;&#xA;नाभागधेयः पुरुषः कश्चिदेवंविधान्गुरून् ।&#x9;011a&lt;br&gt;&#xA;लभते व्यसनं प्राप्य सुहृदः साधुसम्मतान् ॥&#x9;011c&lt;br&gt;&#xA;वैशम्पायन उवाच ।&#x9;012&lt;br&gt;&#xA;एवमुक्तास्तु ते राज्ञा सर्व एव महर्षयः ।&#x9;012a&lt;br&gt;&#xA;अभ्यनुज्ञाप्य राजानं तथोभौ कृष्णफल्गुनौ ॥&#x9;012c&lt;br&gt;&#xA;पश्यतामेव सर्वेषां तत्रैवादर्शनं ययुः ।&#x9;013a&lt;br&gt;&#xA;ततो धर्मसुतो राजा तत्रैवोपाविशत्प्रभुः ॥&#x9;013c&lt;br&gt;&#xA;एवं नातिमहान्कालः स तेषां सन्न्यवर्तत ।&#x9;014a&lt;br&gt;&#xA;कुर्वतां शौचकार्याणि भीष्मस्य निधने तदा ।&#x9;014c&lt;br&gt;&#xA;महादानानि विप्रेभ्यो ददतामौर्ध्वदेहिकम् ॥&#x9;014e&lt;br&gt;&#xA;भीष्मकर्णपुरोगाणां कुरूणां कुरुसत्तम ।&#x9;015a&lt;br&gt;&#xA;सहितो धृतराष्ट्रेण स ददावौर्ध्वदेहिकम् ॥&#x9;015c&lt;br&gt;&#xA;ततो दत्त्वा बहुधनं विप्रेभ्यः पाण्डवर्षभः ।&#x9;016a&lt;br&gt;&#xA;धृतराष्ट्रं पुरस्कृत्य विवेश गजसाह्वयम् ॥ ॥&#x9;016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/015/</guid>
      <description>&lt;p&gt;अध्यायः 015&lt;/p&gt;&#xA;&lt;p&gt;वैशम्पायनेन जनमेजयं प्रति युधिष्ठिरस्य प्रजापालनकाले प्रजादीनामभ्युदयप्रकारवर्णनम् ॥ 1 ॥&lt;/p&gt;&#xA;&lt;p&gt;&#39;*वैशम्पायन उवाच ।&#x9;001&lt;br&gt;&#xA;स समाश्वास्य पितरं प्रज्ञाचक्षुषमीश्वरम् ।&#x9;001a&lt;br&gt;&#xA;अन्वशासत धर्मात्मा पृथिवीं भ्रातृभिः सह ॥&#x9;001c&lt;br&gt;&#xA;यथा मनुर्महाराजो रामो दाशरथिर्यथा ।&#x9;002a&lt;br&gt;&#xA;तथा भरतसिंहोऽपि पालयामास मेदिनीम् ॥&#x9;002c&lt;br&gt;&#xA;नाधर्म्यमभवत्तत्र सर्वो धर्मरुचिर्जनः ।&#x9;003a&lt;br&gt;&#xA;बभूव नरशार्दूल यथा कृतयुगे तथा ॥&#x9;003c&lt;br&gt;&#xA;कलिमासन्नमाविष्टं निवार्य नृपनन्दनः ।&#x9;004a&lt;br&gt;&#xA;भ्रातृभिः सहितो धीमान्बभौ धर्मबलोद्धतः ॥&#x9;004c&lt;br&gt;&#xA;ववर्ष भगवान्देवः काले देशे यथेप्सितम् ।&#x9;005a&lt;br&gt;&#xA;निरामयं जगदभूत्क्षुत्पिपासे न किञ्चन ॥&#x9;005c&lt;br&gt;&#xA;आधिर्नास्ति मनुष्याणां व्यसने नाभवन्मतिः ।&#x9;006a&lt;br&gt;&#xA;ब्राह्मणप्रमुखा वर्णास्ते स्वधर्मोत्तराः शुभाः ॥&#x9;006c&lt;br&gt;&#xA;धर्मसत्यप्रधानाश्च सत्यं सद्विषयान्वितम् ।&#x9;007a&lt;br&gt;&#xA;धर्मासनस्थः सद्भिः स स्त्रीबालातुरवृद्धकान् ।&#x9;007c&lt;br&gt;&#xA;वर्णक्रमान्पूर्णभृतान्साकल्याद्रक्षणोद्यतः ॥&#x9;007e&lt;br&gt;&#xA;अवृत्तिवृत्तिदानाद्यैर्यज्ञाद्यैर्व्याधितैरपि ।&#x9;008a&lt;br&gt;&#xA;आमुष्मिकं भयं नास्ति लौकिकं कृतमेव ॥&#x9;008c&lt;br&gt;&#xA;स्वर्गलोकोपमो लोकस्तदा तस्मिन्प्रशासति ।&#x9;009a&lt;br&gt;&#xA;बभूव सुखमेवाग्रं तद्विशिष्टतरं परम् ॥&#x9;009c&lt;br&gt;&#xA;नार्यः पतिव्रताः सर्वा रूपवत्यः स्वलङ्कृताः ।&#x9;010a&lt;br&gt;&#xA;यथोक्तवृत्ताः स्वगुणैर्बभूवुः प्रीतिहेतवः ॥&#x9;010c&lt;br&gt;&#xA;पुमांसः पुण्यशीलाढ्याः स्वंस्वं धर्ममनुव्रताः ।&#x9;011a&lt;br&gt;&#xA;सुखिनः सूक्ष्ममप्येनो न कुर्वन्ति कदाचन ॥&#x9;011c&lt;br&gt;&#xA;सर्वे नराश्च नार्यश्च सततं प्रियवादिनः ।&#x9;012a&lt;br&gt;&#xA;अजिह्ममनसः शुक्ला बभूवुः श्रमवर्जिताः ॥&#x9;012c&lt;br&gt;&#xA;भूषिताः कुण्डलैर्हारैः कटकैः कटिसूत्रकैः ।&#x9;013a&lt;br&gt;&#xA;सुवाससः सुगन्धाढ्याः प्रायशः पृथिवीतले ॥&#x9;013c&lt;br&gt;&#xA;सर्वे ब्रह्मविदो विप्राः सर्वत्र परिनिष्ठिताः ।&#x9;014a&lt;br&gt;&#xA;वलीपलितहीनास्तु सुखिनो दीर्घदर्शिनः ॥&#x9;014c&lt;br&gt;&#xA;इच्छा न जायतेऽन्यत्र वर्णेषु न च सङ्करः ।&#x9;015a&lt;br&gt;&#xA;मनुष्याणां महाराज मर्यादा सुव्यवस्थिता ॥&#x9;015c&lt;br&gt;&#xA;तस्मिञ्शासति राजेन्द्रे मृगव्यालसरीसृपाः ।&#x9;016a&lt;br&gt;&#xA;अन्योन्यमपि चान्येषु न बाधन्ते कदाचन ॥&#x9;016c&lt;br&gt;&#xA;गावः सुक्षीरभूयिष्ठाः सुस्ववालमुखोदराः ।&#x9;017a&lt;br&gt;&#xA;अपीडिताः कर्षकाद्यैर्हृतव्याधिकवत्सकाः ॥&#x9;017c&lt;br&gt;&#xA;अवन्ध्यकाला मनुजाः पुरुषार्थेषु च क्रमात् ।&#x9;018a&lt;br&gt;&#xA;विषयेष्वनिषिद्धेषु वेदशास्त्रेषु चोद्यताः ॥&#x9;018c&lt;br&gt;&#xA;सुवृत्ता वृषभाः पुष्टा रसनाभाः सुखोदयाः ॥&#x9;019ac&lt;br&gt;&#xA;अतीव मधुरः शब्दः स्पर्शश्चातिसुखं रसम् ।&#x9;020a&lt;br&gt;&#xA;रूपं दृष्टिक्षमं रम्यं मनोज्ञं गन्धवद्बभौ ॥&#x9;020c&lt;br&gt;&#xA;धर्मार्थकामसंयुक्तं मोक्षाभ्युदयसाधनम् ।&#x9;021a&lt;br&gt;&#xA;प्रह्लादजननं पुण्यं सम्बभूवाथ मानसम् ॥&#x9;021c&lt;br&gt;&#xA;स्थावरा बहुपुष्पाढ्याः फलच्छायावहास्तथा ।&#x9;022a&lt;br&gt;&#xA;सुस्पर्शा विषहीनाश्च सुपत्रत्वक्प्ररोहिणः ॥&#x9;022c&lt;br&gt;&#xA;मनोनुकूलाः सर्वेषां चेष्टाभूतापवर्जिताः ।&#x9;023a&lt;br&gt;&#xA;तथा बभूव राजर्षिस्तद्वृत्तमभवद्भुवि ॥&#x9;023c&lt;br&gt;&#xA;सर्वलक्षणसम्पन्नाः पाण्डवा धर्मचारिणः ।&#x9;024a&lt;br&gt;&#xA;ज्येष्ठानुवर्तिनः सर्वे बभूवुः प्रियदर्शनाः ॥&#x9;024c&lt;br&gt;&#xA;सिंहोरस्का जितक्रोधास्तेजोबलसमन्विताः ।&#x9;025a&lt;br&gt;&#xA;आजानुबाहवः सर्वे दानशीला जितेन्द्रियाः ॥&#x9;025c&lt;br&gt;&#xA;तेषु शासत्सु धरणीमृतवः स्वगुणैर्बभुः ।&#x9;026a&lt;br&gt;&#xA;सुखोदयाय वर्तन्ते ग्रहास्तारागणैः सह ॥&#x9;026c&lt;br&gt;&#xA;मही च सस्यबहुला सर्वरत्नगुणोदया ।&#x9;027a&lt;br&gt;&#xA;कामधुग्धेनुवद्भोगान्फलन्ति स्म सहस्रधा ॥&#x9;027c&lt;br&gt;&#xA;मन्वादिभिः कृताः पूर्वं मर्यादा मानवेषु याः ।&#x9;028a&lt;br&gt;&#xA;अनतिक्रम्य ताः सर्वाः कुलेषु समयानि च ।&#x9;028c&lt;br&gt;&#xA;अन्वशासत राजानो धर्मपुत्रप्रियङ्कराः ॥&#x9;028e&lt;br&gt;&#xA;महाकुलानि धर्मिष्ठा वर्धयन्तो विशेषतः ।&#x9;029a&lt;br&gt;&#xA;मनुप्रणीतया वृत्त्या तेऽन्वशासन्वसुन्धराम् ॥&#x9;029c&lt;br&gt;&#xA;राजवृत्तिर्हि सा शश्वद्धर्मिष्ठाऽभून्महीतले ।&#x9;030a&lt;br&gt;&#xA;प्रायो लोकमतिस्तात राजवृत्तानुगामिनी ॥&#x9;030c&lt;br&gt;&#xA;एवं भारतवर्षं स्वं राजा स्वर्गं सुरेन्द्रवत् ।&#x9;031a&lt;br&gt;&#xA;शशास जिष्णुना सार्धं गोत्रां गाण्डीवधन्वना&#39; ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/016/</guid>
      <description>&lt;p&gt;अध्यायः 016&lt;/p&gt;&#xA;&lt;p&gt;वैशम्पायनेन कुरुविजयानन्तरं हास्तिनपुरे कृष्णार्जुनविहारप्रकारवर्णनम् ॥ 1 ॥ कृष्णेनार्जुनं प्रति युधिष्ठिरे स्वस्य निजनगरजिगमिषानिवेदनचोदना ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;विजिते पाण्डवेयैस्तु प्रशान्ते च द्विजोत्तम ।&#x9;001a&lt;br&gt;&#xA;राष्ट्रे ते चत्रतुर्वीरौ वासुदेवधनञ्जयौ ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;विजिते पाण्डवै राजन्प्रशान्ते च विशाम्पतौ ।&#x9;002a&lt;br&gt;&#xA;राष्ट्रे बभूवतुर्हृष्टौ वासुदेवधनञ्जयौ ॥&#x9;002c&lt;br&gt;&#xA;विजह्राते मुदा युक्तौ दिवि देवेश्वराविव ।&#x9;003a&lt;br&gt;&#xA;तौ वनेषु विचित्रेषु पर्वतेषु ससानुषु ॥&#x9;003c&lt;br&gt;&#xA;तीर्थेषु चैव पुण्येषु पल्वलेषु नदीषु च ।&#x9;004a&lt;br&gt;&#xA;चङ्क्रम्यमाणौ संहृष्टावश्विनाविव नन्दने ॥&#x9;004c&lt;br&gt;&#xA;इन्द्रप्रस्थे महात्मानौ रेमाते कृष्णपाण्डवौ ।&#x9;005a&lt;br&gt;&#xA;प्रविश्य तां सभां रम्यां विजह्राते च भारत ॥&#x9;005c&lt;br&gt;&#xA;तत्र युद्धकथाश्चित्राः परिक्लेशांश्च पार्थिव ।&#x9;006a&lt;br&gt;&#xA;कथायोगे कथायोगे कथयामासतुः सदा ॥&#x9;006c&lt;br&gt;&#xA;ऋषीणां देवतानां च वंशांस्तावाहतुः सदा ।&#x9;007a&lt;br&gt;&#xA;प्रीयमाणौ महात्मानौ पुराणावृषिसत्तमौ ॥&#x9;007c&lt;br&gt;&#xA;मधुरास्तु कथाश्चित्राश्चित्रार्थपदनिश्चयाः ।&#x9;008a&lt;br&gt;&#xA;निश्चयज्ञः स पार्थाय कथयामास केशवः ॥&#x9;008c&lt;br&gt;&#xA;पुत्रशोकाभिसन्तप्तं ज्ञातीनां च सहस्रशः ।&#x9;009a&lt;br&gt;&#xA;कथाभिः शमयामास पार्थं शौरिर्जनार्दनः ॥&#x9;009c&lt;br&gt;&#xA;स तमाश्वास्य विधिवद्विधानज्ञो महातपाः ।&#x9;010a&lt;br&gt;&#xA;अपहृत्याऽऽत्मनो भारं विशश्रामेव सात्वतः ॥&#x9;010c&lt;br&gt;&#xA;ततः कथान्ते गोविन्दो गुडाकेशमुवाच ह ।&#x9;011a&lt;br&gt;&#xA;सान्त्वयञ्श्लक्ष्णया वाचा हेतुयुक्तमिदं वचः ॥&#x9;011c&lt;br&gt;&#xA;विजितेयं धरा कृत्स्ना सव्यसाचिन्परन्तप ।&#x9;012a&lt;br&gt;&#xA;त्वद्बाहुबलामाश्रित्य राज्ञा धर्मसुतेन ह ॥&#x9;012c&lt;br&gt;&#xA;असपत्नां महीं भुङ्क्ते धर्मराजो युधिष्ठिरः ।&#x9;013a&lt;br&gt;&#xA;भीमसेनानुभावेन यमयोश्च नरोत्तम ॥&#x9;013c&lt;br&gt;&#xA;धर्मेण राज्ञा धर्मज्ञ प्राप्तं राज्यमकण्टकम् ।&#x9;014a&lt;br&gt;&#xA;धर्मेण निहतः सङ्ख्ये स च राजा सुयोधनः ॥&#x9;014c&lt;br&gt;&#xA;अधर्मरुचयो लुब्धाः सदा चाप्रियवादिनः ।&#x9;015a&lt;br&gt;&#xA;धार्तराष्ट्रा दुरात्मानः सानुबन्धा निपातिताः ॥&#x9;015c&lt;br&gt;&#xA;प्रशान्तामखिलां पार्थ पृथिवीं पृथिवीपतिः ।&#x9;016a&lt;br&gt;&#xA;भुङ्क्ते धर्मसुतो राजा त्वया गुप्तः कुरूद्वह ॥&#x9;016c&lt;br&gt;&#xA;रमे चाहं त्वया सार्धमरण्येष्वपि पाण्डव ।&#x9;017a&lt;br&gt;&#xA;किमु यत्र जनोऽयं वै पृथा चामित्रकर्शन ॥&#x9;017c&lt;br&gt;&#xA;यत्र धर्मसुतो राजा यत्र भीमो महाबलः ।&#x9;018a&lt;br&gt;&#xA;यत्र माद्रवतीपुत्रौ रतिस्तत्र परा मम ॥&#x9;018c&lt;br&gt;&#xA;तथैव स्वर्गलोकेषु सभोद्देशेषु कौरव ।&#x9;019a&lt;br&gt;&#xA;रमणीयेषु पुण्येषु सहितस्य त्वयाऽनध ॥&#x9;019c&lt;br&gt;&#xA;कालो महांस्त्वतीतो मे शूरसूनुमपश्यतः ।&#x9;020a&lt;br&gt;&#xA;बलदेवं च कौरव्य तथाऽन्यान्वृष्णिपुङ्गवान् ॥&#x9;020c&lt;br&gt;&#xA;सोऽहं गन्तुमभीप्सामि पुरीं द्वारावतीं प्रति ।&#x9;021a&lt;br&gt;&#xA;रोचतां गमनं तुभ्यं ममापि पुरुषर्षभ ॥&#x9;021c&lt;br&gt;&#xA;उक्तो बहुविधं राजा तत्रतत्र युधिष्ठिरः ।&#x9;022a&lt;br&gt;&#xA;सह भीष्मेण यद्युक्तमस्माभिः शोककर्शितः ॥&#x9;022c&lt;br&gt;&#xA;शिष्टो युधिष्टिरोऽस्माभिः शास्ता सन्नपि पाण्डवः ।&#x9;023a&lt;br&gt;&#xA;तेन तत्तु वचः सम्यग्गृहीतं सुमहात्मना ॥&#x9;023c&lt;br&gt;&#xA;धर्मपुत्रे हि धर्मज्ञे कृतज्ञे सत्यवादिनि ।&#x9;024a&lt;br&gt;&#xA;सत्यं धर्मो मतिश्चाग्र्या स्थितिश्च सततं स्थिरा ॥&#x9;024c&lt;br&gt;&#xA;तत्र गत्वा महात्मानं यदि ते रोचतेऽर्जुन ।&#x9;025a&lt;br&gt;&#xA;अस्मद्गमनसंयुक्तं वचो ब्रूहि जनाधिपम् ॥&#x9;025c&lt;br&gt;&#xA;न हि तस्याप्रियं कुर्यां प्राणत्यागेऽप्युपस्थिते ।&#x9;026a&lt;br&gt;&#xA;कुतो गन्तुं महाबाहो पुरीं द्वारावतीं प्रति ॥&#x9;026c&lt;br&gt;&#xA;सर्वं त्विदमहं पार्थ त्वत्प्रीतिहितकाम्यया ।&#x9;027a&lt;br&gt;&#xA;ब्रवीमि सत्यं कौरव्य न मिथ्यैतत्कथञ्चन ॥&#x9;027c&lt;br&gt;&#xA;प्रयोजनं च निर्वृत्तमिह वासेन मेऽर्जुन ।&#x9;028a&lt;br&gt;&#xA;धार्तराष्ट्रो हतो राजा सबलः सपदानुगः ॥&#x9;028c&lt;br&gt;&#xA;पृथिवी च वशे तात धर्मपुत्रस्य धीमतः ।&#x9;029a&lt;br&gt;&#xA;स्थिता समुद्रवसना सशैलवनकानना ॥&#x9;029c&lt;br&gt;&#xA;चिता रत्नैर्बहुविधैः कुरुराजस्य पाण्डव ।&#x9;030a&lt;br&gt;&#xA;धर्मेण राजा धर्मज्ञः पातु सर्वां वसुन्धराम् ॥&#x9;030c&lt;br&gt;&#xA;उपास्यमानो मुनिभिः सिद्धैश्चापि महात्मभिः ।&#x9;031a&lt;br&gt;&#xA;स्तूयमानश्च सततं बन्दिभिर्भरतर्षभ ॥&#x9;031c&lt;br&gt;&#xA;तं मया सह गत्वाऽद्य राजानं कुरुवर्धनम् ।&#x9;032a&lt;br&gt;&#xA;आपृच्छ कुरुशार्दूल गमनं द्वारकां प्रति ॥&#x9;032c&lt;br&gt;&#xA;इदं शरीरं वसु यच्च मे गृहे निवेदितं पार्थ सदा युधिष्ठिरे ।&#x9;033a&lt;br&gt;&#xA;प्रियश्च मान्यश्च हि मे युधिष्ठिरः सदा कुरूणामधिपो महामतिः ॥&#x9;033c&lt;br&gt;&#xA;प्रयोजनं चापि निवासकारणे न विद्यते मे त्वदृते नृपात्मज ।&#x9;034a&lt;br&gt;&#xA;स्थिता हि पृथ्वी तव पार्थ शासने गुरोः सुवृत्तस्य युधिष्ठिरस्य च ॥&#x9;034c&lt;br&gt;&#xA;इतीदमुक्तः स तदा महात्मना जनार्दनेनामितविक्रमोऽर्जुनः ।&#x9;035a&lt;br&gt;&#xA;तथेति दुःखादिव वाक्यमैरयज्जनार्दनं सम्प्रतिपूज्य पार्थिव ॥ ॥&#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/017/</guid>
      <description>&lt;p&gt;अध्यायः 017&lt;/p&gt;&#xA;&lt;p&gt;अर्जुनेन कृष्णं प्रति पूर्वोपदिष्टगीतार्थस्य विस्मरणोक्त्या पुनस्तदुपदेशप्रार्थना ॥ 1 ॥ कृष्णेनार्जुनं प्रति स्वस्मै ब्राह्मणोक्तसिद्धकाश्यपसंवादानुवादः ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;सभायां वसतोस्तत्र निहत्यारीन्महात्मनोः ।&#x9;001a&lt;br&gt;&#xA;केशवार्जुनयोः का नु कथा समभवद्द्विज ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;कृष्णेन सहितः पार्थः स्वं राज्यं प्राप्य केवलम् ।&#x9;002a&lt;br&gt;&#xA;तस्यां सभायां दिव्यायां विजहार मुदा युतः ॥&#x9;002c&lt;br&gt;&#xA;तत्र कञ्चित्सभोद्देशं स्वर्गोद्देशसमं नृप ।&#x9;003a&lt;br&gt;&#xA;यदृच्छया तौ मुदितौ जग्मतुः स्वजनावृतौ ॥&#x9;003c&lt;br&gt;&#xA;ततः प्रतीतः कृष्णेन सहितः पाण्डवोऽर्जुनः ।&#x9;004a&lt;br&gt;&#xA;निरीक्ष्य तां सभां रम्यामिदं वचनमब्रवीत् ॥&#x9;004c&lt;br&gt;&#xA;विदितं मे महाबाहो सङ्ग्रामे समुपस्थिते ।&#x9;005a&lt;br&gt;&#xA;माहात्म्यं देवकीपुत्र तच्च ते रूपमैश्वरम् ॥&#x9;005c&lt;br&gt;&#xA;यत्तु तद्भवता प्रोक्तं पुरा केशव सौहृदात् ।&#x9;006a&lt;br&gt;&#xA;तत्सर्वं पुरुषव्याघ्र नष्टं मे व्यग्रचेतसः ॥&#x9;006c&lt;br&gt;&#xA;मम कौतूहलं त्वस्ति तेष्वर्थेषु पुनः पुनः ।&#x9;007a&lt;br&gt;&#xA;भवांस्तु द्वारकां गन्ता नचिरादिव माधव ॥&#x9;007c&lt;br&gt;&#xA;वैशम्पायन उवाच ।&#x9;008&lt;br&gt;&#xA;एवमुक्तस्तु तं कृष्णः फाल्गुनं प्रत्यभाषत ।&#x9;008a&lt;br&gt;&#xA;परिष्वज्य महातेजा वचनं वदतांवरः ॥&#x9;008c&lt;br&gt;&#xA;वासुदेव उवाच ।&#x9;009&lt;br&gt;&#xA;श्रावितस्त्वं मया गुह्यं ज्ञापितश्च सनातनम् ।&#x9;009a&lt;br&gt;&#xA;धर्मं स्वरूपिणं पार्थ सर्वलोकांश्च शाश्वतान् ॥&#x9;009c&lt;br&gt;&#xA;अबुद्ध्या यन्न गृह्णीथास्तन्मे सुमहदप्रियम् ।&#x9;010a&lt;br&gt;&#xA;न च साऽद्य पुनर्भूयः स्मृतिर्मे सम्भविष्यति ॥&#x9;010c&lt;br&gt;&#xA;नूनमश्रद्दधानोऽसि दुर्मेधा ह्यसि पाण्डव ।&#x9;011a&lt;br&gt;&#xA;न च शक्यं पुनर्वक्तुमशेषेण धनञ्जय ॥&#x9;011c&lt;br&gt;&#xA;स हि धर्मः सुपर्याप्तो ब्रह्मणः पदवेदने ।&#x9;012a&lt;br&gt;&#xA;न शक्यं तन्मया भूयस्तथा वक्तुमशेषतः ॥&#x9;012c&lt;br&gt;&#xA;परं हि ब्रह्म कथितं योगयुक्तेन तन्मया ।&#x9;013a&lt;br&gt;&#xA;इतिहासं तु वक्ष्यामि तस्मिन्नर्थे पुरातनम् ॥&#x9;013c&lt;br&gt;&#xA;यथा तां बुद्धिमास्थाय गतिमग्र्यां गमिष्यसि ।&#x9;014a&lt;br&gt;&#xA;शृणु धर्मभृतांश्रेष्ठ गदतः सर्वमेव मे ॥&#x9;014c&lt;br&gt;&#xA;आगच्छद्ब्राह्मणः कश्चित्स्वर्गलोकादरिन्दम ।&#x9;015a&lt;br&gt;&#xA;ब्रह्मलोकाच्च दुर्धर्षः सोऽस्माभिः पूजितोऽभवत् ॥&#x9;015c&lt;br&gt;&#xA;अस्माभिः परिपृष्टश्च यदाह भरतर्षभ ।&#x9;016a&lt;br&gt;&#xA;दिव्येन विधिना पार्थ तच्छृणुष्वाविचारयन् ॥&#x9;016c&lt;br&gt;&#xA;ब्राह्मण उवाच ।&#x9;017&lt;br&gt;&#xA;मोक्षधर्मं समाश्रित्य कृष्ण यन्माऽनुपृच्छसि ।&#x9;017a&lt;br&gt;&#xA;भूतानामनुकम्पार्थं मन्मोहच्छेदनं विभो ॥&#x9;017c&lt;br&gt;&#xA;तत्तेऽहं सम्प्रवक्ष्यामि यथावन्मधुसूदन ।&#x9;018a&lt;br&gt;&#xA;शृणुष्वावहितो भूत्वा गदतो मम माधव ॥&#x9;018c&lt;br&gt;&#xA;कश्चिद्विप्रस्तपोयुक्तः काश्यपो धर्मवित्तमः ।&#x9;019a&lt;br&gt;&#xA;आससाद द्विजं कञ्चिद्धर्माणामागतागमम् ॥&#x9;019c&lt;br&gt;&#xA;गतागमं सुबहुशो ज्ञानविज्ञानपारगम् ।&#x9;020a&lt;br&gt;&#xA;लोकतत्त्वार्थकुशलं ज्ञातारं सुखदुःखयोः ॥&#x9;020c&lt;br&gt;&#xA;जातिस्मरणतत्त्वज्ञं कोविदं पापपुण्ययोः ।&#x9;021a&lt;br&gt;&#xA;द्रष्टारमुच्चनीचानां कर्मभिर्देहिनां गतिम् ॥&#x9;021c&lt;br&gt;&#xA;चरन्तं मुक्तवत्सिद्धं प्रशान्तं संयतेन्द्रियम् ।&#x9;022a&lt;br&gt;&#xA;दीप्यमानं श्रिया ब्राह्म्या क्रममाणं च सर्वशः ॥&#x9;022c&lt;br&gt;&#xA;अन्तर्धानगतिज्ञं च श्रुत्वा तत्त्वेन काश्यपः ।&#x9;023a&lt;br&gt;&#xA;तथैवान्तर्हितैः सिद्धैर्यान्तं चक्रधरैः सह ॥&#x9;023c&lt;br&gt;&#xA;सम्भाषमाणमेकान्ते समासीनं च तैः सह ।&#x9;024a&lt;br&gt;&#xA;यदृच्छया च गच्छन्तमसक्तं पवनं यथा ॥&#x9;024c&lt;br&gt;&#xA;तं समासाद्य मेधावी स तदा द्विजसत्तमः ।&#x9;025a&lt;br&gt;&#xA;चरणौ धर्मकामो वै स तस्य सुसमाहितः ।&#x9;025c&lt;br&gt;&#xA;प्रतिपेदे यथान्यायं भक्त्या परमया युतः ॥&#x9;025e&lt;br&gt;&#xA;विस्मितश्चाद्भुतं दृष्ट्वा काश्यपस्तं द्विजोत्तमम् ।&#x9;026a&lt;br&gt;&#xA;परिचारेण महता गुरुं तं पर्यतोषयत् ॥&#x9;026c&lt;br&gt;&#xA;उपपन्नं च तत्सर्वं श्रुतचारित्रसंयुतम् ।&#x9;027a&lt;br&gt;&#xA;भौमेनातोषयच्चैनं गुरुवृत्तिं समास्थितः ॥&#x9;027c&lt;br&gt;&#xA;तस्मै तुष्टः स शिष्याय यत्प्रसन्नोऽब्रवीद्गुरुः ।&#x9;028a&lt;br&gt;&#xA;सिद्धिं परामभिप्रेक्ष्य शृणु मत्तो जनार्दन ॥&#x9;028c&lt;br&gt;&#xA;सिद्ध उवाच ।&#x9;029&lt;br&gt;&#xA;विविधैः कर्मभिस्तात पुण्ययोगैश्च केवलैः ।&#x9;029a&lt;br&gt;&#xA;गच्छन्तीह गतिं मर्त्या देवलोके च वा स्थितिम् ॥&#x9;029c&lt;br&gt;&#xA;न क्वचित्सुखमत्यन्तं न क्वचिच्छाश्वती स्थितिः ।&#x9;030a&lt;br&gt;&#xA;स्थानाच्च महतो भ्रंशो दुःखलब्धात्पुनः पुनः ॥&#x9;030c&lt;br&gt;&#xA;अशुभा गतयः प्राप्ताः कष्टा मे पापसेवनात् ।&#x9;031a&lt;br&gt;&#xA;काममन्युपरीतेन तृष्णया मोहितेन च ॥&#x9;031c&lt;br&gt;&#xA;पुनः पुनश्च मरणं जन्म चैव पुनः पुनः ।&#x9;032a&lt;br&gt;&#xA;आहारा विविधा भुक्ताः पीता नानाविधाः स्तनाः ॥&#x9;032c&lt;br&gt;&#xA;मातरो विविधा दृष्टाः पितरश्च पृथग्विधाः ।&#x9;033a&lt;br&gt;&#xA;सुखानि च विचित्राणि दुःखानि च मयाऽनघ ॥&#x9;033c&lt;br&gt;&#xA;प्रियैर्विवासो बहुशः संवासश्चाप्रियैः सह ।&#x9;034a&lt;br&gt;&#xA;धननाशश्च सम्प्राप्तो लब्ध्वा दुःखेन तद्धनम् ॥&#x9;034c&lt;br&gt;&#xA;अवमानाः सुकष्टाश्च परतः स्वजनात्तथा ।&#x9;035a&lt;br&gt;&#xA;शारीरा मानसा वाऽपि वेदना भृशदारुणाः ॥&#x9;035c&lt;br&gt;&#xA;प्राप्ता विमाननाश्चोग्रा वधबन्धाश्च दारुणाः ।&#x9;036a&lt;br&gt;&#xA;पतनं निरये चैव यातनाश्च यमक्षये ॥&#x9;036c&lt;br&gt;&#xA;जरारोगाश्च सततं व्यसनानि च भूरिशः ।&#x9;037a&lt;br&gt;&#xA;लोकेऽस्मिन्ननुभूतानि द्वन्द्वजानि भृशं मया ॥&#x9;037c&lt;br&gt;&#xA;ततः कदाचिन्निर्वेदान्निकारान्निकृतेन च ।&#x9;038a&lt;br&gt;&#xA;लोकतन्त्रं परित्यक्तं दुःखार्तेन भृशं मया ॥&#x9;038c&lt;br&gt;&#xA;लोकेऽस्मिन्ननुभूयाहमिमं मार्गमनुष्ठितः ।&#x9;039a&lt;br&gt;&#xA;ततः सिद्धिरियं प्राप्ता प्रसादादात्मनो मया ।&#x9;039c&lt;br&gt;&#xA;नाहं पुनरिहागन्ता लोकानालोकयाम्यहम् ॥&#x9;039e&lt;br&gt;&#xA;आसिद्धेराप्रजासर्गादात्मनोऽपि गतीः शुभाः ।&#x9;040a&lt;br&gt;&#xA;उपलब्धा द्विजश्रेष्ठ तथेयं सिद्धिरुत्तमा ॥&#x9;040c&lt;br&gt;&#xA;इतः परं गमिष्यामि ततः परतरं पुनः ।&#x9;041a&lt;br&gt;&#xA;ब्रह्मणः पदमव्यक्तं मा तेऽभूदत्र संशयः ॥&#x9;041c&lt;br&gt;&#xA;नाहं पुनरिहाऽऽगन्ता मर्त्यलोकं परन्तप ।&#x9;042a&lt;br&gt;&#xA;प्रीतोऽस्मि ते महाप्राज्ञ ब्रूहि किं करवाणि ते ॥&#x9;042c&lt;br&gt;&#xA;यदीप्सुरुपपन्नस्त्वं तस्य कालोऽयमागतः ।&#x9;043a&lt;br&gt;&#xA;अभिजाने च तदहं यदर्थं मामुपागतः ॥&#x9;043c&lt;br&gt;&#xA;अचिरात्तु गमिष्यामि येनाहं त्वामचूचुदम् ।&#x9;044a&lt;br&gt;&#xA;भृशं प्रीतोऽस्मि भवतश्चारित्रेण विचक्षण ॥&#x9;044c&lt;br&gt;&#xA;परिपृच्छ यावद्भवतो भाषे यद्यत्तवेप्सितम् ॥&#x9;045ac&lt;br&gt;&#xA;बहुमन्ये च ते बुद्धिं भृशं सम्पूजयामि च ।&#x9;046a&lt;br&gt;&#xA;येनाहं भवता बुद्धो मेधावी ह्यसि काश्यप ॥ ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/018/</guid>
      <description>&lt;p&gt;अध्यायः 018&lt;/p&gt;&#xA;&lt;p&gt;ब्राह्मणेन कृष्णं प्रति प्राणिनां जननमरणादिप्रतिपादकसिद्धकश्यपसंवादानुवादः ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;ततस्तस्योपसङ्गृह्य पादौ प्रश्नान्सुदुर्वचान् ।&#x9;001a&lt;br&gt;&#xA;पप्रच्छ तांश्च धर्मान्स प्राह धर्मभृतांवरः ॥&#x9;001c&lt;br&gt;&#xA;काश्यप उवाच ।&#x9;002&lt;br&gt;&#xA;कथं शरीराच्च्यवते कथं चैवोपपद्यते ।&#x9;002a&lt;br&gt;&#xA;कथं कष्टाच्च संसारात्संसरन्परिमुच्यते ॥&#x9;002c&lt;br&gt;&#xA;आत्मानं वा कथं युक्त्वा तच्छरीरं विमुञ्चति ।&#x9;003a&lt;br&gt;&#xA;शरीरे च विनिर्मुक्तो कथमन्यत्प्रपद्यते ॥&#x9;003c&lt;br&gt;&#xA;कथं शुभाशुभे चायं कर्मणी स्वकृते नरः ।&#x9;004a&lt;br&gt;&#xA;उपभुङ्क्ते क्व वा कर्म विदेहस्योपतिष्ठते ॥&#x9;004c&lt;br&gt;&#xA;ब्राह्मण उवाच ।&#x9;005&lt;br&gt;&#xA;एवं सञ्चोदितः सिद्धः प्रश्नांस्तान्प्रत्यभाषत ।&#x9;005a&lt;br&gt;&#xA;आनुपूर्व्येण वार्ष्णेय तन्मे निगदतः शृणुः ॥&#x9;005c&lt;br&gt;&#xA;सिद्ध उवाच ।&#x9;006&lt;br&gt;&#xA;&#39;अस्मिन्नेवाशु फलदा आयुष्यास्तु क्रियाः स्मृताः ।&#x9;006a&lt;br&gt;&#xA;आयुःकीर्तिकराणीह यानि कृत्यानि सेवते ।&#x9;006c&lt;br&gt;&#xA;शरीरग्रहणेऽन्यस्मिंस्तेषु क्षीणेषु सर्वशः ॥&#x9;006e&lt;br&gt;&#xA;आयुःक्षयपरीतात्मा विपरीतानि सेवते ।&#x9;007a&lt;br&gt;&#xA;बुद्धिर्व्यावर्तते चास्य विनाशे प्रत्युपस्थिते ॥&#x9;007c&lt;br&gt;&#xA;सत्त्वं बलं च कालं चाविदित्वा चात्मनस्तथा ।&#x9;008a&lt;br&gt;&#xA;अतिवेलमुपाश्नाति स्वविरुद्धान्यनात्मवान् ॥&#x9;008c&lt;br&gt;&#xA;यदाऽयमतिकष्टानि सर्वाण्युपनिषेवते ।&#x9;009a&lt;br&gt;&#xA;अत्यर्थमपि वा भुङ्क्ते न वा भुङ्क्ते कदाचन ॥&#x9;009c&lt;br&gt;&#xA;दुष्टान्नामिषपानं च यदन्योन्यविरोधि च ।&#x9;010a&lt;br&gt;&#xA;गुरु चाप्यमितं भुङ्क्ते नातिजीर्णे दिवा पुनः ॥&#x9;010c&lt;br&gt;&#xA;व्यायाममतिमात्रं च व्यवायं चोपसेवते ।&#x9;011a&lt;br&gt;&#xA;सततं कर्मलोभाद्वा प्राप्तं वेगं विधारयेत् ॥&#x9;011c&lt;br&gt;&#xA;रसाभियुक्तमन्नं वा दिवास्वप्नं च सेवते ।&#x9;012a&lt;br&gt;&#xA;अपक्वानागते काले स्वयं दोषान्प्रकोपयेत् ॥&#x9;012c&lt;br&gt;&#xA;स्वदोषकोपनाद्रोगं लभते मरणान्तिकम् ।&#x9;013a&lt;br&gt;&#xA;अपि वोद्बन्धनादीनि परीतानि व्यवस्यति ॥&#x9;013c&lt;br&gt;&#xA;तस्य तैः कारणैर्जन्तोः शरीरं च्यवते तदा ।&#x9;014a&lt;br&gt;&#xA;जीवितं प्रोच्यमानं तद्यथावदुपधारय ॥&#x9;014c&lt;br&gt;&#xA;ऊष्मा प्रकुपितः काये तीव्रवायुसमीरितः ।&#x9;015a&lt;br&gt;&#xA;शरीरमनुपर्येत्य सर्वान्प्राणान्रुणद्धि वै ॥&#x9;015c&lt;br&gt;&#xA;अत्यर्थं बलवानूष्मा शरीरे परिकोपितः ।&#x9;016a&lt;br&gt;&#xA;भिनत्ति जीवस्थानानि तानि कर्मणि विद्धि च ॥&#x9;016c&lt;br&gt;&#xA;ततः सवेदनः सद्यो जीवः प्रच्यवते क्षरन् ।&#x9;017a&lt;br&gt;&#xA;शरीरं त्यजते जन्तुश्छिद्यमानेषु मर्मसु ।&#x9;017c&lt;br&gt;&#xA;वेदनाभिः परीतात्मा तद्विद्धि द्विजसत्तम ॥&#x9;017e&lt;br&gt;&#xA;जनीमरणसंविग्नाः सततं सर्वजन्तवः ।&#x9;018a&lt;br&gt;&#xA;दृश्यन्ते सन्त्यजन्तश्च शरीराणि द्विजर्षभ ॥&#x9;018c&lt;br&gt;&#xA;गर्भसङ्क्रमणे चापि गर्भाणापुपसर्पणे ।&#x9;019a&lt;br&gt;&#xA;तादृशीमेव लभते वेदनां मानवः पुनः ॥&#x9;019c&lt;br&gt;&#xA;भिन्नसन्धिरथ क्लेदमद्भिः स लभते नरः ॥&#x9;020ac&lt;br&gt;&#xA;यथा पञ्चसु भूतेषु सम्भूतत्वं नियच्छति ।&#x9;021a&lt;br&gt;&#xA;शैत्यात्प्रकुपितः काये तीव्रवायुसमीरितः ॥&#x9;021c&lt;br&gt;&#xA;यः स पञ्चसु भूतेषु प्राणापाने व्यवस्थितः ।&#x9;022a&lt;br&gt;&#xA;स गच्छत्यूर्ध्वगो वायुः कृच्छ्रान्मुक्त्वा शरीरिणः ।&#x9;022c&lt;br&gt;&#xA;शरीरं च जहात्येवं निरुच्छ्वासश्च दृश्यते ॥&#x9;022e&lt;br&gt;&#xA;स निरूष्मा निरुच्छ्वासो निःश्रीको गतचेतनः ।&#x9;023a&lt;br&gt;&#xA;कर्मणा सम्परित्यक्तो मृत इत्युच्यते नरः ॥&#x9;023c&lt;br&gt;&#xA;स्रोतोभिर्यैर्विजानाति इन्द्रियार्थाञ्शरीरभृत् ।&#x9;024a&lt;br&gt;&#xA;तैरेव न विजानाति प्राणानाहारसम्भवान् ॥&#x9;024c&lt;br&gt;&#xA;तत्रैव कुरुते काये यः स जीवः सनातनः ॥&#x9;025ac&lt;br&gt;&#xA;तथा यद्यद्भवेन्मुक्तं सन्निपाते क्वचित्क्वचित् ।&#x9;026a&lt;br&gt;&#xA;तत्तन्मर्म विजानीहि शास्त्रदृष्टं हि तत्तथा ॥&#x9;026c&lt;br&gt;&#xA;तेषु मर्मसु भिन्नेषु ततः स समुदीरयन् ।&#x9;027a&lt;br&gt;&#xA;आविश्य हृदयं जन्तोः सत्त्वं चाशु रुणद्धि वै ॥&#x9;027c&lt;br&gt;&#xA;ततः सचेतनो जन्तुर्नाभिजानाति किञ्चन ।&#x9;028a&lt;br&gt;&#xA;तमसा संवृतज्ञानः संवृतेष्वेव मर्मसु ।&#x9;028c&lt;br&gt;&#xA;स जीवो निरधिष्ठानश्चाल्यते मातरिश्वना ॥&#x9;028e&lt;br&gt;&#xA;ततः स तं महोच्छ्वासं भृशमुच्छ्वस्य दारुणम् ।&#x9;029a&lt;br&gt;&#xA;निष्क्रमन्कम्पयत्याशु तच्छरीरमचेतनम् ॥&#x9;029c&lt;br&gt;&#xA;स जीवः प्रच्युतः कायात्कर्मभिः स्वैः समावृतः ।&#x9;030a&lt;br&gt;&#xA;अङ्कितः स्वैः शुभैः पुण्यैः पापैर्वाऽप्युपपद्यते ॥&#x9;030c&lt;br&gt;&#xA;ब्राह्मणा ज्ञानसम्पन्ना यथावच्छ्रुतनिश्चयाः ।&#x9;031a&lt;br&gt;&#xA;इतरं कृतपुण्यं वा तं विजानन्ति लक्षणैः ॥&#x9;031c&lt;br&gt;&#xA;यथाऽन्धकारे खद्योतं दीप्यमानं ततस्ततः ।&#x9;032a&lt;br&gt;&#xA;चक्षुष्मन्तः प्रपश्यन्ति तथा च ज्ञानचक्षुषः ॥&#x9;032c&lt;br&gt;&#xA;पश्यन्त्येवंविधं सिद्धा जीवं दिव्येन चक्षुषा ।&#x9;033a&lt;br&gt;&#xA;च्यवन्तं जायमानं च योनिं चानुप्रवेशितम् ॥&#x9;033c&lt;br&gt;&#xA;तस्य स्थानानि दृष्टानि विविधानीह शास्त्रतः ।&#x9;034a&lt;br&gt;&#xA;कर्मभूमिरियं भूमिर्यत्र तिष्ठन्ति जन्तवः ॥&#x9;034c&lt;br&gt;&#xA;ततः शुभाशुभं कृत्वा लभन्ते सर्वदेहिनः ।&#x9;035a&lt;br&gt;&#xA;इहैवोच्चावचान्भोगान्प्राप्नुवन्ति स्वकर्मभिः ॥&#x9;035c&lt;br&gt;&#xA;इहैवाशुभकर्माणः कर्मभिर्निरयं गताः ।&#x9;036a&lt;br&gt;&#xA;अवाग्गतिरियं कष्टा यत्र पच्यन्ति मानवाः ।&#x9;036c&lt;br&gt;&#xA;तस्मात्सुदुर्लभो मोक्षो रक्ष्यश्चाऽऽत्मा ततो भृशम् ॥&#x9;036e&lt;br&gt;&#xA;ऊर्ध्वं तु जन्तवो गत्वा येषु स्थानेष्ववस्थिताः ।&#x9;037a&lt;br&gt;&#xA;कीर्त्यमानानि तानीह तत्त्वतः सन्निबोध मे ॥&#x9;037c&lt;br&gt;&#xA;तच्छ्रुत्वा नैष्ठिकीं बुद्धिं बुद्ध्येथाः कर्मनिश्चयम् ।&#x9;038a&lt;br&gt;&#xA;तारारूपाणि सर्वाणि यत्रैतच्चन्द्रमण्डलम् ॥&#x9;038c&lt;br&gt;&#xA;यत्र विभ्राजते लोके स्वभासा सूर्यमण्डलम् ।&#x9;039a&lt;br&gt;&#xA;स्थानान्येतानि जानीहि जनानां पुण्यकर्मणाम् ॥&#x9;039c&lt;br&gt;&#xA;कर्मक्षयाच्च ते सर्वे च्यवन्ते वै पुनः पुनः ।&#x9;040a&lt;br&gt;&#xA;तत्रापि च विशेषोऽस्ति दिवि नीचोच्चमध्यमः ॥&#x9;040c&lt;br&gt;&#xA;न च तत्रापि सन्तोषो दृष्ट्वा दीप्ततरां श्रियम् ।&#x9;041a&lt;br&gt;&#xA;इत्येता गतयः सर्वाः पृथक्ते समुदीरिताः ॥&#x9;041c&lt;br&gt;&#xA;उपपत्तिं तु वक्ष्यामि गर्भस्याहमतः परम् ।&#x9;042a&lt;br&gt;&#xA;तथावत्तां निगदतः शृणुष्वावहितो द्विज ॥ ॥&#x9;042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/019/</guid>
      <description>&lt;p&gt;अध्यायः 019&lt;/p&gt;&#xA;&lt;p&gt;ब्राह्मणेन कृष्णं प्रति जीवस्य गर्भप्रवेशादिप्रतिपादककाश्यपसिद्धसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;शुभानामशुभानां च नेह नाशोऽस्ति कर्मणाम् ।&#x9;001a&lt;br&gt;&#xA;प्राप्यप्राप्यानुपच्यन्ते क्षेत्रेक्षेत्रे तथातथा ॥&#x9;001c&lt;br&gt;&#xA;यथा प्रसूयमानस्तु फली दद्यात्फलं बहु ।&#x9;002a&lt;br&gt;&#xA;तथा स्याद्विपुलं पुण्यं शुद्धेन मनसा कृतम् ॥&#x9;002c&lt;br&gt;&#xA;पापं चापि तथैव स्यात्पापेन मनसा कृतम् ।&#x9;003a&lt;br&gt;&#xA;पुरोधाय मनो हीह कर्मण्यात्मा प्रवर्तते ॥&#x9;003c&lt;br&gt;&#xA;यथा कर्मसमाविष्टः काममन्युसमावृतः ।&#x9;004a&lt;br&gt;&#xA;नरो गर्भं प्रविशति तत्रापि शृणु चोत्तरम् ॥&#x9;004c&lt;br&gt;&#xA;शुक्रं शोणितसंसृष्टं स्त्रिया गर्भाशयं गतम् ।&#x9;005a&lt;br&gt;&#xA;क्षेत्रं कर्मजमाप्नोति शुभं वा यदि वाऽशुभम् ॥&#x9;005c&lt;br&gt;&#xA;सौक्ष्म्यादव्यक्तभावाच्च न च क्वचन सज्जति ।&#x9;006a&lt;br&gt;&#xA;सम्प्राप्य ब्राह्मणः कायं तस्मात्तद्ब्रह्म शाश्वतम् ॥&#x9;006c&lt;br&gt;&#xA;तद्बीजं सर्वभूतानां तेन जीवन्ति जन्तवः ॥&#x9;007ac&lt;br&gt;&#xA;स जीवः सर्वभूतानां गर्भमाविश्य भागशः ।&#x9;008a&lt;br&gt;&#xA;दधाति चेतनां सद्यः प्राणस्थानेष्ववस्थितः ।&#x9;008c&lt;br&gt;&#xA;ततः स्पन्दयतेऽङ्गानि स गर्भश्चेतनान्वितः ॥&#x9;008e&lt;br&gt;&#xA;यथा लोहस्य विष्यन्दो निषिक्तो बिम्बविग्रहम् ।&#x9;009a&lt;br&gt;&#xA;उपैति तद्वज्जानीहि गर्भे जीवप्रवेशनम् ॥&#x9;009c&lt;br&gt;&#xA;लोहपिण्डं यथा वह्निः प्रविश्य ह्यतितापयेत् ।&#x9;010a&lt;br&gt;&#xA;तथा त्वमपि जानीहि गर्भे जीवोपपादनम् ।&#x9;010c&lt;br&gt;&#xA;यथा च दीपः शरणं दीप्यमानः प्रकाशयेत् ।&#x9;011a&lt;br&gt;&#xA;एवमेव शरीराणि प्रकाशयति चेतनः ॥&#x9;011c&lt;br&gt;&#xA;यद्यच्च कुरुते कर्म शुभं वा यदि वाऽशुभम् ।&#x9;012a&lt;br&gt;&#xA;पूर्वदेहकृतं सर्वमवश्यमुपभुज्यते ॥&#x9;012c&lt;br&gt;&#xA;ततस्तु क्षीयते चैव पुनश्चान्यत्प्रचीयते ।&#x9;013a&lt;br&gt;&#xA;यावत्तु मोक्षयोगस्थं धर्मं नैवावबुध्यते ॥&#x9;013c&lt;br&gt;&#xA;तत्ते धर्मं प्रवक्ष्यामि सुखी भवति येन वै ।&#x9;014a&lt;br&gt;&#xA;आवर्तमानो जातीषु यथाऽन्योन्यासु सत्तम ॥&#x9;014c&lt;br&gt;&#xA;दानं व्रतं ब्रह्मचर्यं यथोक्तव्रतधारणम् ।&#x9;015a&lt;br&gt;&#xA;दमः प्रशान्तता चैव भूतानां चानुकम्पनम् ॥&#x9;015c&lt;br&gt;&#xA;संयमश्चानृशंस्यं च परस्वादानवर्जनम् ।&#x9;016a&lt;br&gt;&#xA;व्यलीकानामकरणं भूतानां मनसा भुवि ॥&#x9;016c&lt;br&gt;&#xA;मातापित्रोश्च शुश्रूषा देवतातिथिपूजनम् ।&#x9;017a&lt;br&gt;&#xA;गुरुपूजा घृणा शौचं नित्यमिन्द्रियसंयमः ॥&#x9;017c&lt;br&gt;&#xA;प्रवर्तनं शुभानां च तत्सतां व्रतमुच्यते ।&#x9;018a&lt;br&gt;&#xA;ततो धर्मः प्रभवति यः प्रजाः पाति शाश्वतीः ॥&#x9;018c&lt;br&gt;&#xA;&#39;सद्भिराचरितो धर्मः सदाचारे प्रतिष्ठितः ।&#x9;019a&lt;br&gt;&#xA;उभयार्थो भवत्येव स्वर्गार्थो मोक्षतस्तथा ॥&#39;&#x9;019c&lt;br&gt;&#xA;एवं सत्सु सदा पश्येत्तत्राप्येषा ध्रुवा स्थितिः ।&#x9;020a&lt;br&gt;&#xA;आचारो धर्ममाचष्टे यस्मिन्सन्तो व्यवस्थिताः ॥&#x9;020c&lt;br&gt;&#xA;तेषु तत्कर्म निक्षिप्तं यः स धर्मः सनातनः ।&#x9;021a&lt;br&gt;&#xA;यस्तं समभिपद्येत न स दुर्गतिमाप्नुयात् ॥&#x9;021c&lt;br&gt;&#xA;अतो नियम्यते लोकः प्रच्यवन्धर्मवर्त्मसु ।&#x9;022a&lt;br&gt;&#xA;यश्च योगी च मुक्तश्च स एतेभ्यो विशिष्यते ॥&#x9;022c&lt;br&gt;&#xA;वर्तमानस्य धर्मेण पुरुषस्य यथा तथा ।&#x9;023a&lt;br&gt;&#xA;संसारतारणं ह्यस्य कालेन महता भवेत् ॥&#x9;023c&lt;br&gt;&#xA;एवं पूर्वकृतं कर्म सर्वो जन्तुः प्रपद्यते ।&#x9;024a&lt;br&gt;&#xA;सर्वं तत्कारणं येन निकृतोऽयमिहाऽऽगतः ॥&#x9;024c&lt;br&gt;&#xA;शरीरग्रहणं चास्य केन पूर्वं प्रकल्पितम् ।&#x9;025a&lt;br&gt;&#xA;इत्येवं संशये लोके तच्च वक्ष्याम्यतः परम् ॥&#x9;025c&lt;br&gt;&#xA;शरीरमात्मनः कृत्वा सर्वलोकपितामहः ।&#x9;026a&lt;br&gt;&#xA;त्रैलोक्यमसृजद्ब्रह्मा कृत्स्नं स्थावरजङ्गमम् ॥&#x9;026c&lt;br&gt;&#xA;ततः प्रधानमसृजच्चेतनां तु शरीरिणाम् ।&#x9;027a&lt;br&gt;&#xA;यया सर्वमिदं व्याप्तं यां लोके परमां विदुः ॥&#x9;027c&lt;br&gt;&#xA;इदं तत्क्षरमित्युक्तं परं त्वमृतमक्षरम् ।&#x9;028a&lt;br&gt;&#xA;त्रयाणां मिथुनं सर्वमेकैकस्य पृथक्पृथक् ॥&#x9;028c&lt;br&gt;&#xA;असृजत्सर्वभूतानि पूर्वदृष्टः प्रजापतिः ।&#x9;029a&lt;br&gt;&#xA;स्थावराणि च भूतानि इत्येषा पौर्विकी श्रुतिः ॥&#x9;029c&lt;br&gt;&#xA;तस्य कालपरीमाणमकरोत्स पितामहः ।&#x9;030a&lt;br&gt;&#xA;भूतेषु परिवृत्तिं च पुनरावृत्तिमेव च ॥&#x9;030c&lt;br&gt;&#xA;यथा तु कश्चिन्मेधावी दृष्टात्मा पूर्वजन्मनि ।&#x9;031a&lt;br&gt;&#xA;यत्प्रवक्ष्यामि तत्सर्वं यथावदुपपद्यते ॥&#x9;031c&lt;br&gt;&#xA;सुखदुःखे यथा सम्यगनित्ये यः प्रपश्यति ।&#x9;032a&lt;br&gt;&#xA;कायं चामेध्यसंस्थानं विनाशं कर्मसंहितम् ॥&#x9;032c&lt;br&gt;&#xA;यच्च किञ्चित्सुखं तच्च दुःखं दृष्टमिति स्मरन् ।&#x9;033a&lt;br&gt;&#xA;संसारसागरं घोरं तरिष्यति सुदुस्तरम् ॥&#x9;033c&lt;br&gt;&#xA;जनीमरणरोगैश्च समाविष्टः प्रधानवित् ।&#x9;034a&lt;br&gt;&#xA;चेतनावत्सु चैतन्यं समं भूतेषु पश्यति ॥&#x9;034c&lt;br&gt;&#xA;निर्विद्यते ततः कश्चिन्मार्गमाणः परं पदम् ।&#x9;035a&lt;br&gt;&#xA;तस्योपदेशं वक्ष्यामि याथातथ्येन सत्तम ॥&#x9;035c&lt;br&gt;&#xA;शाश्वतस्याव्ययस्याथ यदस्य ज्ञानमुत्तमम् ।&#x9;036a&lt;br&gt;&#xA;प्रोच्यमानं मया विप्र निबोधेदमशेषतः ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/020/</guid>
      <description>&lt;p&gt;अध्यायः 020&lt;/p&gt;&#xA;&lt;p&gt;कृष्णेनार्जुनं प्रति मोक्षसाधनादिप्रतिपादकसिद्धकाश्यपसंवादरूपानुगीतोपदेशः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;यः स्यादेकान्त आसीनस्तूष्णीं किञ्चिदचिन्तयन् ।&#x9;001a&lt;br&gt;&#xA;पूर्वम्पूर्वं परित्यज्य स निरारम्भको भवेत् ॥&#x9;001c&lt;br&gt;&#xA;सर्वमित्रः सर्वसहः शमे रक्तो जितेन्द्रियः ।&#x9;002a&lt;br&gt;&#xA;व्यपेतभयमन्युश्च कामहा मुच्यते नरः ॥&#x9;002c&lt;br&gt;&#xA;आत्मवत्सर्वभूतेषु यश्चरेन्नियतः शुचिः ।&#x9;003a&lt;br&gt;&#xA;&#39;नित्यमेव यथान्यायं यश्चरेन्नियतेन्द्रियः ।&#39;&#x9;003c&lt;br&gt;&#xA;अमानी निरभीमानः सर्वतो मुक्त एव सः ॥&#x9;003e&lt;br&gt;&#xA;जीवितं मरणं चोभे सुखदुःखे तथैव च ।&#x9;004a&lt;br&gt;&#xA;लाभालाभे प्रियद्वेष्ये यः समः स च मुच्यते ॥&#x9;004c&lt;br&gt;&#xA;न कस्यचित्स्पृहयते नावजानाति किञ्चन ।&#x9;005a&lt;br&gt;&#xA;निर्द्वन्द्वो वीतरागात्मा सर्वथा मुक्त एव सः ॥&#x9;005c&lt;br&gt;&#xA;अनमित्रश्च निर्बन्धुरनपत्यश्च यः क्वचित् ।&#x9;006a&lt;br&gt;&#xA;त्यक्तधर्मार्थकामश्च निराकाङ्क्षी च मुच्यते ॥&#x9;006c&lt;br&gt;&#xA;नैव धर्मी न चाधर्मी पूर्वोपचितहा च यः ।&#x9;007a&lt;br&gt;&#xA;क्षीणधातुः प्रशान्तात्मा निर्द्वन्द्वः स विमुच्यते ॥&#x9;007c&lt;br&gt;&#xA;अकर्मा चाविकाङ्क्षश्च पश्येज्जगदशाश्वतम् ।&#x9;008a&lt;br&gt;&#xA;अस्वस्थमवशं नित्यं जन्ममृत्युजरायुतम् ॥&#x9;008c&lt;br&gt;&#xA;वैराग्यबुद्धिः सततं तावद्दोषव्यपेक्षकः ।&#x9;009a&lt;br&gt;&#xA;आत्मबन्धविनिर्मोक्षं स करोत्यचिरादिव ॥&#x9;009c&lt;br&gt;&#xA;अगन्धमरसस्पर्शमशब्दमपरिग्रहम् ।&#x9;010a&lt;br&gt;&#xA;अरूपमनभिज्ञेयं दृष्ट्वाऽऽत्मानं विमुच्यते ॥&#x9;010c&lt;br&gt;&#xA;पञ्चभूतगुणैर्हीनममूर्तिमदलेपकम् ।&#x9;011a&lt;br&gt;&#xA;अगुणं गुणभोक्तारं यः पश्यति स मुच्यते ॥&#x9;011c&lt;br&gt;&#xA;विहाय सर्वसङ्कल्पान्बुद्ध्या शारीरमानसान् ।&#x9;012a&lt;br&gt;&#xA;शनैर्निर्वाणमाप्नोति निरिन्धन इवानलः ॥&#x9;012c&lt;br&gt;&#xA;सर्वसंस्कारनिर्मुक्तो निर्द्वन्द्वो निष्परिग्रहः ।&#x9;013a&lt;br&gt;&#xA;तपसा इन्द्रियग्रामं यश्चरेन्मुक्त एव सः ॥&#x9;013c&lt;br&gt;&#xA;विमुक्तः सर्वसंस्कारैस्ततो ब्रह्म सनातनम् ।&#x9;014a&lt;br&gt;&#xA;परमाप्नोति संशान्तमचलं नित्यमक्षरम् ॥&#x9;014c&lt;br&gt;&#xA;अतः परं प्रवक्ष्यामि योगशास्त्रमनुत्तमम् ।&#x9;015a&lt;br&gt;&#xA;यज्ज्ञात्वा सिद्धमात्मानं लोके पश्यन्ति योगिनः ॥&#x9;015c&lt;br&gt;&#xA;तस्योपदेशं वक्ष्यामि यथावत्तन्निबोध मे ।&#x9;016a&lt;br&gt;&#xA;यैर्योगैर्भावयन्नित्यं पश्यत्यात्मानमात्मनि ॥&#x9;016c&lt;br&gt;&#xA;इन्द्रियाणि तु संहृत्य मन आत्मनि धारयेत् ।&#x9;017a&lt;br&gt;&#xA;तीव्रं तप्त्वा तपः पूर्वं मोक्षयोगं समाचरेत् ॥&#x9;017c&lt;br&gt;&#xA;तपस्वी नित्यसङ्कल्पो दम्भाहङ्कारवर्जितः ।&#x9;018a&lt;br&gt;&#xA;मनीषी मनसा विप्रः पश्यत्यात्मानमात्मनि ॥&#x9;018c&lt;br&gt;&#xA;स चेच्छक्नोत्ययं साधुर्योक्तुमात्मानमात्मनि ।&#x9;019a&lt;br&gt;&#xA;तत एकान्तशीलः स पश्यत्यात्मानमात्मनि ॥&#x9;019c&lt;br&gt;&#xA;संयतः सततं युक्त आत्मवान्विजितेन्द्रियः ।&#x9;020a&lt;br&gt;&#xA;यथा य आत्मनाऽऽत्मानं सम्प्रयुक्तः प्रपश्यति ॥&#x9;020c&lt;br&gt;&#xA;यथाहि पुरुषः स्वप्ने दृष्ट्वा पश्यत्यसाविति ।&#x9;021a&lt;br&gt;&#xA;तथारूपमिवाऽऽत्मानं साधुयुक्तः प्रपश्यति ॥&#x9;021c&lt;br&gt;&#xA;इषीकां च यथा मुञ्जात्कश्चिन्निष्कृष्य दर्शयेत् ।&#x9;022a&lt;br&gt;&#xA;योगी निष्कृष्य चाऽऽत्मानं तथा पश्यति देहतः ॥&#x9;022c&lt;br&gt;&#xA;मुञ्जं शरीरमित्याहुरिषीकामात्मनि श्रिताम् ।&#x9;023a&lt;br&gt;&#xA;एतन्निदर्शनं प्रोक्तं योगविद्भिरनुत्तमम् ॥&#x9;023c&lt;br&gt;&#xA;यदा हि युक्तमात्मानं सम्यक् पश्यति देहभृत् ।&#x9;024a&lt;br&gt;&#xA;न तस्येहेश्वरः कश्चित्त्रैलोक्यस्यापि यः प्रभुः ॥&#x9;024c&lt;br&gt;&#xA;अन्यान्याश्चैव तनवो यथेष्टं प्रतिपद्यते ।&#x9;025a&lt;br&gt;&#xA;विनिर्भिद्य जरां मृत्युं न शोचति न हृष्यति ॥&#x9;025c&lt;br&gt;&#xA;देवानामपि देवत्वं युक्तः कारयते वशी ।&#x9;026a&lt;br&gt;&#xA;ब्रह्म चाव्ययमाप्नोति हित्वा देहमशाश्वतम् ॥&#x9;026c&lt;br&gt;&#xA;विनश्यत्सु च लोकेषु न भयं तस्य जायते ।&#x9;027a&lt;br&gt;&#xA;क्लिश्यमानेषु भूतेषु न स क्लिश्यति केनचित् ॥&#x9;027c&lt;br&gt;&#xA;दुःखशोकमलैर्घोरैः सङ्गस्नेहसमुद्भवैः ।&#x9;028a&lt;br&gt;&#xA;न विचाल्यति युक्तात्मा निस्पृहः शान्तमानसः ॥&#x9;028c&lt;br&gt;&#xA;नैनं शस्त्राणि विध्यन्ते न मृत्युश्चास्य विद्यते ।&#x9;029a&lt;br&gt;&#xA;नातः सुखतरं किञ्चिल्लोके क्वचन दृश्यते ॥&#x9;029c&lt;br&gt;&#xA;सम्यग्युक्त्वा स आत्मानमात्मन्येव प्रतिष्ठिते ।&#x9;030a&lt;br&gt;&#xA;विनिवृत्तजरादुःखः सुखं स्वपिति चापि सः ॥&#x9;030c&lt;br&gt;&#xA;देहान्यथेष्टमभ्येति हित्वेमां मानुषीं तनुम् ।&#x9;031a&lt;br&gt;&#xA;निर्वेदस्तु न कर्तव्यो भुञ्जानेन कथञ्चन ॥&#x9;031c&lt;br&gt;&#xA;सम्यग्युक्तो यदाऽऽत्मानमात्मन्येव प्रपश्यति ।&#x9;032a&lt;br&gt;&#xA;तदैव न स्पृहयते साक्षादपि शतक्रतोः ॥&#x9;032c&lt;br&gt;&#xA;योगमेकान्तशीलस्तु यथा विन्दति तच्छृणु ।&#x9;033a&lt;br&gt;&#xA;दृष्टपूर्वां दिशं चिन्त्य यस्मिन्सन्निवसेत्पुरे ॥&#x9;033c&lt;br&gt;&#xA;पुरस्याभ्यन्तरे तस्य मनः स्थाप्यं न बाह्यतः ।&#x9;034a&lt;br&gt;&#xA;पुरस्याभ्यन्तरे तिष्ठन्यस्मिन्नावसथे वसेत् ।&#x9;034c&lt;br&gt;&#xA;तस्मिन्नावसथे धार्यं सबाह्याभ्यन्तरं मनः ॥&#x9;034e&lt;br&gt;&#xA;प्रचिन्त्यावसथे कृत्स्नं यस्मिन्काये स पश्यति ।&#x9;035a&lt;br&gt;&#xA;तस्मिन्काये मनश्चास्य न च किञ्चन बाह्यतः ॥&#x9;035c&lt;br&gt;&#xA;सन्नियम्येन्द्रियग्रामं निर्घोषं निर्जने वने ।&#x9;036a&lt;br&gt;&#xA;कायमभ्यन्तरं कृत्स्नमेकाग्रः परिचिन्तयेत् ॥&#x9;036c&lt;br&gt;&#xA;दन्तांस्तालु च जिह्वां च गलं ग्रीवां तथैव च ।&#x9;037a&lt;br&gt;&#xA;हृदयं चिन्तयेच्चापि तथा हृदयबन्धनम् ॥&#x9;037c&lt;br&gt;&#xA;इत्युक्तः स मया शिष्यो मेधावी मधुसूदन ।&#x9;038a&lt;br&gt;&#xA;पप्रच्छ पुनरेवेमं मोक्षधर्मं सुदुर्वचम् ॥&#x9;038c&lt;br&gt;&#xA;भुक्तं भुक्तमिदं कोष्ठे कथमन्नं विपच्यते ।&#x9;039a&lt;br&gt;&#xA;कथं रसत्वं व्रजति शोणितत्वं कथं पुनः ॥&#x9;039c&lt;br&gt;&#xA;तथा मांसं च मेदश्च स्नाय्वस्थीनि च पोषयेत् ।&#x9;040a&lt;br&gt;&#xA;कथमेतानि सर्वाणि शरीराणि शरीरिणाम् ॥&#x9;040c&lt;br&gt;&#xA;वर्धन्ते वर्धमानस्य वर्धते च कथं बलम् ।&#x9;041a&lt;br&gt;&#xA;निरासनं निष्कसनं मलानां च पृथक् पृथक् ॥&#x9;041c&lt;br&gt;&#xA;कुतो वाऽयं प्रश्वसिति उच्छ्वसित्यपि वा पुनः ।&#x9;042a&lt;br&gt;&#xA;कं च देशमधिष्ठाय तिष्ठत्यात्माऽयमात्मनि ॥&#x9;042c&lt;br&gt;&#xA;जीवः कथं वहति च चेष्टमानः कलेवरम् ।&#x9;043a&lt;br&gt;&#xA;किंवर्णं कीदृशं चैव निवेशयति वै मनः ॥&#x9;043c&lt;br&gt;&#xA;याथातथ्येन भगवन्वक्तुमर्हसि मेऽनघ ।&#x9;044a&lt;br&gt;&#xA;इति सम्परिपृष्टोऽहं तेन विप्रेण माधव ॥&#x9;044c&lt;br&gt;&#xA;प्रत्यब्रवं महाबाहो यथाश्रुतमरिन्दम ।&#x9;045a&lt;br&gt;&#xA;यथा स्वकोष्ठे प्रक्षिप्य भाण्डं भाण्डमना भवेत् ॥&#x9;045c&lt;br&gt;&#xA;तथा स्वकाये प्रक्षिप्य मनोद्वारैरनिश्चलैः ।&#x9;046a&lt;br&gt;&#xA;आत्मानं तत्र मार्गेत प्रमादं परिवर्जयेत् ॥&#x9;046c&lt;br&gt;&#xA;एवं सततमुद्युक्तः प्रीतात्मा नचिरादिव ।&#x9;047a&lt;br&gt;&#xA;आसादयति तद्ब्रह्म यद्दृष्ट्वा स्यात्प्रधानवित् ॥&#x9;047c&lt;br&gt;&#xA;न त्वसौ चक्षुषा ग्राह्यो न च सर्वैरपीन्द्रियैः ।&#x9;048a&lt;br&gt;&#xA;मनसैव प्रदीपेन महानात्मा प्रदृश्यते ॥&#x9;048c&lt;br&gt;&#xA;सर्वतः पाणिपादान्तः सर्वतोक्षिशिरोमुखः ।&#x9;049a&lt;br&gt;&#xA;सर्वतः श्रुतिमाल्ँलोके सर्वमावृत्य तिष्ठति ॥&#x9;049c&lt;br&gt;&#xA;जीवो निष्क्रान्तमात्मानं शरीरात्सम्प्रपश्यति ।&#x9;050a&lt;br&gt;&#xA;स तमुत्सृज्य देहं स्वं पारयेद्ब्रह्म केवलम् ॥&#x9;050c&lt;br&gt;&#xA;आत्मानमालोकयति मनसा प्रहसन्निव ।&#x9;051a&lt;br&gt;&#xA;तदेवमाश्रयं कृत्वा मोक्षं याति ततो मयि ॥&#x9;051c&lt;br&gt;&#xA;इदं सर्वरहस्यं ते मया प्रोक्तं द्विजोत्तम ।&#x9;052a&lt;br&gt;&#xA;आपृच्छे साधयिष्यामि गच्छ विप्र यथासुखम् ॥&#x9;052c&lt;br&gt;&#xA;इत्युक्तः स तदा कृष्ण मया शिष्यो महातपाः ।&#x9;053a&lt;br&gt;&#xA;अगच्छत यथाकामं ब्राह्मणश्छिन्नसंशयः ॥&#x9;053c&lt;br&gt;&#xA;वासुदेव उवाच ।&#x9;054&lt;br&gt;&#xA;इत्युक्त्वा स तदा वाक्यं मां पार्थ द्विजसत्तमः ।&#x9;054a&lt;br&gt;&#xA;मोक्षधर्माश्रितं सम्यक् तत्रैवान्तरधीयत ॥&#x9;054c&lt;br&gt;&#xA;कच्चिदेतत्त्वया पार्थ श्रुतमेकाग्रचेतसा ।&#x9;055a&lt;br&gt;&#xA;तदाऽपि हि रथस्थस्त्वं श्रुतवानेतदेव हि ॥&#x9;055c&lt;br&gt;&#xA;नैतत्पार्थ सुविज्ञेयं व्यामिश्रेणेति मे मतिः ।&#x9;056a&lt;br&gt;&#xA;नरेणाकृतसङ्गेन विशुद्धेनान्तरात्मना ॥&#x9;056c&lt;br&gt;&#xA;सुरहस्यमिदं प्रोक्तं देवानां भरतर्षभ ।&#x9;057a&lt;br&gt;&#xA;कच्चित्त्विदं श्रुतं पार्थ मनुष्येणेह कर्हिचित् ॥&#x9;057c&lt;br&gt;&#xA;न ह्येतच्छ्रोतुमर्होऽन्यो मनुष्यस्त्वामृतेऽनघ ।&#x9;058a&lt;br&gt;&#xA;नैतदन्येन विज्ञेयं व्यामिश्रेणान्तरात्मना ॥&#x9;058c&lt;br&gt;&#xA;क्रियावद्भिर्हि कौन्तेय देवलोकः समावृतः ।&#x9;059a&lt;br&gt;&#xA;न चैतदिष्टं देवानां मर्त्यैरुपरि वर्तनम् ॥&#x9;059c&lt;br&gt;&#xA;परा हि सा गतिः पार्थ यत्तद्ब्रह्म सनातनम् ।&#x9;060a&lt;br&gt;&#xA;यत्रामृतत्वं प्राप्नोति त्यक्त्वा दुःखं सदा सुखी ॥&#x9;060c&lt;br&gt;&#xA;इमं धर्मं समास्थाय येऽपि स्युः पापयोनयः ।&#x9;061a&lt;br&gt;&#xA;स्त्रियो वैश्यास्तथा शूद्रास्तेऽपि यान्ति परां गतिम् ॥&#x9;061c&lt;br&gt;&#xA;किं पुनर्ब्राह्मणाः पार्थ क्षत्रिया वा बहुश्रुताः ।&#x9;062a&lt;br&gt;&#xA;स्वधर्मरतयो नित्यं ब्रह्मलोकपरायणाः ॥&#x9;062c&lt;br&gt;&#xA;हेतुमच्चैतदुद्दिष्टमुपायाश्चास्य साधने ।&#x9;063a&lt;br&gt;&#xA;सिद्धिं फलं च मोक्षश्च दुःखस्य च विनिर्णियः ॥&#x9;063c&lt;br&gt;&#xA;नातः परं सुखं त्वन्यत्किञ्चित्स्याद्भरतर्षभ ।&#x9;064a&lt;br&gt;&#xA;श्रुतवाञ्श्रद्दधानश्च पराक्रान्तश्च पाण्डव ॥&#x9;064c&lt;br&gt;&#xA;यः परित्यज्यते मर्त्यो लोकसारमसारवत् ।&#x9;065a&lt;br&gt;&#xA;एतैरुपायैः स क्षिप्रं परां गतिमवाप्नुते ॥&#x9;065c&lt;br&gt;&#xA;एतावदेव वक्तव्यं नान्तो भूयोऽस्ति किञ्चन ।&#x9;066a&lt;br&gt;&#xA;षण्मासान्नित्ययुक्तस्य योगः पार्थ प्रवर्तते ॥ ॥&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/021/</guid>
      <description>&lt;p&gt;अध्यायः 021&lt;/p&gt;&#xA;&lt;p&gt;कृष्णेनार्जुनं प्रति भूतप्राणादिसृष्ट्यादिप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;दम्पत्योः पार्थ संवादो योऽभवद्भरतर्षभ ॥&#x9;001c&lt;br&gt;&#xA;ब्राह्मणी ब्राह्मणं कञ्चिज्ज्ञानविज्ञानपारगम् ।&#x9;002a&lt;br&gt;&#xA;दृष्ट्वा विविक्त आसीनं भार्या भर्तारमब्रवीत् ॥&#x9;002c&lt;br&gt;&#xA;कं नु लोकं गमिष्यामि त्वामहं पतिमाश्रिता ।&#x9;003a&lt;br&gt;&#xA;न्यस्तकर्माणमासीनं कीनाशमविचक्षणम् ॥&#x9;003c&lt;br&gt;&#xA;भार्याः पतिकृताल्ँलोकानाप्नुवन्तीति नः श्रुतम् ।&#x9;004a&lt;br&gt;&#xA;त्वामहं पतिमासाद्य कां गमिष्यामि वै गतिम् ॥&#x9;004c&lt;br&gt;&#xA;एवमुक्तः स शान्तात्मा तामुवाच हसन्निव ।&#x9;005a&lt;br&gt;&#xA;सुभगे नाभ्यसूयामि वाक्यस्यास्य तवानघे ॥&#x9;005c&lt;br&gt;&#xA;ग्राह्यं दृश्यं तथा श्राव्यं यदिदं कर्म विद्यते ।&#x9;006a&lt;br&gt;&#xA;एतदेव व्यवस्यन्ति कर्म कर्मेति कर्मिणः ॥&#x9;006c&lt;br&gt;&#xA;मोहमेव निगच्छन्ति कर्मिणो ज्ञानवर्जिताः ।&#x9;007a&lt;br&gt;&#xA;नैष्कर्म्यं न च लोकेऽस्मिन्मौर्तमित्युपलभ्यते ॥&#x9;007c&lt;br&gt;&#xA;कर्मणा मनसा वाचा शुभं वा यदि वाऽशुभम् ।&#x9;008a&lt;br&gt;&#xA;जन्मादिमूर्तिभेदानां कर्म भूतेषु वर्तते ॥&#x9;008c&lt;br&gt;&#xA;रक्षोभिर्वध्यमानेषु दृश्यश्राव्येषु कर्मसु ।&#x9;009a&lt;br&gt;&#xA;आत्मस्थमात्मना तेन दृष्टमायतनं मया ॥&#x9;009c&lt;br&gt;&#xA;यत्र तद्ब्रह्म निर्द्वन्द्वं यत्र सोमः सहाग्निना ।&#x9;010a&lt;br&gt;&#xA;व्यवायं कुरुते नित्यं धीरो भूतानि धारयन् ॥&#x9;010c&lt;br&gt;&#xA;यत्र ब्रह्मादयो युक्तास्तदक्षरमुपासते ।&#x9;011a&lt;br&gt;&#xA;विद्वांसः सुव्रता यत्र शान्तात्मानो जितेन्द्रियाः ॥&#x9;011c&lt;br&gt;&#xA;घ्राणेन न तदाघ्रेयं नाऽऽस्वाद्यं चैव जिह्वया ।&#x9;012a&lt;br&gt;&#xA;स्पर्शनेन तदस्पृश्यं मनसा त्ववगम्यते ॥&#x9;012c&lt;br&gt;&#xA;चक्षुषा न विषह्यं च यत्किञ्चिच्छ्रवणात्परम् ।&#x9;013a&lt;br&gt;&#xA;अगन्धमरसस्पर्शमरूपं शब्दवर्जितम् ।&#x9;013c&lt;br&gt;&#xA;यतः प्रवर्तते तन्त्रं यत्र चैतत्प्रतिष्ठितम् ॥&#x9;013e&lt;br&gt;&#xA;प्राणोऽपानः समानश्च व्यानश्चोदान एव च ।&#x9;014a&lt;br&gt;&#xA;तत एव प्रवर्तन्ते तदेव प्रविशन्ति च ॥&#x9;014c&lt;br&gt;&#xA;समानव्यानयोर्मध्ये प्राणापानौ विचेरतुः ।&#x9;015a&lt;br&gt;&#xA;तस्मिन्सुप्ते प्रलीयेते समानो व्यान एव च ॥&#x9;015c&lt;br&gt;&#xA;अपानप्राणयोर्मध्ये उदानो व्याप्य तिष्ठति ।&#x9;016a&lt;br&gt;&#xA;तस्माच्छयानं पुरुषं प्राणापानौ न मुञ्चतः ॥&#x9;016c&lt;br&gt;&#xA;प्राणेनोपहते यत्तु तमुदानं प्रचक्षते ।&#x9;017a&lt;br&gt;&#xA;तस्मात्तपो व्यवस्यन्ति तद्भवं ब्रह्मवादिनः ॥&#x9;017c&lt;br&gt;&#xA;तेषामन्योन्यसक्तानां सर्वेषां देहचारिणाम् ।&#x9;018a&lt;br&gt;&#xA;अग्निर्वैश्वानरो मध्ये सप्तधा विहितोऽन्तरा ॥&#x9;018c&lt;br&gt;&#xA;घ्राणं जिह्वा च चक्षुश्च त्वक्च श्रोत्रं च पञ्चमम् ।&#x9;019a&lt;br&gt;&#xA;मनो बुद्धिश्च सप्तैता जिह्वा वैश्वानरार्चिषः ॥&#x9;019c&lt;br&gt;&#xA;घ्रेयं दृश्यं च पेयं च स्पृश्यं श्राव्यं तथैव च ।&#x9;020a&lt;br&gt;&#xA;मन्तव्यमवबोद्धव्यं ताः सप्त समिधो मताः ॥&#x9;020c&lt;br&gt;&#xA;घ्राता भक्षयिता द्रष्टा स्प्रष्टा श्रोता च पञ्चमः ।&#x9;021a&lt;br&gt;&#xA;मन्ता बोद्धा च सप्तैते भवन्ति परमर्त्विजः ॥&#x9;021c&lt;br&gt;&#xA;घ्रेये पेये च दृश्ये च स्पृश्ये श्राव्ये तथैव च ।&#x9;022a&lt;br&gt;&#xA;मन्तव्येऽप्यथ बोद्धव्ये सुभगे पश्य सर्वदा ॥&#x9;022c&lt;br&gt;&#xA;हवींष्यग्निषु होतारः सप्तधा सप्तसप्तसु ।&#x9;023a&lt;br&gt;&#xA;सम्यक्प्रक्षिप्य विद्वांसो जनयन्ति स्वयोनिषु ॥&#x9;023c&lt;br&gt;&#xA;पृथिवी वायुराकाशमापो ज्योतिश्च पञ्चमम् ।&#x9;024a&lt;br&gt;&#xA;मनो बुद्धिश्च सप्तैता योनिरित्येव शब्दिताः ॥&#x9;024c&lt;br&gt;&#xA;हविर्भूतगुणाः सर्वे प्रविशन्त्यग्निजं मुखम् ।&#x9;025a&lt;br&gt;&#xA;अन्तर्वासमुषित्वा च जायन्ते स्वासु योनिषु ॥&#x9;025c&lt;br&gt;&#xA;तत्रैव च निरुध्यन्ते प्रलये भूतभावने ।&#x9;026a&lt;br&gt;&#xA;ततः सञ्जायते गन्धस्ततः सञ्जायते रसः ॥&#x9;026c&lt;br&gt;&#xA;ततः सञ्जायते रूपं ततः स्पर्शोऽभिजायते ।&#x9;027a&lt;br&gt;&#xA;ततः सञ्जायते शब्दः संशयस्तत्र जायते ।&#x9;027c&lt;br&gt;&#xA;ततः सञ्जायते निष्ठा जन्मैतत्सप्तधा विदुः ॥&#x9;027e&lt;br&gt;&#xA;अनेनैव प्रकारेण प्रगृहीतं पुरातनैः ।&#x9;028a&lt;br&gt;&#xA;पूर्णाहुतिभिरापूर्णास्ते पूर्यन्ते हि तेजसा ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/022/</guid>
      <description>&lt;p&gt;अध्यायः 022&lt;/p&gt;&#xA;&lt;p&gt;कृष्णेनार्जुनं प्रति दशेन्द्रियगुणादिप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;निबोध दशहोतॄणां विधानमिह यादृशम् ॥&#x9;001c&lt;br&gt;&#xA;श्रोत्रं त्वक्चक्षुषी जिह्वा नासिका चरणौ करौ ।&#x9;002a&lt;br&gt;&#xA;उपस्थं पायुरिति वाग्घोतॄणि दश भामिनि ॥&#x9;002c&lt;br&gt;&#xA;शब्दस्पर्शौ रूपरसौ गन्धो वाक्यं क्रिया गतिः ।&#x9;003a&lt;br&gt;&#xA;रेतोमूत्रपुरीषाणां त्यागो दश हवींषि च ॥&#x9;003c&lt;br&gt;&#xA;दिशो वायू रविश्चन्द्रः पृथ्व्यग्नी विष्णुरेव च ।&#x9;004a&lt;br&gt;&#xA;इन्द्रः प्रजापतिर्मित्रमग्नयो दश भामिनि ॥&#x9;004c&lt;br&gt;&#xA;दशेन्द्रियाणि होतॄणि हवींषि दश भामिनि ।&#x9;005a&lt;br&gt;&#xA;विषया नाम समिधो हूयन्ते तु दशाग्निषु ॥&#x9;005c&lt;br&gt;&#xA;चित्तं स्रुवश्च वित्तं च पवित्रं ज्ञानमुत्तमम् ।&#x9;006a&lt;br&gt;&#xA;सुविभक्तमिदं पूर्वं जगदासीदिति श्रुतम् ॥&#x9;006c&lt;br&gt;&#xA;&#39;ततो विविक्ता वित्तासीत्सा वित्तं पर्यवेक्षते ।&#39;&#x9;007a&lt;br&gt;&#xA;सर्वमेवात्र विज्ञेयं चित्ते ज्ञानमवेक्षता ।&#x9;007c&lt;br&gt;&#xA;रेतः शरीरभृत्काये विज्ञाता तु शरीरभृत् ॥&#x9;007e&lt;br&gt;&#xA;शरीरभृद्गार्हपत्यस्तस्मादग्निः प्रणीयते ।&#x9;008a&lt;br&gt;&#xA;मनश्चाहवनीयस्तु तस्मिन्प्रक्षिप्यते हविः ॥&#x9;008c&lt;br&gt;&#xA;ततो वाचस्पतिर्जज्ञे तं मनः पर्यवेक्षते ।&#x9;009a&lt;br&gt;&#xA;रूपं भवति वै वक्त्रं तदनुद्रवते मनः ॥&#x9;009c&lt;br&gt;&#xA;ब्राह्मण्युवाच ।&#x9;010&lt;br&gt;&#xA;कस्माद्वागभवत्पूर्वं कस्मात्पश्चान्मनोऽभवत् ।&#x9;010a&lt;br&gt;&#xA;मनसा चिन्तितं पूर्वं वाक्यं समभिपद्यते ॥&#x9;010c&lt;br&gt;&#xA;केन विज्ञानयोगेन मतिश्चित्तं समास्थिता ।&#x9;011a&lt;br&gt;&#xA;समुन्नीता नाध्यगच्छत्को वै तां प्रतिबाधते ॥&#x9;011c&lt;br&gt;&#xA;ब्राह्मण उवाच ।&#x9;012&lt;br&gt;&#xA;तन्मनस्थः पतिर्भूत्वा तस्मात्प्रेहन्निवायति ।&#x9;012a&lt;br&gt;&#xA;तां मतिं मनसः प्राहुर्मनस्तस्मादपेक्षते ॥&#x9;012c&lt;br&gt;&#xA;प्रश्नं तु वाङ्मनसयोर्यस्मात्त्वमनुपृच्छसि ।&#x9;013a&lt;br&gt;&#xA;तस्मात्ते वर्तयिष्यामि तयोरेव समाह्वयम् ॥&#x9;013c&lt;br&gt;&#xA;उभे वाङ्मनसी गत्वा भूतात्मानमपृच्छताम् ।&#x9;014a&lt;br&gt;&#xA;आवयोः श्रेष्ठमाचक्ष्व च्छिन्धि नौ संशयं विभो ॥&#x9;014c&lt;br&gt;&#xA;मन इत्येव भगवांस्तदा प्राह सरस्वतीम् ।&#x9;015a&lt;br&gt;&#xA;अहं वै कामधुक्तुभ्यमिति तं प्राह वागथ ॥&#x9;015c&lt;br&gt;&#xA;ब्राह्मण उवाच ।&#x9;016&lt;br&gt;&#xA;स्थावरं जङ्गमं चैव विद्ध्युभे मनसी मम ।&#x9;016a&lt;br&gt;&#xA;स्थावरं मत्सकाशे वै जङ्गमं विषये तव ॥&#x9;016c&lt;br&gt;&#xA;यस्तु ते विषये गच्छन्मन्त्रो वर्णः स्वरोपि वा ।&#x9;017a&lt;br&gt;&#xA;तन्मनो जङ्गमं नाम तस्मादसि गरीयसी ॥&#x9;017c&lt;br&gt;&#xA;तस्माद्भवितुमर्हामि स्वयमभ्येत्य शोभने ।&#x9;018a&lt;br&gt;&#xA;तस्मादुच्छ्वासमासाद्य प्रवक्ष्यामि सरस्वति ॥&#x9;018c&lt;br&gt;&#xA;प्राणापानावन्तरे यद्वाग्वै नित्यं स्म तिष्ठति ।&#x9;019a&lt;br&gt;&#xA;प्रीयमाणा महाभागे विना प्राणांश्च मामपि ।&#x9;019c&lt;br&gt;&#xA;प्रजापतिमुपाधावत्प्रसीद भगवन्निति ॥&#x9;019e&lt;br&gt;&#xA;ततः प्राणः प्रादुरभूद्वाचमाप्याययन्पुनः ।&#x9;020a&lt;br&gt;&#xA;तस्मादुच्छ्वासमासाद्य न वाग्वदति कर्हिचित् ॥&#x9;020c&lt;br&gt;&#xA;घोषिणी जातनिर्घोषा नित्यमेव प्रवर्तते ।&#x9;021a&lt;br&gt;&#xA;तयोरपि च घोषिण्या निर्घोषैव गरीयसी ॥&#x9;021c&lt;br&gt;&#xA;गौरिव प्रस्रवत्यर्थान्रसमुत्तमशालिनी ।&#x9;022a&lt;br&gt;&#xA;सततं स्यन्दते ह्येषा शाश्वतं ब्रह्मवादिनी ॥&#x9;022c&lt;br&gt;&#xA;दिव्यादिव्यप्रभावेन भारती गौः शुचिस्मिते ।&#x9;023a&lt;br&gt;&#xA;एतयोरन्तरं पश्य सूक्ष्मयोर्यतमानयोः ॥&#x9;023c&lt;br&gt;&#xA;ब्राह्मण्युवाच ।&#x9;024&lt;br&gt;&#xA;अनुत्पन्नेषु वाक्येषु चोद्यमाना सिसृक्षया ।&#x9;024a&lt;br&gt;&#xA;किन्नु पूर्वं तदा देवी व्याजहार सरस्वती ॥&#x9;024c&lt;br&gt;&#xA;ब्राह्मण उवाच ।&#x9;025&lt;br&gt;&#xA;प्राणेन या सम्भवते शरीरे प्राणादपानं प्रतिपद्यते च ।&#x9;025a&lt;br&gt;&#xA;उदानभूता च विसृज्य देहं व्यानेन सर्वं दिवमावृणोति ॥&#x9;025c&lt;br&gt;&#xA;ततः समाने प्रतितिष्ठतीह इत्येव पूर्वं प्रजजल्प वागपि ।&#x9;026a&lt;br&gt;&#xA;तस्मान्मनः स्थावरत्वाद्विशिष्टं तथा देवी जङ्गमत्वाद्विशिष्टाः ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/023/</guid>
      <description>&lt;p&gt;अध्यायः 023&lt;/p&gt;&#xA;&lt;p&gt;कृष्णेनार्जुनं प्रति पृथग्घ्राणादीन्द्रियगुणप्रतिपादनपूर्वकं तेषां मनसा सह विवादप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;सुभगे सप्तहोतॄणां विधानमिह यादृशम् ॥&#x9;001c&lt;br&gt;&#xA;घ्राणश्चक्षुश्च जिह्वा च त्वक् श्रोत्रं चैव पञ्चमम् ।&#x9;002a&lt;br&gt;&#xA;मनो बुद्धिश्च सप्तैते होतारः पृथगाश्रिताः ॥&#x9;002c&lt;br&gt;&#xA;सूक्ष्माकाशे समं प्राप्ते न पश्यन्तीतरेतरम् ।&#x9;003a&lt;br&gt;&#xA;एतद्वै सप्तहोतृत्वं स्वभावाद्विद्धि शोभने ॥&#x9;003c&lt;br&gt;&#xA;ब्राह्मण्युवाच ।&#x9;004&lt;br&gt;&#xA;सूक्ष्मे तु काशे सम्प्राप्ते कथं नान्योन्यदर्शिनः ।&#x9;004a&lt;br&gt;&#xA;कथं स्वभावाद्भगवन्नेतदाचक्ष्व मे प्रभो ॥&#x9;004c&lt;br&gt;&#xA;ब्राह्मण उवाच ।&#x9;005&lt;br&gt;&#xA;गुणज्ञानेषु विज्ञानं गुणज्ञानामभिज्ञता ।&#x9;005a&lt;br&gt;&#xA;परस्परं गुणानेते नाभिजानन्ति कर्हिचित् ॥&#x9;005c&lt;br&gt;&#xA;जिह्वा चक्षुस्तथा श्रोत्रं त्वङ्मनो बुद्धिरेव च ।&#x9;006a&lt;br&gt;&#xA;न गन्धानधिगच्छन्ति घ्राणस्तानधिगच्छति ॥&#x9;006c&lt;br&gt;&#xA;घ्राणं चक्षुस्तथा श्रोत्रं त्वङ्मनो बुद्धिरेव च ।&#x9;007a&lt;br&gt;&#xA;न रसानधिगच्छन्ति जिह्वा तानधिगच्छति ॥&#x9;007c&lt;br&gt;&#xA;घ्राणं जिह्वा तथा श्रोत्रं त्वङ्मनो बुद्धिरेव च ।&#x9;008a&lt;br&gt;&#xA;न रूपाण्यधिगच्छन्ति चक्षुस्तान्यधिगच्छति ॥&#x9;008c&lt;br&gt;&#xA;घ्राणं जिह्वा ततश्चक्षुः श्रोत्रं बुद्धिर्मनस्तथा ।&#x9;009a&lt;br&gt;&#xA;न स्पर्शानधिगच्छन्ति त्वक्च तानधिगच्छति ॥&#x9;009c&lt;br&gt;&#xA;घ्राणं जिह्वा च चक्षुश्च त्वङ्मनो बुद्धिरेव च ।&#x9;010a&lt;br&gt;&#xA;न शब्दानधिगच्छन्ति श्रोत्रं तानधिगच्छति ॥&#x9;010c&lt;br&gt;&#xA;घ्राणं जिह्वा च चक्षुश्च त्वक् श्रोत्रं बुद्धिरेव च ।&#x9;011a&lt;br&gt;&#xA;सङ्कल्पान्नाधिगच्छन्ति मनस्तानधिगच्छति ॥&#x9;011c&lt;br&gt;&#xA;घ्राणं जिह्वा च चक्षुश्च त्वक् श्रोत्रं मन एव च ।&#x9;012a&lt;br&gt;&#xA;न निष्ठामधिगच्छन्ति बुद्धिस्तामधिगच्छति ॥&#x9;012c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;013a&lt;br&gt;&#xA;इन्द्रियाणां च संवादं मनसश्चैव भामिनि ॥&#x9;013c&lt;br&gt;&#xA;मन उवाच ।&#x9;014&lt;br&gt;&#xA;नाघ्राति मामृते घ्राणं रसं जिह्वा न वेत्ति च ।&#x9;014a&lt;br&gt;&#xA;रूपं चक्षुर्न गृह्णाति त्वक् स्पर्शं नावबुध्यते ॥&#x9;014c&lt;br&gt;&#xA;न श्रोत्रं बुध्यते शब्दं मया हीनं कथञ्चन ।&#x9;015a&lt;br&gt;&#xA;प्रवरं सर्वभूतानामहमस्मि सनातनम् ॥&#x9;015c&lt;br&gt;&#xA;अगाराणीव शून्यानि शान्तार्चिष इवाग्नयः ।&#x9;016a&lt;br&gt;&#xA;इन्द्रियाणि न भासन्ते मया हीनानि नित्यशः ॥&#x9;016c&lt;br&gt;&#xA;काष्ठानीवार्द्रशुष्काणि यतमानैरपीन्द्रियैः ।&#x9;017a&lt;br&gt;&#xA;गुणार्थान्नाधिगच्छन्ति मामृते सर्वजन्तवः ॥&#x9;017c&lt;br&gt;&#xA;इन्द्रियाण्यूचुः ।&#x9;018&lt;br&gt;&#xA;एवमेतद्भवेत्सत्यं यथैतन्मन्यते भवान् ।&#x9;018a&lt;br&gt;&#xA;ऋतेऽस्मानस्मदर्थांस्त्वं भोगान्भुङ्क्ते भवान्यदि ॥&#x9;018c&lt;br&gt;&#xA;यद्यस्मासु प्रलीनेषु तर्पणं प्राणधारणम् ।&#x9;019a&lt;br&gt;&#xA;भोगान्भुङ्क्ते भवान्सत्यं यथैतन्मन्यते तथा ॥&#x9;019c&lt;br&gt;&#xA;अथवाऽस्मासु लीनेषु तिष्ठत्सु विषयेषु च ।&#x9;020a&lt;br&gt;&#xA;यदि सङ्कल्पमात्रेण भुङ्क्ते भोगान्यथार्थवत् ॥&#x9;020c&lt;br&gt;&#xA;अथ चेन्मन्यसे सिद्धिमस्मदर्थेषु नित्यदा ।&#x9;021a&lt;br&gt;&#xA;घ्राणेन रूपमादत्स्व रसमादत्स्व चक्षुषा ॥&#x9;021c&lt;br&gt;&#xA;श्रोत्रेण गन्धानादत्स्व स्पर्शानादत्स्व जिह्वया ।&#x9;022a&lt;br&gt;&#xA;त्वचा च शब्दमादत्स्व बुद्ध्या स्पर्शमथापि च ॥&#x9;022c&lt;br&gt;&#xA;बलवन्तो ह्यनियमा नियमा दुर्बलीयसाम् ।&#x9;023a&lt;br&gt;&#xA;भोगानपूर्वानादत्स्व नोच्छिष्टं भोक्तुमर्हति ॥&#x9;023c&lt;br&gt;&#xA;यथा हि शिष्यः शास्तारं श्रुत्यर्थमभिधावति ।&#x9;024a&lt;br&gt;&#xA;ततः श्रुतमुपादाय श्रुतार्थमुपतिष्ठति ॥&#x9;024c&lt;br&gt;&#xA;विषयानेवमस्माभिर्दर्शितानभिमन्यसे ।&#x9;025a&lt;br&gt;&#xA;अनुभूतानतीतांश्च स्वप्ने जागरणे तथा ॥&#x9;025c&lt;br&gt;&#xA;वैमनस्यं गतानां च जन्तूनामल्पचेतसाम् ।&#x9;026a&lt;br&gt;&#xA;अस्मदर्थे कृते दृश्यते प्राणधारणम् ॥&#x9;026c&lt;br&gt;&#xA;बहूनपि हि सङ्कल्पान्मत्वा स्वप्नानुपास्य च ।&#x9;027a&lt;br&gt;&#xA;बुभुक्षया पीड्यमानो विषयानेन धावति ॥&#x9;027c&lt;br&gt;&#xA;अगारमद्वारमिव प्रविश्य सङ्कल्पभोगान्विषयानविन्दन् ।&#x9;028a&lt;br&gt;&#xA;प्राणक्षये शान्तिमुपैति नित्यं दारुक्षयेऽग्निर्ज्वलितो यथैव ॥&#x9;028c&lt;br&gt;&#xA;कामं तु नष्टेषु गुणेषु सङ्गः कामं च नान्योन्यगुणोपलब्धिः ।&#x9;029a&lt;br&gt;&#xA;अस्मान्विना नास्ति तपोपलब्धिस्तामप्यृते त्वां न भजेत्प्रहर्षः ॥ ॥&#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/024/</guid>
      <description>&lt;p&gt;अध्यायः 024&lt;/p&gt;&#xA;&lt;p&gt;कृष्णेनार्जुनं प्रति प्राणापानादीनां स्वस्वश्रैष्ठ्यप्रकारकविवादादिप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;सुभगे पञ्चहोतॄणां विधानमिह यादृशम् ॥&#x9;001c&lt;br&gt;&#xA;प्राणापानावुदानश्च समानो व्यान एव च ।&#x9;002a&lt;br&gt;&#xA;पञ्चहोतॄंस्तथैतान्वै परं भावं विदुर्बुधाः ॥&#x9;002c&lt;br&gt;&#xA;ब्राह्मण्युवाच ।&#x9;003&lt;br&gt;&#xA;स्वभावात्सप्तहोतार इति मे पूर्विका मतिः ।&#x9;003a&lt;br&gt;&#xA;यथा वै पञ्च होतारः परो भावस्तदुच्यताम् ॥&#x9;003c&lt;br&gt;&#xA;ब्राह्मण उवाच ।&#x9;004&lt;br&gt;&#xA;प्राणेन सम्भृतो वायुरपानो जायते ततः ।&#x9;004a&lt;br&gt;&#xA;अपाने सम्भृतो वायुस्ततो व्यानः प्रवर्तते ॥&#x9;004c&lt;br&gt;&#xA;व्यानेन सम्भृतो वायुस्ततोदानः प्रवर्तते ।&#x9;005a&lt;br&gt;&#xA;उदाने सम्भृतो वायुः समानो नाम जायते ॥&#x9;005c&lt;br&gt;&#xA;तेऽपृच्छन्त पुरो गत्वा पूर्वजातं पितामहम् ।&#x9;006a&lt;br&gt;&#xA;यो नः श्रेष्ठस्तमाचक्ष्व स नः श्रेष्ठो भविष्यति ॥&#x9;006c&lt;br&gt;&#xA;ब्रह्मोवाच ।&#x9;007&lt;br&gt;&#xA;यस्मिन्प्रलीने प्रलयं व्रजन्ति सर्वे प्राणाः प्राणभृतां शरीरे ।&#x9;007a&lt;br&gt;&#xA;यस्मिन्प्रवृत्ते च पुनश्चरन्ति स वै श्रेष्ठो गच्छत यत्र कामः ॥&#x9;007c&lt;br&gt;&#xA;प्राण उवाच ।&#x9;008&lt;br&gt;&#xA;मयि प्रलीने प्रलयं व्रजन्ति सर्वे प्राणाः प्राणभृतां शरीरे ।&#x9;008a&lt;br&gt;&#xA;मयि प्रवृत्ते च पुनश्चरन्ति श्रेष्ठो ह्यहं पश्यत मां प्रलीनम् ॥&#x9;008c&lt;br&gt;&#xA;ब्राह्मण उवाच ।&#x9;009&lt;br&gt;&#xA;प्राणः प्रालीयत ततः पुनश्च प्रचचार ह ।&#x9;009a&lt;br&gt;&#xA;समानश्चाप्युदानश्च वचो ब्रूतां पुनः शुभे ॥&#x9;009c&lt;br&gt;&#xA;न त्वं सर्वमिदं व्याप्य तिष्ठसीह यथा वयम् ।&#x9;010a&lt;br&gt;&#xA;न त्वं श्रेष्ठो हि नः प्राण अपानो हि वशे तव ।&#x9;010c&lt;br&gt;&#xA;प्रचचार पुनः प्राणस्ततोऽपानोऽभ्यभाषत ॥&#x9;010e&lt;br&gt;&#xA;अपान उवाच ।&#x9;011&lt;br&gt;&#xA;मयि प्रलीने प्रलयं व्रजन्ति सर्वे प्राणाः प्राणभृतां शरीरे&#x9;011a&lt;br&gt;&#xA;मयि प्रवृत्ते च पुनश्चरन्ति श्रेष्ठो ह्यहं पश्यत मां प्रलीनम् ॥&#x9;011c&lt;br&gt;&#xA;ब्राह्मण उवाच ।&#x9;012&lt;br&gt;&#xA;व्यानश्च तमुदानश्च भाषमाणमथोचतुः ।&#x9;012a&lt;br&gt;&#xA;अपान न त्वं श्रेष्ठोऽसि प्राणो हि वशगस्तव ॥&#x9;012c&lt;br&gt;&#xA;अपानः प्रचचाराथ व्यानस्तं पुनरब्रवीत् ।&#x9;013a&lt;br&gt;&#xA;श्रेष्ठोऽहमस्मि सर्वेषां श्रूयतां येन हेतुना ॥&#x9;013c&lt;br&gt;&#xA;मयि प्रलीने प्रलयं व्रजन्ति सर्वे प्राणाः प्राणभृतां शरीरे ।&#x9;014a&lt;br&gt;&#xA;मयि प्रवृत्ते च पुनश्चरन्ति श्रेष्ठो ह्यहं पश्यत मां प्रलीनम् ॥&#x9;014c&lt;br&gt;&#xA;ब्राह्मण उवाच ।&#x9;015&lt;br&gt;&#xA;प्रालीयत ततो व्यानः पुनश्च प्रचचार ह ।&#x9;015a&lt;br&gt;&#xA;प्राणापानावुदानश्च समानश्च तमब्रुवन् ॥&#x9;015c&lt;br&gt;&#xA;न त्वं श्रेष्ठोऽसि नो व्यान समानस्तु वशे तव ।&#x9;016a&lt;br&gt;&#xA;प्रचचार पुनर्व्यानः समानः पुनरब्रवीत् ।&#x9;016c&lt;br&gt;&#xA;श्रेष्ठोऽहमस्मि सर्वेषां श्रूयतां येन हेतुना ॥&#x9;016e&lt;br&gt;&#xA;मयि प्रलीने प्रलयं व्रजन्ति सर्वे प्राणाः प्राणभृतां शरीरे ।&#x9;017a&lt;br&gt;&#xA;मयि प्रवृत्ते च पुनश्चरन्ति श्रेष्ठो ह्यहं पश्यत मां प्रलीनम् ॥&#x9;017c&lt;br&gt;&#xA;&#39;ततः समानः प्रालिल्ये पुनश्च प्रचचार ह ।&#x9;018a&lt;br&gt;&#xA;प्राणापानावुदानश्च व्यानश्चैव तमब्रवीत् ।&#x9;018c&lt;br&gt;&#xA;न त्वं समान श्रेष्ठोऽसि व्यान एव वशे तव ॥&#39;&#x9;018e&lt;br&gt;&#xA;समानः प्रचचाराथ उदानस्तमुवाच ह ।&#x9;019a&lt;br&gt;&#xA;श्रेष्ठोऽहमस्मि सर्वेषां श्रूयतां येन हेतुना ॥&#x9;019c&lt;br&gt;&#xA;मयि प्रलीने प्रलयं व्रजन्ति सर्वे प्राणाः प्राणभृतां शरीरे ।&#x9;020a&lt;br&gt;&#xA;मयि प्रवृत्ते च पुनश्चरन्ति श्रेष्ठो ह्यहं पश्यत मां प्रलीनम् ॥&#x9;020c&lt;br&gt;&#xA;ततः प्रालीयतोदानः पुनश्च प्रचचार ह ।&#x9;021a&lt;br&gt;&#xA;प्राणापानौ समानश्च व्यानश्चैव तमब्रुवन् ।&#x9;021c&lt;br&gt;&#xA;उदान न त्वं श्रेष्ठोऽसि व्यान एव वशे तव ॥&#x9;021e&lt;br&gt;&#xA;ब्राह्मण उवाच ।&#x9;022&lt;br&gt;&#xA;ततस्तानब्रवीत्सर्वान्स्मयमानः प्रजापतिः ।&#x9;022a&lt;br&gt;&#xA;सर्वे श्रेष्ठा न च श्रेष्ठाः सर्वे चान्योन्यकाङ्क्षिणः ॥&#x9;022c&lt;br&gt;&#xA;सर्वे स्वविषये श्रेष्ठाः सर्वे चान्योन्यधर्मिणः ।&#x9;023a&lt;br&gt;&#xA;इति तानब्रवीत्सर्वान्समवेतान्प्रजापतिः ॥&#x9;023c&lt;br&gt;&#xA;एकः स्थिरश्चराश्चान्ये विशेषात्पञ्च वायवः ।&#x9;024a&lt;br&gt;&#xA;एक एव च सर्वात्मा बहुधाऽप्युपचीयते ॥&#x9;024c&lt;br&gt;&#xA;परस्परस्य सुहृदो भावयन्तः परस्परम् ।&#x9;025a&lt;br&gt;&#xA;स्वस्ति व्रजत भद्रं वो धारयध्वं परस्परम् ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/025/</guid>
      <description>&lt;p&gt;अध्यायः 025&lt;/p&gt;&#xA;&lt;p&gt;कृष्णेनार्जुनं प्रति ब्राह्मणेन ब्राह्मणीं प्रत्युक्तसृष्ट्यादिप्रतिपादकनारददेवमतसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;नारदस्य च संवादमृषेर्देवमतस्य च ॥&#x9;001c&lt;br&gt;&#xA;देवमत उवाच ।&#x9;002&lt;br&gt;&#xA;जन्तोः सञ्जायमानस्य किन्नु पूर्वं प्रवर्तते ।&#x9;002a&lt;br&gt;&#xA;प्राणोऽपानः समानो वा व्यानो वोदान एव च ॥&#x9;002c&lt;br&gt;&#xA;नारद उवाच ।&#x9;003&lt;br&gt;&#xA;येनायं सृज्यते जन्तुस्ततोऽन्यः पूर्वमेति तम् ।&#x9;003a&lt;br&gt;&#xA;प्राणद्वन्द्वं हि विज्ञेयं तिर्यगूर्ध्वमधश्च यत् ॥&#x9;003c&lt;br&gt;&#xA;देवमत उवाच ।&#x9;004&lt;br&gt;&#xA;केनायं सृज्यते जन्तुः कश्चान्यः पूर्वमेति तम् ।&#x9;004a&lt;br&gt;&#xA;प्राणद्वन्द्वं च मे ब्रूहि तिर्यगूर्ध्वमधश्च यत् ॥&#x9;004c&lt;br&gt;&#xA;नारद उवाच ।&#x9;005&lt;br&gt;&#xA;सङ्कल्पाज्जायते हर्षः शब्दादपि च जायते ।&#x9;005a&lt;br&gt;&#xA;रसात्सञ्जायते चापि रूपादपि च जायते ॥&#x9;005c&lt;br&gt;&#xA;&#39;स्पर्शात्सञ्जायते चापि गन्धादपि च जायते ।&#39;&#x9;006a&lt;br&gt;&#xA;शुक्राच्छोणितसंसृष्टात्पूर्वं प्राणः प्रवर्तते ।&#x9;006c&lt;br&gt;&#xA;प्राणेन विकृते शुक्रे ततोऽपानः प्रवर्तते ॥&#x9;006e&lt;br&gt;&#xA;शुक्रात्सञ्जायते चापि रसादपि च जायते ।&#x9;007a&lt;br&gt;&#xA;एतद्रूपमुदानस्य हर्षो मिथुनमन्तरा ॥&#x9;007c&lt;br&gt;&#xA;कामात्सञ्जायते शुक्रं शुक्रात्सञ्जायते रजः ।&#x9;008a&lt;br&gt;&#xA;समानव्यानजनिते सामान्ये शुक्रशोणिते ॥&#x9;008c&lt;br&gt;&#xA;प्राणापानाविदं द्वन्द्वमवाक् चोर्ध्वं च गच्छतः ।&#x9;009a&lt;br&gt;&#xA;व्यानः समानश्चैवोभौ तिर्यग्द्वन्द्वत्वमुच्यते ॥&#x9;009c&lt;br&gt;&#xA;अग्निर्वै देवताः सर्वा इति देवस्य शासनात् ।&#x9;010a&lt;br&gt;&#xA;सञ्जायते हि प्राणेषु ज्ञानं बुद्धिसमन्वितम् ॥&#x9;010c&lt;br&gt;&#xA;तस्य धूमस्तमोरूपं रजो भस्म सुतेजसः ।&#x9;011a&lt;br&gt;&#xA;सर्वं सञ्जायते तस्य यत्र प्रक्षिप्यते हविः ॥&#x9;011c&lt;br&gt;&#xA;हविः समानो व्यानश्च इति यज्ञविदो विदुः ।&#x9;012a&lt;br&gt;&#xA;प्राणापानावाज्यभागौ तयोर्मध्ये हुताशनः ॥&#x9;012c&lt;br&gt;&#xA;एतद्रूपमुदानस्य परमं ब्राह्मणा विदुः ।&#x9;013a&lt;br&gt;&#xA;निर्द्वन्द्वमिति यत्त्वेतत्तन्मे निगदतः शृणु ॥&#x9;013c&lt;br&gt;&#xA;अहोरात्रमिदं द्वन्द्वं तयोर्मध्ये हुताशनः ।&#x9;014a&lt;br&gt;&#xA;एतद्रूपमुदानस्य परमं ब्राह्मणा विदुः ॥&#x9;014c&lt;br&gt;&#xA;&#39;उभे सत्यानृते द्वन्द्वं तयोर्मध्ये हुताशनः ।&#x9;015a&lt;br&gt;&#xA;एतद्रूपमुदानस्य परमं ब्राह्मणा विदुः ॥&#39;&#x9;015c&lt;br&gt;&#xA;सच्चासच्चैव तद्द्वन्द्वं तयोर्मध्ये हुताशनः ।&#x9;016a&lt;br&gt;&#xA;एतद्रूपमुदानस्य परमं ब्राह्मणा विदुः ॥&#x9;016c&lt;br&gt;&#xA;&#39;उभे शुभाशुभे द्वन्द्वं तयोर्मध्ये हुताशनः ।&#x9;017a&lt;br&gt;&#xA;एतद्रूपमुदानस्य परमं ब्राह्मणा विदुः ॥&#39;&#x9;017c&lt;br&gt;&#xA;ऊर्ध्वं समानो व्यानश्च व्यस्यते कर्म तेन तत् ।&#x9;018a&lt;br&gt;&#xA;द्वितीयं तु समानेन पुनरेव व्यवस्यते ॥&#x9;018c&lt;br&gt;&#xA;शान्त्यर्थं वामदेव्यं च शान्तिर्ब्रह्म सनातनम् ।&#x9;019a&lt;br&gt;&#xA;एतद्रूपमुदानस्य परमं ब्राह्मणा विदुः ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/026/</guid>
      <description>&lt;p&gt;अध्यायः 026&lt;/p&gt;&#xA;&lt;p&gt;कृष्णेन युधिष्ठिरं प्रति कर्तृकर्मादिप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;चातुर्होत्रविधानस्य विधानमिह यादृशम् ॥&#x9;001c&lt;br&gt;&#xA;तस्य सर्वस्य विधिवद्विधानमुपदेक्ष्यते ।&#x9;002a&lt;br&gt;&#xA;शृणु मे गदतो भद्रे रहस्यमिदमुद्भुतम् ॥&#x9;002c&lt;br&gt;&#xA;करणं कर्म कर्ता च मोक्ष इत्येव भामिनि ।&#x9;003a&lt;br&gt;&#xA;चत्वार एते होतारो यैरिदं जगदावृतम् ॥&#x9;003c&lt;br&gt;&#xA;होतॄणां साधनं चैव शृणु सर्वमशेषतः ।&#x9;004a&lt;br&gt;&#xA;घ्राणं जिह्वा च चक्षुश्च त्वक्च श्रोत्रं च पञ्चमम् ।&#x9;004c&lt;br&gt;&#xA;मनो बुद्धिश्च सप्तैते ज्ञेयाः कारणहेतवः ॥&#x9;004e&lt;br&gt;&#xA;गन्धो रसश्च रूपं च शब्दः स्पर्शश्च पञ्चमः ।&#x9;005a&lt;br&gt;&#xA;मन्तव्यमवबोद्धव्यं सप्तैते कर्महेतवः ॥&#x9;005c&lt;br&gt;&#xA;घ्राता भक्षयिता द्रष्टा स्प्रष्टा श्रोता च पञ्चमः ।&#x9;006a&lt;br&gt;&#xA;मन्ता बोद्धा च सप्तैते विज्ञेयाः कर्तृहेतवः ॥&#x9;006c&lt;br&gt;&#xA;स्वगुणान्भक्षयन्त्येते गुणवन्तः शुभाशुभान् ।&#x9;007a&lt;br&gt;&#xA;असन्तो निर्गुणाश्चैते सप्तैते मोक्षहेतवः ॥&#x9;007c&lt;br&gt;&#xA;विदुषां बुध्यमानानां स्वंस्वं स्थानं यथाविधि ।&#x9;008a&lt;br&gt;&#xA;गुणास्ते देवता भूत्वा सततं भुञ्जते हविः ॥&#x9;008c&lt;br&gt;&#xA;&#39;अदन्हवींषि चान्नानि ममत्वेन विहन्यते ।&#39;&#x9;009a&lt;br&gt;&#xA;आत्मार्थे पाचयन्नन्नं ममत्वेनोपहन्यते ॥&#x9;009c&lt;br&gt;&#xA;अभक्ष्यभक्षणं चैव मद्यपानं च हन्ति तम् ।&#x9;010a&lt;br&gt;&#xA;स चान्नं हन्ति तं चान्नं स हत्वा हन्यते पुनः ॥&#x9;010c&lt;br&gt;&#xA;हन्ता ह्यन्नमिदं विद्वान्पुनर्जनयतीश्वरः ।&#x9;011a&lt;br&gt;&#xA;न चान्नाज्जायते तस्मिन्सूक्ष्मो नाम व्यतिक्रमः ॥&#x9;011c&lt;br&gt;&#xA;मनसा मन्यते यच्च यच्च वाचा निगद्यते ।&#x9;012a&lt;br&gt;&#xA;श्रोत्रेण श्रूयते यच्च चक्षुषा यच्च दृश्यते ॥&#x9;012c&lt;br&gt;&#xA;स्पर्शेन स्पृश्यते यच्च घ्राणेन घ्रायते च यत् ।&#x9;013a&lt;br&gt;&#xA;मनस्येतानि संयम्य हवींष्येतानि सर्वशः ॥&#x9;013c&lt;br&gt;&#xA;गुणवत्पावको मह्यं दीप्यतेऽन्तःशरीरगः ।&#x9;014a&lt;br&gt;&#xA;योगयज्ञः प्रवृत्तो मे ज्ञानं ब्रह्ममयो हविः ।&#x9;014c&lt;br&gt;&#xA;प्राणस्तोत्रोऽपानशस्त्रः सर्वत्यागसुदक्षिणः ॥&#x9;014e&lt;br&gt;&#xA;कर्ताऽनुमन्ता ब्रह्मात्मा होताऽध्वर्युः कृतस्तुतिः ।&#x9;015a&lt;br&gt;&#xA;ऋतं प्रशास्ता तच्छस्त्रमपवर्गोऽस्य दक्षिणा ॥&#x9;015c&lt;br&gt;&#xA;ऋचश्चाप्यत्र शंसन्ति नारायणविदो जनाः ।&#x9;016a&lt;br&gt;&#xA;नारायणाय देवाय यदविन्दन्पशून्पुरा ॥&#x9;016c&lt;br&gt;&#xA;तत्र सामानि गायन्ति तत्र चाहुर्निदर्शनम् ।&#x9;017a&lt;br&gt;&#xA;देवं नारायणं भीरु सर्वात्मानं निबोध तम् ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/027/</guid>
      <description>&lt;p&gt;अध्यायः 027&lt;/p&gt;&#xA;&lt;p&gt;कृष्णेन युधिष्ठिरम्प्रति प्रजापतिना एकेनैव शब्देन परब्रह्मोपदेशे देवर्ष्यादीनां स्वस्वयोग्यतानुसारेण नानार्थावगमप्रतिपादकब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;एकः शास्ता न द्वितीयोऽस्ति शास्ता यो हृच्छयस्तमहमनु ब्रवीमि ।&#x9;001a&lt;br&gt;&#xA;तेनैव युक्तः प्रवणादिवोदकं यथा नियुक्तोऽस्मि तथा वहामि ॥&#x9;001c&lt;br&gt;&#xA;एको गुरुर्नास्ति ततो द्वितीयो यो हृच्छयस्तमहमनु ब्रवीमि ।&#x9;002a&lt;br&gt;&#xA;तेनानुशिष्टा गुरुणा सदैव पुरा हता दानवाः सर्व एव ॥&#x9;002c&lt;br&gt;&#xA;एको बन्धुर्नास्ति ततो द्वितीयो यो हृच्छयस्तमहमनु ब्रवीमि ।&#x9;003a&lt;br&gt;&#xA;तेनानुशिष्टा बान्धवा बन्धुमन्तः सप्तर्षयः पार्थ दिवि प्रभान्ति ॥&#x9;003c&lt;br&gt;&#xA;एकः श्रोता नास्ति ततो द्वितीयो यो हृच्छयस्तमहमनु ब्रवीमि ।&#x9;004a&lt;br&gt;&#xA;तस्मिन्गुरौ गुरुवासं निरुष्य शक्रो गतः सर्वलोकामरत्वम् ॥&#x9;004c&lt;br&gt;&#xA;एको द्वेष्टा नास्ति ततो द्वितीयो यो हृच्छयस्तमहमनु ब्रवीमि ।&#x9;005a&lt;br&gt;&#xA;तेनानुशिष्टा गुरुणा सदैव लोके द्विष्टाः पन्नगाः सर्व एव ॥&#x9;005c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;006a&lt;br&gt;&#xA;प्रजापतौ पन्नगानां देवर्षीणां च संविदम् ॥&#x9;006c&lt;br&gt;&#xA;देवर्षयश्च नागाश्चाप्यसुराश्च प्रजापतिम् ।&#x9;007a&lt;br&gt;&#xA;पर्यपृच्छन्नुपासीनं श्रेयोः नः प्रोच्यतामिति ॥&#x9;007c&lt;br&gt;&#xA;तेषां प्रोवाच भगवाञ्श्रेयः समनुपृच्छताम् ।&#x9;008a&lt;br&gt;&#xA;ओमित्येकाक्षरं ब्रह्म ते श्रुत्वा प्राद्रवन्दिशः ॥&#x9;008c&lt;br&gt;&#xA;तेषां प्रद्रवमाणानामुपदेशं च शृण्वताम् ।&#x9;009a&lt;br&gt;&#xA;सर्पाणां दंशने भावः प्रवृत्तः पूर्वमेव तु ॥&#x9;009c&lt;br&gt;&#xA;असुराणां प्रवृत्तस्तु दम्भभावः स्वभावजः ।&#x9;010a&lt;br&gt;&#xA;दानं देवा व्यवसिता दममेव महर्षयः ॥&#x9;010c&lt;br&gt;&#xA;एकं शास्तारमासाद्य शब्देनैकेन संस्कृताः ।&#x9;011a&lt;br&gt;&#xA;नानाव्यवसिताः सर्वे सर्पदेवर्षिदानवाः ॥&#x9;011c&lt;br&gt;&#xA;शृणोत्ययं प्रोच्यमानं गृह्णाति च यथातथम् ।&#x9;012a&lt;br&gt;&#xA;पृच्छतस्तदतो भूयो गुरुरन्यो न विद्यते ॥&#x9;012c&lt;br&gt;&#xA;तस्य चानुमते कर्म ततः पश्चात्प्रवर्तते ।&#x9;013a&lt;br&gt;&#xA;गुरुर्बन्धुश्च शास्ता च द्वेष्टा च हृदि संश्रिताः ॥&#x9;013c&lt;br&gt;&#xA;पापेन विचरल्ँलोके पापचारी भवत्ययम् ।&#x9;014a&lt;br&gt;&#xA;शुभेन विचरल्ँलोके शुभचारी भवत्युत ॥&#x9;014c&lt;br&gt;&#xA;कामचारी तु कामेन य इन्द्रियसुखे रतः ।&#x9;015a&lt;br&gt;&#xA;ब्रह्मचारी सदैवैष य इन्द्रियजये रतः ॥&#x9;015c&lt;br&gt;&#xA;अपेतव्रतकर्मा तु केवलं ब्रह्मणि स्थितः ।&#x9;016a&lt;br&gt;&#xA;ब्रह्मभूतश्चरल्ँलोके ब्रह्मचारी भवत्ययम् ॥&#x9;016c&lt;br&gt;&#xA;ब्रह्मैव समिधस्तस्य ब्रह्माग्निर्ब्रह्मसंस्तरः ।&#x9;017a&lt;br&gt;&#xA;आपो ब्रह्म गुरुर्ब्रह्म स ब्रह्मणि समाहितः ॥&#x9;017c&lt;br&gt;&#xA;एतदेवेदृशं सूक्ष्मं ब्रह्मचर्यं विदुर्बुधाः ।&#x9;018a&lt;br&gt;&#xA;विदित्वा चान्वपद्यन्त क्षेत्रज्ञेनानुदर्शिताः ॥ ॥&#x9;018c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/028/</guid>
      <description>&lt;p&gt;अध्यायः 028&lt;/p&gt;&#xA;&lt;p&gt;कृष्णेन युधिष्ठिरं प्रति विद्याब्रह्मणोररण्यत्वरूपणपरब्राह्मणदम्पतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;सङ्कल्पदंशमशकं शोकहर्षहिमातपम् ।&#x9;001a&lt;br&gt;&#xA;मोहान्धकारतिमिरं लोभव्याधिसरीसृपम् ॥&#x9;001c&lt;br&gt;&#xA;विषयैकात्ययाध्वानं कामक्रोधकिरातकम् ।&#x9;002a&lt;br&gt;&#xA;तदतीत्य महादुर्गं प्रविष्टोऽस्मि महद्वनम् ॥&#x9;002c&lt;br&gt;&#xA;ब्राह्मण्युवाच ।&#x9;003&lt;br&gt;&#xA;क्व तद्वनं महाप्राज्ञ के वृक्षाः सरितश्च काः ।&#x9;003a&lt;br&gt;&#xA;कियन्तः पर्वताश्चैव कियत्यध्यनि तद्वनम् ॥&#x9;003c&lt;br&gt;&#xA;ब्राह्मण उवाच ।&#x9;004&lt;br&gt;&#xA;नैतदस्ति पृथग्भावः किञ्चिदन्यत्ततः सुखम् ।&#x9;004a&lt;br&gt;&#xA;नैतदस्त्यपृथग्भावः किञ्चिद्दुःखतरं ततः ॥&#x9;004c&lt;br&gt;&#xA;तस्माद्ध्रस्वतरं नास्ति न ततोऽस्ति महत्तरम् ।&#x9;005a&lt;br&gt;&#xA;नास्ति तस्माद्दुःखतरं नास्त्यन्यत्तत्समं सुखम् ॥&#x9;005c&lt;br&gt;&#xA;न तत्राविश्य शोचन्ति न प्रहृष्यन्ति च द्विजाः ।&#x9;006a&lt;br&gt;&#xA;न च बिभ्यति केभ्यश्चिन्नैभ्यो बिभ्यति केचन ॥&#x9;006c&lt;br&gt;&#xA;तस्मिन्वने सप्त महाद्रुमाश्च फलानि सप्तातिथयश्च सप्त ।&#x9;007a&lt;br&gt;&#xA;सप्ताश्रमाः सप्त समाधयश्च दीक्षाश्च सप्तैतदरण्यरूपम् ॥&#x9;007c&lt;br&gt;&#xA;पञ्चवर्णानि दिव्यानि पुष्पाणि च फलानि च ।&#x9;008a&lt;br&gt;&#xA;सृजन्तः पादपास्तत्र व्याप्य तिष्ठन्ति तद्वनम् ॥&#x9;008c&lt;br&gt;&#xA;सुवर्णानि द्विवर्णानि पुष्पाणि च फलानि च ।&#x9;009a&lt;br&gt;&#xA;सृजन्तः पादपास्तत्र व्याप्य तिष्ठन्ति तद्वनम् ॥&#x9;009c&lt;br&gt;&#xA;&#39;शङ्कराणि त्रिवर्णानि पुष्पाणि च फलानि च ।&#x9;010a&lt;br&gt;&#xA;सृजन्तः पादपास्तत्र व्याप्य तिष्ठन्ति तद्वनम् ॥&#39;&#x9;010c&lt;br&gt;&#xA;सुरभीणि द्विवर्णानि पुष्पाणि च फलानि च ।&#x9;011a&lt;br&gt;&#xA;सृजन्तः पादपास्तत्र व्याप्य तिष्ठन्ति तद्वनम् ॥&#x9;011c&lt;br&gt;&#xA;सुरभीण्येकवर्णानि पुष्पाणि च फलानि च ।&#x9;012a&lt;br&gt;&#xA;सृजन्तः पादपास्तत्र व्याप्य तिष्ठन्ति तद्वनम् ॥&#x9;012c&lt;br&gt;&#xA;बहून्यव्यक्तवर्णानि पुष्पाणि च फलानि च ।&#x9;013a&lt;br&gt;&#xA;विसृजन्तौ महावृक्षौ तद्वनं व्याप्य तिष्ठतः ॥&#x9;013c&lt;br&gt;&#xA;एको वह्निः सुमना ब्राह्मणोऽत्र पञ्चेन्द्रियाणि समिधश्चात्र सन्ति ।&#x9;014a&lt;br&gt;&#xA;तेभ्यो वृक्षाः सप्त फलन्ति दीक्षा गुणाः फलान्यतिथयः फलाशाः ॥&#x9;014c&lt;br&gt;&#xA;आतिथ्यं प्रतिगृह्णन्ति तत्र सप्त महर्षयः ।&#x9;015a&lt;br&gt;&#xA;अर्चितेषु प्रलीनेषु तेष्वन्यद्रोचते वनम् ॥&#x9;015c&lt;br&gt;&#xA;प्रज्ञावृक्षं मोक्षफलं शान्तिच्छायासमन्वितम् ।&#x9;016a&lt;br&gt;&#xA;ज्ञानाश्रयं तृप्तितोयमन्तःक्षेत्रज्ञभास्करम् ॥&#x9;016c&lt;br&gt;&#xA;येऽधिगच्छन्ति तत्सन्तस्तेषां नास्ति पुनर्भवः ।&#x9;017a&lt;br&gt;&#xA;ऊर्ध्वं चाधश्च तिर्यक्च तस्य नान्तोऽधिगम्यते ॥&#x9;017c&lt;br&gt;&#xA;सप्त स्त्रियस्तत्र चरन्ति सत्यास्त्ववाङ्मुखा भानुमत्यो जनित्र्यः ।&#x9;018a&lt;br&gt;&#xA;ऊर्ध्वं रसानाददते प्रजाभ्यः सर्वान्यथा नित्यमनित्यता च ॥&#x9;018c&lt;br&gt;&#xA;तत्रैव प्रतितिष्ठन्ति पुनस्तत्रोदयन्ति च ।&#x9;019a&lt;br&gt;&#xA;सप्त सप्तर्षयः सिद्धा वसिष्ठप्रमुखैः सह ॥&#x9;019c&lt;br&gt;&#xA;यशो वर्चो भगश्चैव विजयः सिद्धतेजसः ।&#x9;020a&lt;br&gt;&#xA;एतमेवानुवर्तन्ते सप्त ज्योतींषि भास्करम् ॥&#x9;020c&lt;br&gt;&#xA;ऋषयः पर्वताश्चैव सन्ति तत्र समासतः ।&#x9;021a&lt;br&gt;&#xA;नद्यश्च परितो वारि वहन्त्यो ब्रह्मसम्भवम् ॥&#x9;021c&lt;br&gt;&#xA;नदीनां सङ्गमश्चैव वैताने समुपह्वरे ।&#x9;022a&lt;br&gt;&#xA;स्वात्मतृप्ता यतो यान्ति साक्षादेव पितामहम् ॥&#x9;022c&lt;br&gt;&#xA;कृशाशाः सुव्रताः शान्तास्तपसा दग्धकिल्बिषाः ।&#x9;023a&lt;br&gt;&#xA;आत्मन्यात्मानमावेश्य ब्राह्मणास्तमुपासते ॥&#x9;023c&lt;br&gt;&#xA;शममप्यत्र शंसन्ति विद्यारण्यविदो जनाः ।&#x9;024a&lt;br&gt;&#xA;तदरण्यमभिप्रेत्य यथातत्वमजायत ॥&#x9;024c&lt;br&gt;&#xA;एतदेवेदृशं पुण्यमरण्यं ब्राह्मणा विदुः ।&#x9;025a&lt;br&gt;&#xA;विदित्वा चानुतिष्ठन्ति क्षेत्रज्ञेनानुदर्शिना ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/029/</guid>
      <description>&lt;p&gt;अध्यायः 029&lt;/p&gt;&#xA;&lt;p&gt;कृष्णेनार्जुनं प्रति यागीयहिंसाया अधर्म्यत्वाभावप्रतिपादकाध्वर्युयतिसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;गन्धान्न जिघ्रामि रासान्न वेद्मि रूपं न पश्यामि न च स्पृशामि ।&#x9;001a&lt;br&gt;&#xA;न चापि शब्दान्विविधाञ्शृणोमि न चापि सङ्कल्पमुपैमि कञ्चित् ॥&#x9;001c&lt;br&gt;&#xA;अर्थानिष्टान्कामयते स्वभावः सर्वान्द्वेष्यान्प्रद्विषते स्वभावः ।&#x9;002a&lt;br&gt;&#xA;कामद्वेषानुद्भवतः स्वभावात्प्राणापानौ जन्तुदेहान्निवेश्य ॥&#x9;002c&lt;br&gt;&#xA;तेभ्यश्चान्यांस्तेषु नित्यांश्च भावान्भूतात्मानं लक्षयेऽहं शरीरे ।&#x9;003a&lt;br&gt;&#xA;तस्मिंस्तिष्ठन्नास्मि सक्तः कथञ्चित्कामक्रोधाभ्यां जरया मृत्युना च ॥&#x9;003c&lt;br&gt;&#xA;अकामयानस्य च सर्वकामानविद्विषाणस्य च सर्वदोषान् ।&#x9;004a&lt;br&gt;&#xA;न मे स्वभावेषु भवन्ति लेपास्तोयस्य बिन्दोरिव पुष्करेषु ॥&#x9;004c&lt;br&gt;&#xA;नित्यस्य चैतस्य भवन्ति नित्या निरीक्ष्यमाणस्य बहून्स्वभावान् ।&#x9;005a&lt;br&gt;&#xA;न सज्जते कर्मसु भोगजालं दिवीव सूर्यस्य मयूखजालम् ॥&#x9;005c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;006a&lt;br&gt;&#xA;अध्वर्युयतिसंवादं तं निबोध यशस्विनि ॥&#x9;006c&lt;br&gt;&#xA;प्रोक्ष्यमाणं पशुं दृष्ट्वा यज्ञकर्मण्यथाब्रवीत् ।&#x9;007a&lt;br&gt;&#xA;यतिरध्वर्युमासीनो हिंसोऽयमिति कुत्सयन् ॥&#x9;007c&lt;br&gt;&#xA;तमध्वर्युः प्रत्युवाच नायं छागो विनश्यति ।&#x9;008a&lt;br&gt;&#xA;श्रेयसा योक्ष्यते जन्तुर्यज्ञाच्छ्रुतिरियं तथा ॥&#x9;008c&lt;br&gt;&#xA;यो ह्यस्य पार्थिवो भागः पृथिवीं स गमिष्यति ।&#x9;009a&lt;br&gt;&#xA;यदस्य वारिजं किञ्चिदपस्तत्सम्प्रवेक्ष्यति ॥&#x9;009c&lt;br&gt;&#xA;सूर्यं चक्षुर्दिशः श्रोत्रे प्राणोऽस्य दिवमेव च ।&#x9;010a&lt;br&gt;&#xA;आगमे वर्तमानस्य न मे दोषोस्ति कश्चन ॥&#x9;010c&lt;br&gt;&#xA;यतिरुवाच ।&#x9;011&lt;br&gt;&#xA;प्राणैर्वियोगे च्छागस्य यदि श्रेयः प्रपश्यसि ।&#x9;011a&lt;br&gt;&#xA;छागार्थे वर्तते यज्ञो भवतः किं प्रयोजनम् ॥&#x9;011c&lt;br&gt;&#xA;अनु त्वां मन्यते माता अनु त्वां मन्यते पिता ।&#x9;012a&lt;br&gt;&#xA;मन्त्रविज्ञानमुन्नीय परिवर्ते विशेषतः ॥&#x9;012c&lt;br&gt;&#xA;एवमेवानुमन्येरंस्तान्भवान्द्रष्टुमर्हति ।&#x9;013a&lt;br&gt;&#xA;तेषामनुमतिं श्रुत्वा शक्या कर्तुं विचारणा ॥&#x9;013c&lt;br&gt;&#xA;अध्वर्युरुवाच ।&#x9;014&lt;br&gt;&#xA;प्राणा अप्यस्य च्छागस्य प्रापितास्ते स्वयोनिषु ।&#x9;014a&lt;br&gt;&#xA;शरीरं केवलं शिष्टं निश्चेष्टमिति मे मतिः ॥&#x9;014c&lt;br&gt;&#xA;इन्धनस्य तु तुल्येन शरीरेणि विचेतसा ।&#x9;015a&lt;br&gt;&#xA;हिंसा हि यष्टुकामानामिन्धनं पशुसञ्ज्ञितम् ॥&#x9;015c&lt;br&gt;&#xA;अहिंसा सर्वधर्माणामिति वृद्धानुशासनम् ।&#x9;016a&lt;br&gt;&#xA;यदहिंस्रं भवेत्कर्म तत्कार्यमिति विद्महे ॥&#x9;016c&lt;br&gt;&#xA;अहिंसेति प्रतिज्ञेयं यदि वक्ष्याम्यतः परम् ।&#x9;017a&lt;br&gt;&#xA;शक्यं बहुविधं वक्तुं भवता कार्यदूषणम् ॥&#x9;017c&lt;br&gt;&#xA;अहिंसा सर्वभूतानां नित्यमस्मासु रोचते ।&#x9;018a&lt;br&gt;&#xA;प्रत्यक्षतः साधयामो न परोक्षमुपास्महे ॥&#x9;018c&lt;br&gt;&#xA;अध्वर्युरुवाच ।&#x9;019&lt;br&gt;&#xA;भूमेर्गन्धगुणान्भुङ्क्ष्व पिबस्यापोमयान्रसान् ।&#x9;019a&lt;br&gt;&#xA;ज्योतिषां पश्यसे रूपं स्पृशस्यनिलजान्गुणान् ॥&#x9;019c&lt;br&gt;&#xA;शृणोष्याकाशजाञ्शब्दान्मनसा मन्यसे मतिम् ।&#x9;020a&lt;br&gt;&#xA;सर्वाण्येतानि भूतानि प्राणा इति च मन्यसे ॥&#x9;020c&lt;br&gt;&#xA;प्राणादाने निवृत्तोऽसि हिंसायां वर्तते भवान् ।&#x9;021a&lt;br&gt;&#xA;नास्ति चेष्टा विना हिंसां किं वा त्वं मन्यसे द्विज ॥&#x9;021c&lt;br&gt;&#xA;यतिरुवाच ।&#x9;022&lt;br&gt;&#xA;अक्षरं च क्षरं चैव द्वैधीभावोऽयमात्मनः ।&#x9;022a&lt;br&gt;&#xA;अक्षरं तत्र सद्भावः स्वभावः क्षर उच्यते ॥&#x9;022c&lt;br&gt;&#xA;प्राणो जिह्वा मनः सत्त्वं सद्भावो रजसा सह ।&#x9;023a&lt;br&gt;&#xA;भावैरेतैर्विमुक्तस्य निर्द्वन्द्वस्य निराशिषः ॥&#x9;023c&lt;br&gt;&#xA;समस्य सर्वभूतेषु निर्ममस्य जितात्मनः ।&#x9;024a&lt;br&gt;&#xA;समन्तात्परिमुक्तस्य न भयं विद्यते क्वचित् ॥&#x9;024c&lt;br&gt;&#xA;अध्वर्युरुवाच ।&#x9;025&lt;br&gt;&#xA;सद्भिरेवेह संवादः कार्यो मतिमतांवर ।&#x9;025a&lt;br&gt;&#xA;भवतो हि मतं श्रुत्वा प्रतिभाति मतिर्मम ॥&#x9;025c&lt;br&gt;&#xA;भगवन्भगवद्बुद्ध्या प्रतिबुद्धो ब्रवीम्यहम् ।&#x9;026a&lt;br&gt;&#xA;व्रतं मन्त्रकृतं कर्तुर्नापराधोऽस्ति मे द्विज ॥&#x9;026c&lt;br&gt;&#xA;ब्राह्मण उवाच ।&#x9;027&lt;br&gt;&#xA;उपपत्त्या यतिस्तूष्णीं वर्तमानस्ततः परम् ।&#x9;027a&lt;br&gt;&#xA;अध्वर्युरपि निर्मोहः प्रचचार महामखे ॥&#x9;027c&lt;br&gt;&#xA;एवमेतादृशं मोक्षं सुसूक्ष्मं ब्राह्मणा विदुः ।&#x9;028a&lt;br&gt;&#xA;विदित्वा चानुतिष्ठन्ति क्षेत्रज्ञेनार्थदर्शिना ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/030/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/030/</guid>
      <description>&lt;p&gt;अध्यायः 030&lt;/p&gt;&#xA;&lt;p&gt;ब्राह्मणेन स्वभार्यां प्रति हिंसाया अकर्तव्यत्वे महर्षिवचसां प्रमाणीकरणोपयोगितया परशुरामचरित्रकथनारम्भः ॥ 1 ॥ रामेण कार्तवीर्ये निहते तदनुयायिभिर्जमदग्नेर्हननम् ॥ 2 ॥ ततः क्रुद्धेन रामेण त्रिःसप्तकृत्वः सर्वक्षत्रियहनने तत्पितृभी रामस्य परिसान्त्वप्रयतनम् ॥ 3 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;कार्तवीर्यस्य संवादं समुद्रस्य च भामिनि ॥&#x9;001c&lt;br&gt;&#xA;कार्तवीर्यार्जुनो नाम राजा बाहुसहस्रवान् ।&#x9;002a&lt;br&gt;&#xA;येन सागरपर्यन्ता धनुषा निर्जिता मही ॥&#x9;002c&lt;br&gt;&#xA;स कदाचित्समुद्रान्ते विचरन्बलदर्पितः ।&#x9;003a&lt;br&gt;&#xA;अवाकिरच्छरशतैः समुद्रमिति नः श्रुतम् ॥&#x9;003c&lt;br&gt;&#xA;तं समुद्रो नमस्कृत्य कृताञ्जलिरुवाच ह ।&#x9;004a&lt;br&gt;&#xA;मा मुञ्च वीर नाराचान्ब्रूहि किं करवाणि ते ॥&#x9;004c&lt;br&gt;&#xA;मदाश्रयाणि भूतानि त्वद्विसृष्टैर्महेषुभिः ।&#x9;005a&lt;br&gt;&#xA;वध्यन्ते राजशार्दूल तेभ्यो देह्यभयं विभो ॥&#x9;005c&lt;br&gt;&#xA;अर्जुन उवाच ।&#x9;006&lt;br&gt;&#xA;मत्समो यदि सङ्ग्रामे शरासनधरः क्वचित् ।&#x9;006a&lt;br&gt;&#xA;विद्यते तं समाचक्ष्व यः समो मे महामृधे ॥&#x9;006c&lt;br&gt;&#xA;समुद्र उवाच ।&#x9;007&lt;br&gt;&#xA;महर्षिर्जमदग्निस्ते यदि राजन्पुरा श्रुतः ।&#x9;007a&lt;br&gt;&#xA;तस्य पुत्रस्तवाऽऽतिथ्यं यथावत्कर्तुमर्हति ॥&#x9;007c&lt;br&gt;&#xA;ततः स राजा प्रययौ क्रोधेन महता वृतः ।&#x9;008a&lt;br&gt;&#xA;स तमाश्रममागम्य राममेवान्वपद्यत ॥&#x9;008c&lt;br&gt;&#xA;स रामप्रतिकूलानि चकार सह बन्धुभिः ।&#x9;009a&lt;br&gt;&#xA;आयासं जनयामास रामस्य च महात्मनः ॥&#x9;009c&lt;br&gt;&#xA;ततस्तेजः प्रजज्वाल रामस्यामिततेजसः ।&#x9;010a&lt;br&gt;&#xA;प्रदहन्रिपुसैन्यानि तदा कमललोचने ॥&#x9;010c&lt;br&gt;&#xA;ततः परशुमादाय स तं बाहुसहस्रिणम् ।&#x9;011a&lt;br&gt;&#xA;चिच्छेद सहसा रामो बहुशाखमिव द्रुमम् ॥&#x9;011c&lt;br&gt;&#xA;तं हतं पतितं दृष्ट्वा समेताः सर्वबान्धवाः ।&#x9;012a&lt;br&gt;&#xA;असीनादाय शक्तीश्च भार्गवं पर्यधावयन् ॥&#x9;012c&lt;br&gt;&#xA;रामोऽपि धनुरादाय रथमारुह्य सत्वरः ।&#x9;013a&lt;br&gt;&#xA;विसृजञ्शरवर्षाणि व्यधमत्पार्थिवं बलम् ॥&#x9;013c&lt;br&gt;&#xA;ततस्तु क्षत्रियाः केचिज्जमदग्निं निहत्य च ।&#x9;014a&lt;br&gt;&#xA;विविशुर्गिरिदुर्गाणि मृगाः सिंहार्दिता इव ॥&#x9;014c&lt;br&gt;&#xA;तेषां स्वविहितं कर्म तद्भयान्नानुतिष्ठताम् ।&#x9;015a&lt;br&gt;&#xA;प्रजा वृषलतां प्राप्ता ब्राह्मणानामदर्शनात् ॥&#x9;015c&lt;br&gt;&#xA;एवं ते द्रविडाऽभीराः पुण्ड्राश्च शबरैः सह ।&#x9;016a&lt;br&gt;&#xA;वृषलत्वं परिगता व्युत्थानात्क्षत्रधर्मतः ॥&#x9;016c&lt;br&gt;&#xA;ततश्च हतवीरासु क्षत्रियासु पुनः पुनः ।&#x9;017a&lt;br&gt;&#xA;द्विजैरुत्पादितं क्षत्रं जामदग्न्यो न्यकृन्तत ॥&#x9;017c&lt;br&gt;&#xA;एकविंशतिमे याते रामं वागशरीरिणी ।&#x9;018a&lt;br&gt;&#xA;दिव्या प्रोवाच मधुरा सर्वलोकपरिश्रुता ॥&#x9;018c&lt;br&gt;&#xA;रामराम निवर्तस्व कं गुणं तात पश्यसि ।&#x9;019a&lt;br&gt;&#xA;क्षत्रबन्धूनिमान्प्राणैर्विप्रयोज्य पुनः पुनः ॥&#x9;019c&lt;br&gt;&#xA;तथैव तं महात्मानमृचीकप्रमुखास्तदा ।&#x9;020a&lt;br&gt;&#xA;पितामहा महाभाग निवर्तस्वेत्यथाब्रुवन् ॥&#x9;020c&lt;br&gt;&#xA;पितुर्वधममृष्यंस्तु रामः प्रोवाच तानृषीन् ।&#x9;021a&lt;br&gt;&#xA;नार्हन्तीह भवन्तो मां निवारयितुमित्युत ॥&#x9;021c&lt;br&gt;&#xA;पितर ऊचुः ।&#x9;022&lt;br&gt;&#xA;नार्हसे क्षत्रबन्धूंस्त्वं निहन्तुं जयतांवर ।&#x9;022a&lt;br&gt;&#xA;नेह युक्तं त्वया हन्तुं ब्राह्मणेन सता नृपान् ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/031/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/031/</guid>
      <description>&lt;p&gt;अध्यायः 031&lt;/p&gt;&#xA;&lt;p&gt;परशुरामं प्रति तत्पितृभिः क्षत्रियवधान्निवर्तनायालर्कोपाख्यानकथनम् ॥ 1 ॥ रामेण तच्छ्रवणाद्धिंसातो निवर्त्य तपश्चरणम् ॥ 2 ॥&lt;/p&gt;&#xA;&lt;p&gt;पितर ऊचुः ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;श्रुत्वा च तत्तथा कार्यं भवता द्विजसत्तम ॥&#x9;001c&lt;br&gt;&#xA;अलर्को नाम राजर्षिरभवत्सुमहातपाः ।&#x9;002a&lt;br&gt;&#xA;धर्मज्ञः सत्यवादी च महात्मा सुदृढव्रतः ॥&#x9;002c&lt;br&gt;&#xA;स सागरान्तां धनुषा विनिर्जित्य महीमिमाम् ।&#x9;003a&lt;br&gt;&#xA;कृत्वा सुदुष्करं कर्म मनः सूक्ष्मे समादधे ॥&#x9;003c&lt;br&gt;&#xA;स्थितस्य वृक्षमूलेऽथ तस्य चिन्ता बभूव ह ।&#x9;004a&lt;br&gt;&#xA;उत्सृज्य सुमहद्राज्यं सूक्ष्मं प्रति महामते ॥&#x9;004c&lt;br&gt;&#xA;अलर्क उवाच ।&#x9;005&lt;br&gt;&#xA;मनसो मे बलं जातं मनो जित्वा ध्रुवो जयः ।&#x9;005a&lt;br&gt;&#xA;अन्यत्र बाणानस्यामि शत्रुभिः परिवारितः ॥&#x9;005c&lt;br&gt;&#xA;यदिदं चापलात्कर्म सर्वान्मर्त्यांश्चिकीर्षति ।&#x9;006a&lt;br&gt;&#xA;मनः प्रति सुतीक्ष्णाग्रानहं मोक्ष्यामि सायकान् ॥&#x9;006c&lt;br&gt;&#xA;मन उवाच ।&#x9;007&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;007a&lt;br&gt;&#xA;तवैव मर्म भेत्स्यन्ति भिन्नमर्मा मरिष्यसि ॥&#x9;007c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ।&#x9;008a&lt;br&gt;&#xA;तत्छ्रुत्वा स विचिन्त्याथ ततो वचनमब्रवीत् ॥&#x9;008c&lt;br&gt;&#xA;आघ्राय सुबहून्गन्धांस्तानेव प्रतिगृध्यति ।&#x9;009a&lt;br&gt;&#xA;तस्माद्ध्राणं प्रति शरान्प्रतिमोक्ष्याम्यहं शितान् ॥&#x9;009c&lt;br&gt;&#xA;घ्राण उवाच ।&#x9;010&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;010a&lt;br&gt;&#xA;तवैव मर्म भेत्स्यन्ति भिन्नमर्मा मरिष्यसि ॥&#x9;010c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ।&#x9;011a&lt;br&gt;&#xA;तच्छ्रुत्वा स विचिन्त्याथ ततो वचनमब्रवीत् ॥&#x9;011c&lt;br&gt;&#xA;इयं स्वादून्रसान्भुक्त्वा तानेव प्रति गृध्यति ।&#x9;012a&lt;br&gt;&#xA;तस्माज्जिह्वां प्रति शरान्प्रतिमोक्ष्याम्यहं शितान् ॥&#x9;012c&lt;br&gt;&#xA;जिह्वोवाच ।&#x9;013&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;013a&lt;br&gt;&#xA;तवैव मर्म भेत्स्यन्ति ततो हास्यसि जीवितम् ॥&#x9;013c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ।&#x9;014a&lt;br&gt;&#xA;तच्छ्रुत्वा स विचिन्त्याथ ततो वचनमब्रवीत् ॥&#x9;014c&lt;br&gt;&#xA;स्पृष्ट्वा त्वग्विविधान्स्पर्शांस्तानेव प्रतिगृध्यति ।&#x9;015a&lt;br&gt;&#xA;तस्मात्त्वचं पाटयिष्ये विविधैः कङ्कपत्रिभिः ॥&#x9;015c&lt;br&gt;&#xA;त्वगुवाच ।&#x9;016&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;016a&lt;br&gt;&#xA;तवैव मर्म भेत्स्यन्ति भिन्नमर्मा मरिष्यसि ॥&#x9;016c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ।&#x9;017a&lt;br&gt;&#xA;तच्छ्रुत्वा स विचिन्त्याथ ततो वचनमब्रवीत् ॥&#x9;017c&lt;br&gt;&#xA;श्रुत्वा तु विविधाञ्शब्दांस्तानेव प्रतिगृध्यति ।&#x9;018a&lt;br&gt;&#xA;तस्माच्छ्रोत्रं प्रति शरान्प्रति मुञ्चाम्यहं शितान् ॥&#x9;018c&lt;br&gt;&#xA;श्रोत्रमुवाच ।&#x9;019&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;019a&lt;br&gt;&#xA;तवैव मर्म भेत्स्यन्ति ततो हास्यसि जीवितम् ॥&#x9;019c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ।&#x9;020a&lt;br&gt;&#xA;तच्छ्रुत्वा स विचिन्त्याथ ततो वचनमब्रवीत् ॥&#x9;020c&lt;br&gt;&#xA;दृष्ट्वा रूपाणि बहुशस्तान्येव प्रतिगृध्यति ।&#x9;021a&lt;br&gt;&#xA;तस्माच्चक्षुर्हनिष्यामि निशितैः सायकैरहम् ॥&#x9;021c&lt;br&gt;&#xA;चक्षुरुवाच ।&#x9;022&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;022a&lt;br&gt;&#xA;तवैव मर्म भेत्स्यन्ति भिन्नमर्मा मरिष्यसि ॥&#x9;022c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यति ।&#x9;023a&lt;br&gt;&#xA;तच्छ्रुत्वा स विचिन्त्याथ ततो वचनमब्रवीत् ॥&#x9;023c&lt;br&gt;&#xA;इयं निष्ठा बहुविधा प्रज्ञया त्वध्यवस्यति ।&#x9;024a&lt;br&gt;&#xA;तस्माद्बुद्धिं प्रति शरान्प्रतिमोक्ष्याम्यहं शितान् ॥&#x9;024c&lt;br&gt;&#xA;बुद्धिरुवाच ।&#x9;025&lt;br&gt;&#xA;नेमे बाणास्तरिष्यन्ति मामलर्क कथञ्चन ।&#x9;025a&lt;br&gt;&#xA;तवैव मर्म भेत्स्यन्ति भिन्नमर्मा मरिष्यसि ।&#x9;025c&lt;br&gt;&#xA;अन्यान्बाणान्समीक्षस्व यैस्त्वं मां सूदयिष्यसि ॥&#x9;025e&lt;br&gt;&#xA;पितर ऊचुः ।&#x9;026&lt;br&gt;&#xA;ततोऽलर्कस्तपो घोरं तत्रैवाऽऽस्थाय दुष्करम् ।&#x9;026a&lt;br&gt;&#xA;नाध्यगच्छत्परं शक्त्या बाणमेतेषु सप्तसु ॥&#x9;026c&lt;br&gt;&#xA;सुसमाहितचेतास्तु स ततोऽचिन्तयत्प्रभुः ।&#x9;027a&lt;br&gt;&#xA;स विचिन्त्य चिरं कालमलर्को द्विजसत्तम ।&#x9;027c&lt;br&gt;&#xA;नाध्यगच्छत्परं श्रेयो योगान्मतिमतांवरः ॥&#x9;027e&lt;br&gt;&#xA;स एकाग्रं मनः कृत्वा निश्चलो योगमास्थितः ।&#x9;028a&lt;br&gt;&#xA;इन्द्रियाणि जघानाऽऽशु बाणेनैकेन वीर्यवान् ॥&#x9;028c&lt;br&gt;&#xA;योगेनाऽऽत्मानमाविश्य सिद्धिं परमिकां गतः ।&#x9;029a&lt;br&gt;&#xA;विस्मितश्चापि राजर्षिरिमां गाथां जगाद ह ॥&#x9;029c&lt;br&gt;&#xA;अहो कष्टं यदस्माभिः सर्वं बाह्यमनुष्ठितम् ।&#x9;030a&lt;br&gt;&#xA;भोगतृष्णासमायुक्तैः पूर्वं राज्यमुपासितम् ।&#x9;030c&lt;br&gt;&#xA;इति पश्चान्मया ज्ञातं योगान्नास्ति परं सुखम् ॥&#x9;030e&lt;br&gt;&#xA;इति त्वमनुजानीहि राम मा क्षत्रियान्वधीः ।&#x9;031a&lt;br&gt;&#xA;तपो घोरमुपातिष्ठ ततः श्रेयोऽभिपत्स्यसे ॥&#x9;031c&lt;br&gt;&#xA;इत्युक्तः पितृभिः सोऽथ तपो घोरं समास्थितः ।&#x9;032a&lt;br&gt;&#xA;जामदग्न्यो महाभागे सिद्धिं च परमां गतः ॥ ॥&#x9;032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/032/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/032/</guid>
      <description>&lt;p&gt;अध्यायः 032&lt;/p&gt;&#xA;&lt;p&gt;ब्राह्मणेन स्वभार्यां प्रति कामक्रोधादिपरित्यागपूर्वकं भगवदवबोधस्य परमपुरुषार्थसाधनतावबोधकाम्बरीषगीतगाथाकथनम् ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;त्रयो वै रिपवो लोके नवधा गुणतः स्मृताः ।&#x9;001a&lt;br&gt;&#xA;हर्षः स्तम्भोऽतिमानश्च त्रयस्ते सात्विका गुणाः ॥&#x9;001c&lt;br&gt;&#xA;शोकः क्रोधाभिसंरम्भो राजसास्ते गुणाः स्मृताः ।&#x9;002a&lt;br&gt;&#xA;स्वप्नस्तन्द्रा च मोहश्च त्रयस्ते तामसा गुणाः ॥&#x9;002c&lt;br&gt;&#xA;एतान्निकृत्य धृतिमान्बाणसङ्घैरतन्द्रितः ।&#x9;003a&lt;br&gt;&#xA;जेतुं परानुत्सहते प्रशान्तात्मा जितेन्द्रियः ॥&#x9;003c&lt;br&gt;&#xA;अत्र गाथाः कीर्तयन्ति पुराकल्पविदो जनाः ।&#x9;004a&lt;br&gt;&#xA;अम्बरीषेण या गीता राज्ञा राज्यं प्रशासता ॥&#x9;004c&lt;br&gt;&#xA;समुदीर्णेषु दोषेषु बाध्यमानेषु साधुषु ।&#x9;005a&lt;br&gt;&#xA;जग्राह तरसा राज्यमम्बरीष इति श्रुतिः ॥&#x9;005c&lt;br&gt;&#xA;स निगृह्याऽऽत्मनो दोषान्साधून्समभिपूज्य च ।&#x9;006a&lt;br&gt;&#xA;जगाम महतीं सिद्धिं गाथाश्चेमा जगाद ह ॥&#x9;006c&lt;br&gt;&#xA;भूयिष्ठं विजिता दोषा निहताः सर्वशत्रवः ।&#x9;007a&lt;br&gt;&#xA;एको दोषो वरिष्ठश्च वध्यः स न हतो मया ॥&#x9;007c&lt;br&gt;&#xA;यत्प्रयुक्तो जन्तुरयं वैतृष्ण्यं नाधिगच्छति ।&#x9;008a&lt;br&gt;&#xA;तृष्णार्त इव निम्नानि धावमानो न बुध्यते ॥&#x9;008c&lt;br&gt;&#xA;अकार्यमपि येनेह प्रयुक्तः सेवते नरः ।&#x9;009a&lt;br&gt;&#xA;तं लोभमसिभिस्तीक्ष्णैर्निकृत्य सुखमेधते ॥&#x9;009c&lt;br&gt;&#xA;लोभाद्धि जायते तृष्णा ततश्चिन्ता प्रवर्तते ।&#x9;010a&lt;br&gt;&#xA;स लिप्समानो लभते भूयिष्ठं राजसान्गुणान् ।&#x9;010c&lt;br&gt;&#xA;तदवाप्तौ तु लभते भूयिष्ठं तामसान्गुणान् ॥&#x9;010e&lt;br&gt;&#xA;स तैर्गुणैः संहतदेहबन्धनः पुनःपुनर्जायति कर्म चेहते ।&#x9;011a&lt;br&gt;&#xA;जन्मक्षये भिन्नविकीर्णदेहो मृत्युं पुनर्गच्छति जन्मनैव ॥&#x9;011c&lt;br&gt;&#xA;तस्मादेतं सम्यगवेक्ष्य लोभं निगृह्य धृत्याऽऽत्मनि राज्यमिच्छेत् ।&#x9;012a&lt;br&gt;&#xA;एतद्राज्यं नान्यदस्तीह राज्यमात्मैव राजा विदितो यथावत् ॥&#x9;012c&lt;br&gt;&#xA;इति राज्ञाऽम्बरीषेण गाथा गीता यशस्विना ।&#x9;013a&lt;br&gt;&#xA;आधिराज्यं पुरस्कृत्य लोभमेकं निकृन्तता ॥ ॥&#x9;013c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/033/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/033/</guid>
      <description>&lt;p&gt;अध्यायः 033&lt;/p&gt;&#xA;&lt;p&gt;ब्राह्मणेन स्वभार्यां प्रति ममतावर्जनस्य पुरुषार्थसाधनतायां दृष्टान्ततया ब्राह्मणजनकसंवादानुवादः ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;ब्राह्मणस्य च संवादं जनकस्य च भामिनि ॥&#x9;001c&lt;br&gt;&#xA;ब्राह्मणं जनको राजा सन्नं कस्मिंश्चिदागसि ।&#x9;002a&lt;br&gt;&#xA;विषये मे न वस्तव्यमिति शिष्ट्यर्थमब्रवीत् ॥&#x9;002c&lt;br&gt;&#xA;इत्युक्तः प्रत्युवाचाथ ब्राह्मणो राजसत्तमम् ।&#x9;003a&lt;br&gt;&#xA;आचक्ष्व विषयं राजन्यावांस्तव वशे स्थितः ॥&#x9;003c&lt;br&gt;&#xA;सोऽन्यस्य विषये राज्ञो वक्तुमिच्छाम्यहं विभो ।&#x9;004a&lt;br&gt;&#xA;वचस्ते कर्तुमिच्छामि यथाशास्त्रं महीपते ॥&#x9;004c&lt;br&gt;&#xA;इत्युक्तस्तु तदा राजा ब्राह्मणेन यशस्विना ।&#x9;005a&lt;br&gt;&#xA;मुहुरुष्णं विनिःश्वस्य न किञ्चित्प्रत्यभाषत ॥&#x9;005c&lt;br&gt;&#xA;तमासीनं ध्यायमानं राजानममितौजसम् ।&#x9;006a&lt;br&gt;&#xA;कश्मलं सहसाऽगच्छद्भानुमन्तमिव ग्रहः ॥&#x9;006c&lt;br&gt;&#xA;समाश्वास्य ततो राजा विगते कश्मले तदा ।&#x9;007a&lt;br&gt;&#xA;ततो मुहूर्तादिव तं ब्राह्मणं वाक्यमब्रवीत् ॥&#x9;007c&lt;br&gt;&#xA;पितृपैतामहे राज्ये वश्ये जनपदे सति ।&#x9;008a&lt;br&gt;&#xA;विषयं नाधिगच्छामि विचिन्वन्पृथिवीमहम् ॥&#x9;008c&lt;br&gt;&#xA;नाध्यगच्छं यदा पृथ्व्यां मिथिला मार्गिता मया ।&#x9;009a&lt;br&gt;&#xA;नाध्यगच्छं यदा तस्यां स्वप्रजा मार्गिता मया ॥&#x9;009c&lt;br&gt;&#xA;नाध्यगच्छं यदा तस्यां तदा मे कश्मलोऽभवत् ।&#x9;010a&lt;br&gt;&#xA;ततो मे कश्मलस्यान्ते मतिः पुनरुपस्थिता ॥&#x9;010c&lt;br&gt;&#xA;तदा न विषयं मन्ये सर्वो वा विषयो मम ।&#x9;011a&lt;br&gt;&#xA;आत्माऽपि चायं न मम सर्वा वा पृथिवी मम ॥&#x9;011c&lt;br&gt;&#xA;यथा मम तथाऽन्येषामिति मन्ये द्विजोत्तम ।&#x9;012a&lt;br&gt;&#xA;उष्यतां यावदुत्साहो भुज्यतां यावदिष्यते ॥&#x9;012c&lt;br&gt;&#xA;ब्राह्मण उवाच ।&#x9;013&lt;br&gt;&#xA;पितृपैतामहे राज्ये वश्ये जनपदे सति ।&#x9;013a&lt;br&gt;&#xA;ब्रूहि कां मतिमास्थाय ममत्वं वर्जितं त्वया ॥&#x9;013c&lt;br&gt;&#xA;कां वै बुद्धिं समाश्रित्य सर्वो वै विषयस्तव ।&#x9;014a&lt;br&gt;&#xA;नावैषि विषयं येन सर्वो वा विषयस्तव ॥&#x9;014c&lt;br&gt;&#xA;जनक उवाच ।&#x9;015&lt;br&gt;&#xA;अन्तवन्त इहारम्भा विदिताः सर्वकर्मसु ।&#x9;015a&lt;br&gt;&#xA;नाध्यगच्छमहं तस्मान्ममेदमिति यद्भवेत् ॥&#x9;015c&lt;br&gt;&#xA;कस्येदमिति कस्य स्वमिति वेदवचस्तथा ।&#x9;016a&lt;br&gt;&#xA;नाध्यगच्छमहं बुद्ध्या ममेदमिति यद्भवेत् ॥&#x9;016c&lt;br&gt;&#xA;एतां बुद्धिं समाश्रित्य ममत्वं वर्जितं मया ।&#x9;017a&lt;br&gt;&#xA;शृणु बुद्धिं च यां ज्ञात्वा सर्वत्र विषयो मम ॥&#x9;017c&lt;br&gt;&#xA;नाहमात्मार्थमिच्छामि गन्धान्घ्राणगतानपि ।&#x9;018a&lt;br&gt;&#xA;तस्मान्मे निर्जिता भूमिर्वशे तिष्ठति नित्यदा ॥&#x9;018c&lt;br&gt;&#xA;नाहमात्मार्थमिच्छामि रसानास्येऽपि वर्ततः ।&#x9;019a&lt;br&gt;&#xA;आपो मे निर्जितास्तस्माद्वशे तिष्ठन्ति नित्यदा ॥&#x9;019c&lt;br&gt;&#xA;नाहमात्मार्थमिच्छामि रूपं ज्योतिश्च चक्षुषः ।&#x9;020a&lt;br&gt;&#xA;तस्मान्मे निर्जितं ज्योतिर्वशे तिष्ठति नित्यदा ॥&#x9;020c&lt;br&gt;&#xA;नाहमात्मार्थमिच्छामि स्पर्शांस्त्वचि गताश्च ये ।&#x9;021a&lt;br&gt;&#xA;तस्मान्मे निर्जितो वायुर्वशे तिष्ठति नित्यदा ॥&#x9;021c&lt;br&gt;&#xA;नाहमात्मार्थमिच्छामि शब्दाञ्श्रोत्रगतानपि ।&#x9;022a&lt;br&gt;&#xA;आकाशं मे जितं तस्माद्वशे तिष्ठति नित्यदा ॥&#x9;022c&lt;br&gt;&#xA;नाहमात्मार्थमिच्छामि मनो नित्यं मनोन्तरे ।&#x9;023a&lt;br&gt;&#xA;मनो मे निर्जितं तस्माद्वशे तिष्ठति नित्यदा ॥&#x9;023c&lt;br&gt;&#xA;देवेभ्यश्च पितृभ्यश्च भूतेभ्योऽतिथिभिः सह ।&#x9;024a&lt;br&gt;&#xA;इत्यर्थं सर्व एवेति समारम्भा भवन्ति वै ॥&#x9;024c&lt;br&gt;&#xA;ततः प्रहस्य जनकं ब्राह्मणः पुनरब्रवीत् ।&#x9;025a&lt;br&gt;&#xA;त्वज्जिज्ञासार्थमद्येह विद्धि मां धर्ममागतम् ॥&#x9;025c&lt;br&gt;&#xA;त्वमस्य ब्रह्मनाभस्य दुर्वारस्यानिवर्तिनः ।&#x9;026a&lt;br&gt;&#xA;सत्वनेमिनिरुद्धस्य चक्रस्यैकः प्रवर्तकः ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/034/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/034/</guid>
      <description>&lt;p&gt;अध्यायः 034&lt;/p&gt;&#xA;&lt;p&gt;ब्राह्मणेन ब्राह्मणीं प्रति स्वमाहात्म्यप्रकाशनम् ॥ 1 ॥&lt;/p&gt;&#xA;&lt;p&gt;ब्राह्मण उवाच ।&#x9;001&lt;br&gt;&#xA;नाहं तथा भीरु चरामि लोके यथा त्वं मां तर्जयसे स्वबुद्ध्या ।&#x9;001a&lt;br&gt;&#xA;विप्रोऽस्मि मुक्तोऽस्मि वनेचरोऽस्मि गृहस्थधर्मा व्रतवांस्तथाऽस्मि ॥&#x9;001c&lt;br&gt;&#xA;नाहमस्मि यथा मां त्वं पश्यसे च शुभाशुभे ।&#x9;002a&lt;br&gt;&#xA;मया व्याप्तमिदं सर्वं यत्किञ्चिज्जगतीगतम् ॥&#x9;002c&lt;br&gt;&#xA;ये केचिज्जन्तवो लोके जङ्गमाः स्थावराश्च ह ।&#x9;003a&lt;br&gt;&#xA;तेषां मामन्तकं विद्धि दारूणामिव पावकम् ॥&#x9;003c&lt;br&gt;&#xA;राज्ये पृथिव्यां सर्वस्यामथवाऽपि त्रिविष्टपे ।&#x9;004a&lt;br&gt;&#xA;तथा बुद्धिरियं वेत्ति बुद्धिरेव धनं मम ॥&#x9;004c&lt;br&gt;&#xA;एकः पन्था ब्राह्मणानां येन गच्छन्ति तद्विदः ।&#x9;005a&lt;br&gt;&#xA;गृहेषु वनवासेषु गुरुवासेषु भिक्षुषु ॥&#x9;005c&lt;br&gt;&#xA;लिङ्गैर्बहुभिरव्यग्रैरेका बुद्धिरुपास्यते ।&#x9;006a&lt;br&gt;&#xA;नानालिङ्गाश्रमस्थानां येषां बुद्धिः शमात्मिका ॥&#x9;006c&lt;br&gt;&#xA;ते भावमेकमायान्ति सरितः सागरं यथा ।&#x9;007a&lt;br&gt;&#xA;बुद्ध्याऽयं गम्यते मार्गः शरीरेण न गम्यते ।&#x9;007c&lt;br&gt;&#xA;आद्यन्तवन्ति कर्माणि शरीरं कर्मबन्धनम् ॥&#x9;007e&lt;br&gt;&#xA;तस्मान्मे सुभगे नास्ति परलोककृतं भयम् ।&#x9;008a&lt;br&gt;&#xA;तद्भावभावनिरता ममैवाऽऽत्मानमेष्यसि ॥ ॥&#x9;008c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/035/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/035/</guid>
      <description>&lt;p&gt;अध्यायः 035&lt;/p&gt;&#xA;&lt;p&gt;कृष्णेनार्जुनं प्रति ब्राह्मणीब्राह्मणशब्दनिर्दिष्टयोः क्रमेण बुद्धिमनस्त्वकथनम् ॥ 1 ॥&lt;/p&gt;&#xA;&lt;p&gt;ब्राह्मण्युवाच ।&#x9;001&lt;br&gt;&#xA;नेदमल्पात्मना शक्यं वेदितुं वाऽकृतात्मना ।&#x9;001a&lt;br&gt;&#xA;बहु चाल्पं च सङ्क्षिप्तं विस्तृतं च मतं मम ॥&#x9;001c&lt;br&gt;&#xA;उपायं तं मम ब्रूहि येनैषा लभ्यते मतिः ।&#x9;002a&lt;br&gt;&#xA;तन्मन्ये कारणं कर्म यत एषा प्रवर्तते ॥&#x9;002c&lt;br&gt;&#xA;ब्राह्मण उवाच ।&#x9;003&lt;br&gt;&#xA;अरणीं ब्राह्मणीं विद्धि गुरुरस्योत्तरारणिः ।&#x9;003a&lt;br&gt;&#xA;तपःश्रुतेऽभिमथिनी ज्ञानाग्निर्जायते ततः ॥&#x9;003c&lt;br&gt;&#xA;ब्राह्मण्युवाच ।&#x9;004&lt;br&gt;&#xA;यदिदं ब्रह्मणो लिङ्गं क्षेत्रज्ञ इति सञ्ज्ञितम् ।&#x9;004a&lt;br&gt;&#xA;ग्रहीतुं येन यच्छक्यं लक्षणं तस्य तद्वद ॥&#x9;004c&lt;br&gt;&#xA;ब्राह्मण उवाच ।&#x9;005&lt;br&gt;&#xA;अलिङ्गो निर्गुणश्चैव कारणं नास्य विग्रहे ।&#x9;005a&lt;br&gt;&#xA;उपायमेव वक्ष्यामि येन गृह्येत भावना ॥&#x9;005c&lt;br&gt;&#xA;सम्यगप्युपदिष्टस्य ह्यमृतस्येव तृप्यसे ।&#x9;006a&lt;br&gt;&#xA;कर्मबुद्धिरबुद्धित्वाज्ज्ञानलिङ्गान्निपातितः ।&#x9;006c&lt;br&gt;&#xA;इदं कार्यमिदं नेति न मोक्षेषूपदिश्यते ।&#x9;007a&lt;br&gt;&#xA;पश्यतः शृण्वतो बुद्धिरात्मनैवोपजायते ॥&#x9;007c&lt;br&gt;&#xA;यावन्त इह शक्येरंस्तावतोंऽशान्प्रकल्पयेत् ।&#x9;008a&lt;br&gt;&#xA;अव्यक्तान्व्यक्तरूपांश्च शतशोऽथ सहस्रशः ॥&#x9;008c&lt;br&gt;&#xA;सर्वानुमानयुक्तांश्च सर्वान्प्रत्यक्षहेतुकान् ।&#x9;009a&lt;br&gt;&#xA;यतः परं न विद्येत ततोऽभ्यासे भविष्यति ॥&#x9;009c&lt;br&gt;&#xA;श्रीभगवानुवाच ।&#x9;010&lt;br&gt;&#xA;ततस्तु तस्या ब्राह्मण्या मतिः क्षेत्रज्ञसंशये ।&#x9;010a&lt;br&gt;&#xA;क्षेत्रज्ञानेन परतः क्षेत्रज्ञोऽन्यः प्रवर्तते ॥&#x9;010c&lt;br&gt;&#xA;अर्जुन उवाच ।&#x9;011&lt;br&gt;&#xA;क्व नु सा ब्राह्मणी कृष्ण क्व चासौ ब्राह्मणर्षभः ।&#x9;011a&lt;br&gt;&#xA;याभ्यां सिद्धिरियं प्राप्ता तावुभौ वद मेऽच्युत ॥&#x9;011c&lt;br&gt;&#xA;श्रीभगवानुवाच ।&#x9;012&lt;br&gt;&#xA;मनो मे ब्राह्मणं विद्धि बुद्धिं मे विद्धि ब्राह्मणीम् ।&#x9;012a&lt;br&gt;&#xA;क्षेत्रज्ञ इति यश्चोक्तः सोऽहमेव धनञ्जय ॥ ॥&#x9;012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/036/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/036/</guid>
      <description>&lt;p&gt;अध्यायः 036&lt;/p&gt;&#xA;&lt;p&gt;कृष्णेनार्जुनं प्रति परब्रह्मस्वरूपतत्प्राप्तिसाधनादिप्रतिपादकगुरुशिष्यसंवादानुवादः ॥ 1 ॥&lt;/p&gt;&#xA;&lt;p&gt;अर्जुन उवाच ।&#x9;001&lt;br&gt;&#xA;ब्रह्म यत्परमं ज्ञेयं तन्मे व्याख्यातुमर्हसि ।&#x9;001a&lt;br&gt;&#xA;भवतो हि प्रसादेन सूक्ष्मे मे रमते मतिः ॥&#x9;001c&lt;br&gt;&#xA;वासुदेव उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;संवादं मोक्षसंयुक्तं शिष्यस्य गुरुणा सह ॥&#x9;002c&lt;br&gt;&#xA;कश्चिद्ब्राह्मणमासीनमाचार्यं संशितव्रतम् ।&#x9;003a&lt;br&gt;&#xA;शिष्यः पप्रच्छ मेधावी किंस्विच्छ्रेयः परन्तप ॥&#x9;003c&lt;br&gt;&#xA;भगवन्तं प्रपन्नोऽहं निःश्रेयसपरायणः ।&#x9;004a&lt;br&gt;&#xA;याचे त्वां शिरसा विप्र यद्ब्रूयां ब्रूहि तन्मम ॥&#x9;004c&lt;br&gt;&#xA;तमेवंवादिनं पार्थ शिष्यं गुरुरुवाच ह ।&#x9;005a&lt;br&gt;&#xA;कथयस्व प्रवक्ष्यामि यत्र ते संशयो द्विज ॥&#x9;005c&lt;br&gt;&#xA;इत्युक्तः स कुरुश्रेष्ठ गुरुणा गुरुवत्सलः ।&#x9;006a&lt;br&gt;&#xA;प्राञ्जलिः परिपप्रच्छ यत्तच्छृणु महामते ॥&#x9;006c&lt;br&gt;&#xA;शिष्य उवाच ।&#x9;007&lt;br&gt;&#xA;कुतश्चाहं कुतश्च त्वं तत्सत्यं ब्रूहि यत्परम् ।&#x9;007a&lt;br&gt;&#xA;कुतो जातानि भूतानि स्थावराणि चराणि च ॥&#x9;007c&lt;br&gt;&#xA;केन जीवन्ति भूतानि तेषामायुश्च किं परम् ।&#x9;008a&lt;br&gt;&#xA;किं सत्यं किं तपो विप्र के गुणाः सद्भिरीरिताः ॥&#x9;008c&lt;br&gt;&#xA;के पन्थानः शिवाश्च स्युः किं सुखं कि च दुष्कृतम् ।&#x9;009a&lt;br&gt;&#xA;एतान्मे भगवन्प्रश्नान्याथातथ्येन सुव्रत ॥&#x9;009c&lt;br&gt;&#xA;वक्तुमर्हसि विप्रर्षे यथावदिह तत्त्वतः ।&#x9;010a&lt;br&gt;&#xA;त्वदन्यः कश्च न प्रश्नानेतान्वक्तुमिहार्हति ॥&#x9;010c&lt;br&gt;&#xA;ब्रूहि धर्मविदां श्रेष्ठ परं कौतूहलं मम ।&#x9;011a&lt;br&gt;&#xA;मोक्षधर्मार्थकुशलो भवाल्ँलोकेषु गीयते ॥&#x9;011c&lt;br&gt;&#xA;सर्वसंशयसञ्च्छेत्ता त्वदन्यो न च विद्यते ।&#x9;012a&lt;br&gt;&#xA;संसारभीरवश्चैव मोक्षकामास्तथा वयम् ॥&#x9;012c&lt;br&gt;&#xA;वासुदेव उवाच ।&#x9;013&lt;br&gt;&#xA;तस्मै सम्प्रतिपन्नाय यथावत्परिपृच्छते ।&#x9;013a&lt;br&gt;&#xA;शिष्याय गुणयुक्ताय शान्ताय गुरुवर्तिने ॥&#x9;013c&lt;br&gt;&#xA;छायाभूताय दान्ताय यतते ब्रह्माचारिणे ।&#x9;014a&lt;br&gt;&#xA;तान्प्रश्नानब्रवीत्पार्थ मेधावी स धृतव्रतः ।&#x9;014c&lt;br&gt;&#xA;गुरुः कुरुकुलश्रेष्ठ सम्यक्सर्वानरिन्दम ॥&#x9;014e&lt;br&gt;&#xA;गुरुरुवाच ।&#x9;015&lt;br&gt;&#xA;ब्रह्मणोक्तमिदं धर्ममृषिप्रवरसेवितम् ।&#x9;015a&lt;br&gt;&#xA;वेदविद्यासमावाप्तं तत्त्वभूतार्थभावनम् ॥&#x9;015c&lt;br&gt;&#xA;ज्ञानं त्वेव परं विद्यः सन्न्यासं तप उत्तमम् ।&#x9;016a&lt;br&gt;&#xA;यस्तु वेद निराबाधं ज्ञानतत्त्वं विनिश्चयात् ।&#x9;016c&lt;br&gt;&#xA;सर्वभूतस्थमात्मानं स सर्वगतिरिष्यते ॥&#x9;016e&lt;br&gt;&#xA;यो विद्वान्सहसंवासं विवासं चैव पश्यति ।&#x9;017a&lt;br&gt;&#xA;तथैवैकत्वनानात्वे स दुःखात्परिमुच्यते ॥&#x9;017c&lt;br&gt;&#xA;यो न कामयते किञ्चिन्न किञ्चिदभिमन्यते ।&#x9;018a&lt;br&gt;&#xA;इह लोकस्थ एवैष ब्रह्मभूयाय कल्पते ॥&#x9;018c&lt;br&gt;&#xA;प्रधानगुणतत्त्वज्ञः सर्वभूतविधानवित् ।&#x9;019a&lt;br&gt;&#xA;निर्ममो निरहङ्कारो मुच्यते नात्र संशयः ॥&#x9;019c&lt;br&gt;&#xA;अव्यक्तबीजप्रभवो बुद्धिस्कन्धमयो महान् ।&#x9;020a&lt;br&gt;&#xA;महाहङ्कारविटप इन्द्रियाङ्कुरकोटरः ॥&#x9;020c&lt;br&gt;&#xA;महाभूतविशेषश्च विशेषप्रतिशाखवान् ।&#x9;021a&lt;br&gt;&#xA;सदापर्णः सदापुष्पः शुभाशुभफलोदयः ॥&#x9;021c&lt;br&gt;&#xA;आजीवः सर्वभूतानां ब्रह्मबीजः सनातनः ।&#x9;022a&lt;br&gt;&#xA;एतज्ज्ञात्वा च तत्त्वानि ज्ञानेन परमासिना ।&#x9;022c&lt;br&gt;&#xA;छित्त्वा चामरतां प्राप्य जहाति मृत्युजन्मनी ॥&#x9;022e&lt;br&gt;&#xA;भूतभव्यभविष्यादिधर्मकामार्थनिश्चयम् ।&#x9;023a&lt;br&gt;&#xA;सिद्धसङ्घपरिज्ञातं पुराकल्पं सनातनम् ॥&#x9;023c&lt;br&gt;&#xA;प्रवक्ष्येऽहं महाप्राज्ञ पदमुत्तममद्य ते ।&#x9;024a&lt;br&gt;&#xA;बुद्ध्वा यदिह संसिद्धा भवन्तीह मनीषिणः ॥&#x9;024c&lt;br&gt;&#xA;उपगम्यर्षयः पूर्वं जिज्ञासन्तः परस्परम् ।&#x9;025a&lt;br&gt;&#xA;प्रजापतिभरद्वाजौ गौतमो भार्गवस्तथा ॥&#x9;025c&lt;br&gt;&#xA;वसिष्ठः कश्यपश्चैव विश्वामित्रोऽत्रिरेव च ।&#x9;026a&lt;br&gt;&#xA;मार्गान्सर्वान्परिक्रम्य परिश्रान्तः स्वकर्मभिः ॥&#x9;026c&lt;br&gt;&#xA;ऋषिमाङ्गिरसं वृद्धं पुरस्कृत्य तु ते द्विजाः ।&#x9;027a&lt;br&gt;&#xA;ददृशुर्ब्रह्मभवने ब्रह्माणं वीतकल्मषम् ॥&#x9;027c&lt;br&gt;&#xA;तं प्रणम्य महात्मानं सुखासीनं महर्षयः ।&#x9;028a&lt;br&gt;&#xA;पप्रच्छुर्विनयोपेता नैःश्रेयसमिदं परम् ॥&#x9;028c&lt;br&gt;&#xA;कथं कर्म कृतं साधु कथं मुच्येत किल्बिषात् ।&#x9;029a&lt;br&gt;&#xA;के नो मार्गाः शिवाश्च स्युः किं सत्यं किं च दुष्कृतं ॥&#x9;029c&lt;br&gt;&#xA;कौ चोभौ कर्मणां मार्गौ प्राप्नुयुर्दक्षिणोत्तरौ ।&#x9;030a&lt;br&gt;&#xA;निरयं चापवर्गं च भूतानां प्रभवाप्ययौ ॥&#x9;030c&lt;br&gt;&#xA;इत्युक्तः स मुनिश्रेष्ठैर्यदाह प्रपितामहः ।&#x9;031a&lt;br&gt;&#xA;तत्तेऽहं सम्प्रवक्ष्यामि शृणु शिष्य यथागमम् ॥&#x9;031c&lt;br&gt;&#xA;ब्रह्मोवाच ।&#x9;032&lt;br&gt;&#xA;सत्याद्भूतानि जातानि स्थावराणि चराणि च ।&#x9;032a&lt;br&gt;&#xA;तपसा तानि जीवन्ति जीवितं तद्धि सुव्रतम् ।&#x9;032c&lt;br&gt;&#xA;स्वां योनिं पुनरागम्य वर्तते स्वेन कर्मणा ॥&#x9;032e&lt;br&gt;&#xA;सत्यं हि गुणसंयुक्तं नियतं पञ्चलक्षणम् ॥&#x9;033ac&lt;br&gt;&#xA;ब्रह्म सत्यं तपः सत्यं सत्यं चैव प्रजापतिः ।&#x9;034a&lt;br&gt;&#xA;सत्याद्भूतानि जातानि सत्यं भूतमयं जगत् ॥&#x9;034c&lt;br&gt;&#xA;तस्मात्सत्याश्रया विप्रा नित्यं योगपरायणाः ।&#x9;035a&lt;br&gt;&#xA;अतीतक्रोधसन्तापा नियता धर्मसेतवः ॥&#x9;035c&lt;br&gt;&#xA;अन्योन्यनियतान्वैद्यान्धर्मसेतुप्रवर्तकान् ।&#x9;036a&lt;br&gt;&#xA;तानहं सम्प्रवक्ष्यामि शाश्वताल्ँलोकभावनान् ॥&#x9;036c&lt;br&gt;&#xA;चातुर्विद्यं तथा वर्णांश्चातुराश्रमिकान्पृथक् ।&#x9;037a&lt;br&gt;&#xA;धर्ममेकं चतुष्पादं नित्यमाहुर्मनीषिणः ॥&#x9;037c&lt;br&gt;&#xA;पन्थानं वः प्रवक्ष्यामि शिवं क्षेमकरं द्विजाः ।&#x9;038a&lt;br&gt;&#xA;नियतं ब्रह्मभावाय यातं पूर्वं मनीषिभिः ॥&#x9;038c&lt;br&gt;&#xA;गदन्तस्तु ममाद्येह पन्थानं दुर्विदं परैः ।&#x9;039a&lt;br&gt;&#xA;निबोधत महाभागा निखिलेन परं पदम् ॥&#x9;039c&lt;br&gt;&#xA;ब्रह्मचर्यमिहैवाहुराश्रमं प्रथमं पदम् ।&#x9;040a&lt;br&gt;&#xA;गार्हस्थ्यं तु द्वितीयं स्याद्वानप्रस्थमतः परम् ।&#x9;040c&lt;br&gt;&#xA;ततः परं तु विज्ञेयमध्यात्मं परमं पदम् ॥&#x9;040e&lt;br&gt;&#xA;ज्योतिराकाशमादित्यो वायुरिन्द्रः प्रजापतिः ।&#x9;041a&lt;br&gt;&#xA;नोपैति यावदध्यात्मं तावदेतान्न पश्यति ॥&#x9;041c&lt;br&gt;&#xA;तस्योपायं प्रवक्ष्यामि पुरस्तात्तं निबोधत ।&#x9;042a&lt;br&gt;&#xA;फलमूलानिलभुजां मुनीनां वसतां वने ॥&#x9;042c&lt;br&gt;&#xA;वानप्रस्थं द्विजातीनां त्रयाणामुपदिश्यते ।&#x9;043a&lt;br&gt;&#xA;सर्वेषामेव वर्णानां गृहस्थोऽयं विशिष्यते ॥&#x9;043c&lt;br&gt;&#xA;श्रद्धालक्षणमित्येकं धर्मं धीराः प्रचक्षते ।&#x9;044a&lt;br&gt;&#xA;&#39;नैष्ठिकोऽथ यतिर्वाऽपि विरक्तो ब्रह्मदर्शनः ॥&#39;&#x9;044c&lt;br&gt;&#xA;इत्येवं देवयाना वः पन्थानः परिकीर्तिताः ।&#x9;045a&lt;br&gt;&#xA;सद्भिरध्यासिता धीरैः कर्मभिर्धर्मसेतवः ॥&#x9;045c&lt;br&gt;&#xA;एतेषां पृथगध्यास्ते यो धर्मं संशितव्रतः ।&#x9;046a&lt;br&gt;&#xA;कालात्पश्यति भूतानां सदैव प्रभवाप्ययौ ॥&#x9;046c&lt;br&gt;&#xA;अतस्तत्त्वानि वक्ष्यामि याथातथ्येन हेतुना ।&#x9;047a&lt;br&gt;&#xA;विषयस्थानि सर्वाणि वर्तमानानि भागशः ॥&#x9;047c&lt;br&gt;&#xA;महानात्मा तथाऽव्यक्तमहङ्कारस्तथैव च ।&#x9;048a&lt;br&gt;&#xA;इन्द्रियाणि दशैकं च महाभूतानि पञ्च च ॥&#x9;048c&lt;br&gt;&#xA;विशेषाः पञ्चभूतानामित्येषा वैदिकी श्रुतिः ।&#x9;049a&lt;br&gt;&#xA;चतुर्विंशतिरेषा वस्तत्वानां परिकीर्तिता ॥&#x9;049c&lt;br&gt;&#xA;तत्वानामथ यो वेद सर्वेषां प्रभवाप्ययौ ।&#x9;050a&lt;br&gt;&#xA;स धीरः सर्वभूतेषु न मोहमधिगच्छति ॥&#x9;050c&lt;br&gt;&#xA;तत्त्वानि यो वेदयते यथातथं गुणांश्च सर्वानखिलाश्च देवताः ।&#x9;051a&lt;br&gt;&#xA;विधूतपाप्मा प्रविमुच्य बन्धनं स सर्वलोकानमलान्समश्नुते ॥ ॥&#x9;051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/037/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/037/</guid>
      <description>&lt;p&gt;अध्यायः 037&lt;/p&gt;&#xA;&lt;p&gt;ब्रह्मणा कश्यपादिमहर्षीन्प्रति तमोगुणकार्यनिरूपणम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;तदव्यक्तमनुद्रिक्तं सर्वव्यापि ध्रुवं स्थिरम् ।&#x9;001a&lt;br&gt;&#xA;नवद्वारं पुरं विद्यात्त्रिगुणं पञ्चधातुकम् ॥&#x9;001c&lt;br&gt;&#xA;एकादशपरिक्षेपं मनोव्याकरणात्मकम् ।&#x9;002a&lt;br&gt;&#xA;बुद्धिस्वामिकमित्येतत्परमेकादशं भवेत् ॥&#x9;002c&lt;br&gt;&#xA;त्रीणि स्रोतांसि यान्यस्मिन्नाप्यायन्ते पुनःपुनः ।&#x9;003a&lt;br&gt;&#xA;प्रनाड्यस्तिस्र एवैताः प्रवर्तन्ते गुणात्मिकाः ॥&#x9;003c&lt;br&gt;&#xA;तमो रजस्तथा सत्वं गुणानेतान्प्रचक्षते ।&#x9;004a&lt;br&gt;&#xA;अन्योन्यमिथुनाः सर्वे तथाऽन्योन्यानुजीविनः ॥&#x9;004c&lt;br&gt;&#xA;अन्योन्यापाश्रयाश्चापि तथाऽन्योन्यानुवर्तिनः ।&#x9;005a&lt;br&gt;&#xA;अन्योन्यव्यतिषक्ताश्च त्रिगुणाः पञ्चधातवः ॥&#x9;005c&lt;br&gt;&#xA;तमसो मिथुनं सत्वं सत्वस्य मिथुनं रजः ।&#x9;006a&lt;br&gt;&#xA;रजसश्चापि सत्वं स्यात्सत्वस्य मिथुनं तमः ॥&#x9;006c&lt;br&gt;&#xA;नियम्यते तमो यत्र रजस्तत्र निवर्तते ।&#x9;007a&lt;br&gt;&#xA;नियम्यते रजो यत्र सत्वं तत्र प्रवर्तते ॥&#x9;007c&lt;br&gt;&#xA;नैशात्मकं तमो विद्यात्त्रिगुणं मोहसञ्ज्ञितम् ।&#x9;008a&lt;br&gt;&#xA;अधर्मलक्षणं चैव नियतं पापकर्मसु ।&#x9;008c&lt;br&gt;&#xA;तामसं रूपमेतत्तु दृश्यते चापि सङ्गतम् ॥&#x9;008e&lt;br&gt;&#xA;प्रकृत्यात्मकमेवाहू रजः पर्यायकारकम् ।&#x9;009a&lt;br&gt;&#xA;सत्त्वे तु सर्वभूतेषु दृश्यमुत्पत्तिलक्षणम् ॥&#x9;009c&lt;br&gt;&#xA;प्रकाशं सर्वभूतेषु लाघवं श्रद्धधानता ।&#x9;010a&lt;br&gt;&#xA;सात्विकं रूपमेवं तु लाघवं साधुसम्मितम् ॥&#x9;010c&lt;br&gt;&#xA;एतेषां गुणतत्त्वानि वक्ष्यन्ते तत्त्वहेतुभिः ।&#x9;011a&lt;br&gt;&#xA;समासव्यासयुक्तानि तत्त्वतस्तानि बोधत ॥&#x9;011c&lt;br&gt;&#xA;सम्मोहो ज्ञानमत्यागः कर्मणामविनिर्णयः ।&#x9;012a&lt;br&gt;&#xA;स्वप्नः स्तम्भो भयं लोभः शोकः सुकृतदूषणम् ॥&#x9;012c&lt;br&gt;&#xA;अस्मृतिश्चाविपाकश्च नास्तिक्यं भिन्नवृत्तिता ।&#x9;013a&lt;br&gt;&#xA;निर्विशेषत्वमन्धत्वं जघन्यगुणवृत्तिता ॥&#x9;013c&lt;br&gt;&#xA;अकृते कृतमानित्वमज्ञाने ज्ञानमानिता ।&#x9;014a&lt;br&gt;&#xA;अमैत्री विकृतो भावो ह्यश्रद्धा मूढभावना ॥&#x9;014c&lt;br&gt;&#xA;अनार्जवमसञ्ज्ञत्वं कर्म पापमचेतना ।&#x9;015a&lt;br&gt;&#xA;गुरुत्वं सन्नभावत्वमवशित्वमवाग्गतिः ॥&#x9;015c&lt;br&gt;&#xA;सर्व एते गुणा वृत्तास्तामसाः सम्प्रकीर्तिताः ।&#x9;016a&lt;br&gt;&#xA;ये चान्ये विहिता भावा लोकेऽस्मिन्भावसञ्ज्ञिताः ॥&#x9;016c&lt;br&gt;&#xA;तत्रतत्र नियम्यन्ते सर्वे ते तामसा गुणाः ।&#x9;017a&lt;br&gt;&#xA;परिवादकथा नित्यं देवब्राह्मणवैरिता ॥&#x9;017c&lt;br&gt;&#xA;अत्यागश्चातिमानश्च मोहो मन्युस्तथाऽक्षमा ।&#x9;018a&lt;br&gt;&#xA;मत्सरश्चैव भूतेषु तामसं वृत्तमिष्यते ॥&#x9;018c&lt;br&gt;&#xA;वृथारम्भा हि ये केचिद्वृथा दानानि यानि च ।&#x9;019a&lt;br&gt;&#xA;वृथाभक्षणमित्येतत्तामसं वृत्तमिष्यते ॥&#x9;019c&lt;br&gt;&#xA;अतिवादोऽतितिक्षा च मात्सर्यमभिमानिता ।&#x9;020a&lt;br&gt;&#xA;अश्रद्दधानता चैव तामसं वृत्तमिष्यते ॥&#x9;020c&lt;br&gt;&#xA;एवंविधाश्च ये केचिल्लोकेऽस्मिन्पापकर्मिणः ।&#x9;021a&lt;br&gt;&#xA;मनुष्या भिन्नमर्यादास्ते सर्वे तामसाः स्मृताः ॥&#x9;021c&lt;br&gt;&#xA;तेषां योनीः प्रवक्ष्यामि नियताः पापकर्मिणाम् ।&#x9;022a&lt;br&gt;&#xA;अवाङ्निरयभावा ये तिर्यङ्निरयगामिनः ।&#x9;022c&lt;br&gt;&#xA;स्थावराणि च भूतानि पशवो वाहनानि च ।&#x9;023a&lt;br&gt;&#xA;क्रव्यादा दन्दशूकाश्च कृमिकीटविहङ्गमाः ॥&#x9;023c&lt;br&gt;&#xA;अब्जाता जन्तवश्चैव सर्वे चापि चतुष्पदाः ।&#x9;024a&lt;br&gt;&#xA;उन्मत्ता बधिरा मूका ये चान्ये पापरोगिणः ॥&#x9;024c&lt;br&gt;&#xA;मग्नास्तमसि दुर्वृत्ताः स्वकर्मकृतलक्षणाः ।&#x9;025a&lt;br&gt;&#xA;अवाक्स्रोतस इत्येते मग्नास्तमसि तामसाः ॥&#x9;025c&lt;br&gt;&#xA;तेषामुत्कर्षमुद्रेकं वक्ष्याम्यहमतः परम् ।&#x9;026a&lt;br&gt;&#xA;यथा ते सुकृतां लोकाल्ँलभन्ते पुण्यकर्मिणः ॥&#x9;026c&lt;br&gt;&#xA;अन्यथा प्रतिपन्नास्तु विवृद्धा ये च कर्मसु ।&#x9;027a&lt;br&gt;&#xA;स्वकर्मनिरतानां च ब्राह्मणानां शुभैषिणाम् ॥&#x9;027c&lt;br&gt;&#xA;संस्कारेणोर्ध्वमायान्ति यतमानाः सलोकताम् ।&#x9;028a&lt;br&gt;&#xA;स्वर्गे गच्छन्ति देवानामित्येषा वैदिकी श्रुतिः ॥&#x9;028c&lt;br&gt;&#xA;अन्यथा प्रतिपन्नास्ते विबुद्धाः स्वेषु कर्मसु ।&#x9;029a&lt;br&gt;&#xA;पुनरावृत्तिधर्माणस्ते भवन्तीह मानुषाः ॥&#x9;029c&lt;br&gt;&#xA;पापयोनिं समापन्नाश्चण्डाला मूकचूचुकाः ।&#x9;030a&lt;br&gt;&#xA;वर्णान्पर्यायशश्चापि प्राप्नुवन्त्युत्तरोत्तरम् ॥&#x9;030c&lt;br&gt;&#xA;शूद्रयोनिमतिक्रम्य ये चान्ये तामसा गुणाः ।&#x9;031a&lt;br&gt;&#xA;स्रोतोमध्ये समागम्य वर्तन्ते तामसे गुणे ॥&#x9;031c&lt;br&gt;&#xA;अभिष्वङ्गस्तु कामेषु महामोह इति स्मृतः ।&#x9;032a&lt;br&gt;&#xA;ऋषयो मुनयो देवा मुह्यन्त्यत्र सुखेप्सवः ॥&#x9;032c&lt;br&gt;&#xA;तमोमोहो महामोहस्तामिस्रो ह्यन्धसञ्ज्ञितः ।&#x9;033a&lt;br&gt;&#xA;मरणं त्वन्धतामिस्रस्तामिस्रः क्रोध उच्यते ॥&#x9;033c&lt;br&gt;&#xA;वर्णतो गुणतश्चैव योनितश्चैव तत्त्वतः ।&#x9;034a&lt;br&gt;&#xA;सर्वमेतत्तमो विप्राः कीर्तितं वो यथाविधि ॥&#x9;034c&lt;br&gt;&#xA;को न्वेतद्बुध्यते साधु को न्वेतत्साधु पश्यति ।&#x9;035a&lt;br&gt;&#xA;अतत्त्वे तत्त्वदर्शी यस्तमसस्तच्च लक्षणम् ॥&#x9;035c&lt;br&gt;&#xA;तमोगुणा बहुविधाः प्रकीर्तिता यथावदुक्तं च तमः परावरम् ।&#x9;036a&lt;br&gt;&#xA;नरो हि यो वेद गुणानिमान्सदा स तामसैः सर्वगुणैः प्रमुच्यते ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/038/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/038/</guid>
      <description>&lt;p&gt;अध्यायः 038&lt;/p&gt;&#xA;&lt;p&gt;ब्रह्मणा महर्षीन्प्रति रजोगुणकार्यनिरूपणम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;रजोऽहं वः प्रवक्ष्यामि याथातथ्येन सत्तमाः ।&#x9;001a&lt;br&gt;&#xA;निबोधत महाभागा गुणवृत्तं च राजसम् ॥&#x9;001c&lt;br&gt;&#xA;सन्तापो रूपमायासः सुखदुःखे हिमातपौ ।&#x9;002a&lt;br&gt;&#xA;ऐश्वर्यं विग्रहः सिद्धिर्हेतुवादोऽरतिः क्षमा ॥&#x9;002c&lt;br&gt;&#xA;बलं शौर्यं मदो रोषो व्यायामकलहावपि ।&#x9;003a&lt;br&gt;&#xA;ईर्ष्येप्सा पैशुनं युद्धं ममत्वं परिपालनम् ॥&#x9;003c&lt;br&gt;&#xA;वधबन्धपरिक्लेशाः क्रयो विक्रय एव च ।&#x9;004a&lt;br&gt;&#xA;निकृन्त च्छिन्धि भिन्धीति परवर्मावकर्तनम् ॥&#x9;004c&lt;br&gt;&#xA;उग्रं दारुणमाक्रोशः परवित्तानुरागिता ।&#x9;005a&lt;br&gt;&#xA;लोकचिन्ताऽनुचिन्ता च मत्सरः परिभाषणम् ॥&#x9;005c&lt;br&gt;&#xA;वृथाशास्त्रं मृषावादो विकल्पपरिभाषणम् ।&#x9;006a&lt;br&gt;&#xA;निन्दा स्तुतिः प्रशंसा च प्रतापः परिधर्षणम् ॥&#x9;006c&lt;br&gt;&#xA;परिचर्या च शुश्रूषा सेवा तृष्णा व्यपाश्रयः ॥&#x9;007a&lt;br&gt;&#xA;व्यूहो नयः प्रमादश्च परिवादः परिग्रहः ॥&#x9;007c&lt;br&gt;&#xA;संस्कारा ये च लोकेषु प्रवर्तन्ते पृथक्पृथक् ।&#x9;008a&lt;br&gt;&#xA;नृषु नारीषु भूतेषु द्रव्येषु शरणेषु च ॥&#x9;008c&lt;br&gt;&#xA;सन्तापोऽप्रत्ययश्चैव व्रतानि नियमाश्च ये ।&#x9;009a&lt;br&gt;&#xA;प्रधानमाशीर्युक्तं च सततं मे भवत्विति ॥&#x9;009c&lt;br&gt;&#xA;स्वाहाकारो नमस्कारः स्वधाकारो वषट्क्रिया ।&#x9;010a&lt;br&gt;&#xA;याजनाध्यापने चोभे यजनाध्ययने अपि ॥&#x9;010c&lt;br&gt;&#xA;दानं प्रतिग्रहश्चैव प्रायश्चित्तानि मङ्गलम् ।&#x9;011a&lt;br&gt;&#xA;इदं मे स्यादिदं मे स्यात्स्नेहो गुणसमुद्भवः ॥&#x9;011c&lt;br&gt;&#xA;अभिद्रोहस्तथा माया निकृतिर्मान एव च ।&#x9;012a&lt;br&gt;&#xA;स्तैन्यं हिंसा जुगुप्सा च परितापः प्रजागरः ॥&#x9;012c&lt;br&gt;&#xA;दम्भो दर्पोऽथ रागश्च भक्तिः प्रीतिः प्रमोदनम् ।&#x9;013a&lt;br&gt;&#xA;द्यूतं च जनवादश्च सम्बन्धाः स्त्रीकृताश्च ये ॥&#x9;013c&lt;br&gt;&#xA;नृत्यवादित्रगीतानां प्रसङ्गा ये च केचन ।&#x9;014a&lt;br&gt;&#xA;सर्व एते गुणा विप्रा राजसाः सम्प्रकीर्तिताः ॥&#x9;014c&lt;br&gt;&#xA;भूतभव्यभविष्याणां भावानां भुवि भावनाः ।&#x9;015a&lt;br&gt;&#xA;त्रिवर्गनिरता नित्यं धर्मोऽर्थः काम इत्यपि ॥&#x9;015c&lt;br&gt;&#xA;कामवृत्ताः प्रमोदन्ते सर्वकामसमृद्धिभिः ।&#x9;016a&lt;br&gt;&#xA;अर्वाक्स्रोतस इत्येते मनुष्या रजसा वृताः ॥&#x9;016c&lt;br&gt;&#xA;अस्मिँलोके प्रमोदन्ते जायमानाः पुनःपनः ।&#x9;017a&lt;br&gt;&#xA;प्रेत्यभाविकमीहन्ते ऐहलौकिकमेव च ।&#x9;017c&lt;br&gt;&#xA;ददति प्रतिगृह्णन्ति तर्पयन्त्यथ जुह्वति ॥&#x9;017e&lt;br&gt;&#xA;रजोगुणा वो बहुधाऽनुकीर्तिता यथावदुक्तं गुणवृत्तमेव च ।&#x9;018a&lt;br&gt;&#xA;नरोऽपि यो वेद गुणानिमान्सदा स राजसैः सर्वगुणैर्विमुच्यते ॥ ॥&#x9;018c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/039/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/039/</guid>
      <description>&lt;p&gt;अध्यायः 039&lt;/p&gt;&#xA;&lt;p&gt;ब्रह्मणा महर्षीन्प्रति सत्वगुणकार्यनिरूपणम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;अतः परं प्रवक्ष्यामि तृतीयं गुणमुत्तमम् ।&#x9;001a&lt;br&gt;&#xA;सर्वभूतहितं लोके सतां धर्ममनिन्दितम् ॥&#x9;001c&lt;br&gt;&#xA;आनन्दः प्रीतिरुद्रेकः प्राकाश्यं सुखमेव च ।&#x9;002a&lt;br&gt;&#xA;अकार्पण्यमसंरम्भः सन्तोषः श्रद्दधानता ॥&#x9;002c&lt;br&gt;&#xA;क्षमा धृतिरहिंसा च समता सत्यमार्जवम् ।&#x9;003a&lt;br&gt;&#xA;अक्रोधश्चानसूया च शौचं दाक्ष्यं पराक्रमः ॥&#x9;003c&lt;br&gt;&#xA;मुधाज्ञानं मुधावृत्तं मुधासेवा मुधाश्रमः ।&#x9;004a&lt;br&gt;&#xA;एवं यो युक्तधर्मः स्यात्सोऽमुत्रात्यन्तमश्नुते ॥&#x9;004c&lt;br&gt;&#xA;निर्ममो निरहङ्कारो निराशीः सर्वतः समः ।&#x9;005a&lt;br&gt;&#xA;अकामहत इत्येव सतां धर्मः सनातनः ॥&#x9;005c&lt;br&gt;&#xA;विश्रम्भो ह्रीस्तितिक्षा च त्यागः शौचमतन्द्रिता ।&#x9;006a&lt;br&gt;&#xA;आनृशंस्यमसम्मोहो दया भूतेष्वपैशुनम् ॥&#x9;006c&lt;br&gt;&#xA;हर्षस्तुष्टिर्विस्मयश्च विनयः साधुवृत्तिता ।&#x9;007a&lt;br&gt;&#xA;शान्तिकर्मविशुद्धिश्च भावशुद्धिर्विमोचनम् ॥&#x9;007c&lt;br&gt;&#xA;उपेक्षा ब्रह्मचर्यं च परित्यागश्च सर्वशः ।&#x9;008a&lt;br&gt;&#xA;निर्ममत्वमनाशीष्ट्वमपरिक्षतधर्मता ॥&#x9;008c&lt;br&gt;&#xA;मुधादानं मुधायज्ञो मुधाधीतं मुधाव्रतम् ।&#x9;009a&lt;br&gt;&#xA;मुधाप्रतिग्रहश्चैव मुधाधर्मो मुधातपः ॥&#x9;009c&lt;br&gt;&#xA;एवंवृत्तास्तु ये केचिल्लोकेऽस्मिन्सत्वसंश्रयाः ।&#x9;010a&lt;br&gt;&#xA;ब्राह्मणा ब्रह्मयोनिस्थास्ते धीराः साधुदर्शिनः ॥&#x9;010c&lt;br&gt;&#xA;हित्वा सर्वाणि पापानि निःशोका ह्यजरामराः ।&#x9;011a&lt;br&gt;&#xA;दिव्यं प्राप्य तु ते धीराः कुर्वते वै ततस्तनूः ॥&#x9;011c&lt;br&gt;&#xA;ईशित्वं च वशित्वं च लघुत्वं चाणुता तथा ।&#x9;012a&lt;br&gt;&#xA;विकुर्वते महात्मानो देवास्त्रिदिवगा इव ॥&#x9;012c&lt;br&gt;&#xA;ऊर्ध्वस्रोतस इत्येते देवा वैकारिकाः स्मृताः ।&#x9;013a&lt;br&gt;&#xA;विकुर्वन्तः प्रकृत्या वै दिवं प्राप्तास्ततस्ततः ॥&#x9;013c&lt;br&gt;&#xA;यद्यदिच्छन्ति तत्सर्वं भजन्ते विभजन्ति च ।&#x9;014a&lt;br&gt;&#xA;इत्येतत्सात्विकं वृत्तं कथितं वो द्विजर्षभाः ।&#x9;014c&lt;br&gt;&#xA;एतद्विज्ञाय लभते विधिवद्यद्यदिच्छति ॥&#x9;014e&lt;br&gt;&#xA;प्रकीर्तिताः सत्त्वगुणा विशेषतो यथावदुक्तं गुणवृत्तमेव च ।&#x9;015a&lt;br&gt;&#xA;नरस्तु यो वेद गुणानिमान्सदा गुणान्स भुङ्क्ते न गुणैः स युज्यते ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/040/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/040/</guid>
      <description>&lt;p&gt;अध्यायः 040&lt;/p&gt;&#xA;&lt;p&gt;ब्रह्मणा महर्षीन्प्रति सत्वादिगुणत्रयनिरूपणम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;नैव शक्या गुणा वक्तुं पृथक्त्वेनैव सर्वशः ।&#x9;001a&lt;br&gt;&#xA;अविच्छिन्नानि दृश्यन्ते रजः सत्वं तमस्तथा ॥&#x9;001c&lt;br&gt;&#xA;अन्योन्यमनुरज्यन्ते ह्यन्योन्येनानुजीविनः ।&#x9;002a&lt;br&gt;&#xA;अन्योन्यापाश्रयाः सर्वे तथाऽन्योन्यानुवर्तिनः ॥&#x9;002c&lt;br&gt;&#xA;यावत्सत्वं रजस्तावद्वर्तते नात्र संशयः ।&#x9;003a&lt;br&gt;&#xA;यावत्तमश्च सत्वं च रजस्तावदिहोच्यते ॥&#x9;003c&lt;br&gt;&#xA;संहत्य कुर्वते यात्रां सहिताः सङ्घचारिणः ।&#x9;004a&lt;br&gt;&#xA;सङ्घातवृत्तयो ह्येते वर्तन्ते हेत्वहेतुभिः ॥&#x9;004c&lt;br&gt;&#xA;उद्रेकव्यतिरिक्तानां तेषामन्योन्यवर्तिनाम् ।&#x9;005a&lt;br&gt;&#xA;वक्ष्यते तद्यथाऽन्यूनं व्यतिरिक्तं च सर्वशः ॥&#x9;005c&lt;br&gt;&#xA;व्यतिरिक्तं तमो यत्र तिर्यग्भावगतं भवेत् ।&#x9;006a&lt;br&gt;&#xA;अल्पं तत्र रजो ज्ञेयं सत्वमल्पतरं तथा ॥&#x9;006c&lt;br&gt;&#xA;उद्रिक्तं च रजो यत्र मध्यस्रोतोगतं भवेत् ।&#x9;007a&lt;br&gt;&#xA;अल्पं तत्र तमो ज्ञेयं सत्वमल्पतरं तथा ॥&#x9;007c&lt;br&gt;&#xA;उद्रिक्तं च यदा सत्वमूर्ध्वस्रोतोगतं भवेत् ।&#x9;008a&lt;br&gt;&#xA;अल्पं तत्र तमो ज्ञेयं रजश्चाल्पतरं तथा ॥&#x9;008c&lt;br&gt;&#xA;सत्वं वैकारिकी योनिरिन्द्रियाणां प्रकाशिका ।&#x9;009a&lt;br&gt;&#xA;न हि सत्वात्परो भावः कश्चिदन्यो विधीयते ॥&#x9;009c&lt;br&gt;&#xA;ऊर्ध्वं गच्छन्ति सत्वस्था मध्ये तिष्ठन्ति राजसाः ।&#x9;010a&lt;br&gt;&#xA;जघन्यगुणसंयुक्ता यान्त्यधस्तामसा जनाः ॥&#x9;010c&lt;br&gt;&#xA;तमः शूद्रे रजः क्षत्रे ब्राह्मणे सत्वमुत्तमम् ।&#x9;011a&lt;br&gt;&#xA;इत्येवं त्रिषु वर्णेषु विवर्तन्ते गुणास्त्रयः ॥&#x9;011c&lt;br&gt;&#xA;दूरादपि हि दृश्यन्ते सहिताः सङ्घचारिणः ।&#x9;012a&lt;br&gt;&#xA;तमः सत्वं रजश्चैव पृथक्त्वेनानुशुश्रुम ॥&#x9;012c&lt;br&gt;&#xA;दृष्ट्वा त्वादित्यमुद्यन्तं कुचोराणां भयं भवेत् ।&#x9;013a&lt;br&gt;&#xA;अध्वगाः परितप्येयुरुष्णतो दुःखभागिनः ॥&#x9;013c&lt;br&gt;&#xA;आदित्यः सत्वमुद्दिष्टः कुचोरास्तु तथा तमः ।&#x9;014a&lt;br&gt;&#xA;परितापोऽध्वगानां च रजसो गुण उच्यते ॥&#x9;014c&lt;br&gt;&#xA;प्राकाश्यं सत्वमादित्यः सन्तापो रजसो गुणः ।&#x9;015a&lt;br&gt;&#xA;उपप्लवस्तु विज्ञेयस्तामसस्तस्य पर्वसु ॥&#x9;015c&lt;br&gt;&#xA;एवं ज्योतिष्षु सर्वेषु प्रवर्तन्ते गुणास्त्रयः ॥&#x9;016a&lt;br&gt;&#xA;पर्यायेण च वर्न्तते तत्रतत्र तथातथा ॥&#x9;016c&lt;br&gt;&#xA;स्थावरेषु तु भावेषु तिर्यग्भावगतं तमः ।&#x9;017a&lt;br&gt;&#xA;राजसास्तु विवर्तन्ते स्नेहभावस्तु सात्विकः ॥&#x9;017c&lt;br&gt;&#xA;अहस्त्रिधा तु विज्ञेयं त्रिधा रात्रिर्विधीयते ।&#x9;018a&lt;br&gt;&#xA;मासार्धमासवर्षाणि ऋतवः सन्धयस्तथा ॥&#x9;018c&lt;br&gt;&#xA;त्रिधा दानानि दीयन्ते त्रिधा यज्ञः प्रवर्तते ।&#x9;019a&lt;br&gt;&#xA;त्रिधा लोकास्त्रिधा देवास्त्रिधा विद्यास्त्रिधा गतिः ॥&#x9;019c&lt;br&gt;&#xA;भूतं भव्यं भविष्यं च धर्मोऽर्थः काम एव च ।&#x9;020a&lt;br&gt;&#xA;प्राणापानावुदानश्चाप्येत एव त्रयो गुणाः ॥&#x9;020c&lt;br&gt;&#xA;पर्यायेण प्रवर्तन्ते तत्रतत्र तथातथा ।&#x9;021a&lt;br&gt;&#xA;यत्किञ्चिदिह लोकेऽस्मिन्सर्वमेते त्रयो गुणाः ॥&#x9;021c&lt;br&gt;&#xA;त्रयो गुणाः प्रवर्तन्ते ह्यव्यक्ता नित्यमेव तु ।&#x9;022a&lt;br&gt;&#xA;सत्वं रजस्तमश्चैव गुणसर्गः सनातनः ॥&#x9;022c&lt;br&gt;&#xA;तमोऽव्यक्तं शिवं धाम रजो योनिः सनातनः ।&#x9;023a&lt;br&gt;&#xA;प्रकृतिर्विकारः प्रलयः प्रधानं प्रभवाप्ययौ ॥&#x9;023c&lt;br&gt;&#xA;अनुद्रिक्तमनूनं वाऽप्यकम्पमचलं ध्रुवम् ।&#x9;024a&lt;br&gt;&#xA;सदसच्चैव तत्सर्वमव्यक्तं त्रिगुणं स्मृतम् ।&#x9;024c&lt;br&gt;&#xA;ज्ञेयानि नामधेयानि नरैरध्यात्मचिन्तकैः ॥&#x9;024e&lt;br&gt;&#xA;अव्यक्तनामानि गुणांश्च तत्त्वतो यो वेद सर्वाणि गतीश्च केवलाः ।&#x9;025a&lt;br&gt;&#xA;विमुक्तदेहः प्रविभागतत्त्ववित् स मुच्यते सर्वगुणैर्निरामयः ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/041/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/041/</guid>
      <description>&lt;p&gt;अध्यायः 041&lt;/p&gt;&#xA;&lt;p&gt;ब्रह्मणा महर्षीन्प्रति महदहङ्कारतत्वनिरूपणम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;अव्यक्तात्पूर्वमुत्पन्नो महानात्मा महामतिः ।&#x9;001a&lt;br&gt;&#xA;आदिर्गुणानां सर्वेषां प्रथमः सर्ग उच्यते ॥&#x9;001c&lt;br&gt;&#xA;महानात्मा मतिर्विष्णुर्जिष्णुः शम्भुश्च वीर्यवान् ।&#x9;002a&lt;br&gt;&#xA;बुद्धिः प्रज्ञोपलब्धिश्च तथा ख्यातिर्धृतिः स्मृतिः ।&#x9;002c&lt;br&gt;&#xA;पर्यायवाचकैः शब्दैर्महानात्मा विभाव्यते ।&#x9;003a&lt;br&gt;&#xA;तं जानन्ब्राह्मणो विद्वान्प्रमोहं नाधिगच्छति ॥&#x9;003c&lt;br&gt;&#xA;सर्वतः पाणिपादं च सर्वतोक्षिशिरोमुखम् ।&#x9;004a&lt;br&gt;&#xA;सर्वतः श्रुतिमल्लोके सर्वं व्याप्यावतिष्ठति ॥&#x9;004c&lt;br&gt;&#xA;महाप्रभावः पुरुषः सर्वस्य हृदि निष्ठितः ।&#x9;005a&lt;br&gt;&#xA;अणिमा लघिमा प्राप्तिरीशानो ज्योतिरव्ययः ॥&#x9;005c&lt;br&gt;&#xA;तत्र बुद्धिमतां लोके सद्भावनिरताश्च ये ।&#x9;006a&lt;br&gt;&#xA;ध्यानिनो नित्ययोगाश्च सत्यसन्धा जितेन्द्रियाः ॥&#x9;006c&lt;br&gt;&#xA;ज्ञानवन्तश्च ये केचिदलुब्धा जितमन्यवः ।&#x9;007a&lt;br&gt;&#xA;प्रसन्नमनसो धीरा निर्ममा निरहङ्क्रियाः ॥&#x9;007c&lt;br&gt;&#xA;विमुक्ताः सर्व एवैते महत्त्वमुपयान्त्युत ।&#x9;008a&lt;br&gt;&#xA;आत्मनो महतो वेद यः पुण्यां गतिमुत्तमाम् ॥&#x9;008c&lt;br&gt;&#xA;अहङ्कारात्प्रसूतानि महाभूतानि पञ्च वै ।&#x9;009a&lt;br&gt;&#xA;पृथिवी वायुराकाशमापो ज्योतिश्च पञ्चमम् ॥&#x9;009c&lt;br&gt;&#xA;तेषु भूतानि युज्यन्ते महाभूतेषु पञ्चसु ।&#x9;010a&lt;br&gt;&#xA;ते शब्दस्पर्शरूपेषु रसगन्धक्रियासु च ॥&#x9;010c&lt;br&gt;&#xA;महाभूतविनाशान्ते प्रलये प्रत्युपस्थिते ।&#x9;011a&lt;br&gt;&#xA;सर्वप्राणभृतां धीरा महदुत्पद्यते भयम् ॥&#x9;011c&lt;br&gt;&#xA;स धीरः सर्वलोकेषु न मोहमधिगच्छति ।&#x9;012a&lt;br&gt;&#xA;विष्णुरेवाऽऽदिसर्गेषु स्वयम्भूर्भवति प्रभुः ॥&#x9;012c&lt;br&gt;&#xA;एवं हि यो वेद गुहाशयं प्रभुं परं पुराणं पुरुषं विश्वरूपम् ।&#x9;013a&lt;br&gt;&#xA;हिरण्मयं बुद्धिमतां परां गतिं स बुद्धिमान्बुद्धिमतीत्य तिष्ठति ॥&#x9;013c&lt;br&gt;&#xA;य उत्पन्नो महान्पूर्वमहङ्कारः स उच्यते ।&#x9;014a&lt;br&gt;&#xA;अहमित्येव सम्भूतो द्वितीयः सर्ग उच्यते ॥&#x9;014c&lt;br&gt;&#xA;अहङ्कारश्च भूतादिर्वैकारिक इति स्मृतः ।&#x9;015a&lt;br&gt;&#xA;तेजसश्चेतना धातुः प्रजासर्गः प्रजापतिः ॥&#x9;015c&lt;br&gt;&#xA;देवानां प्रभवो देवो मनसश्च त्रिलोककृत् ।&#x9;016a&lt;br&gt;&#xA;अहमित्येव तत्सर्वमभिमानः स उच्यते ॥&#x9;016c&lt;br&gt;&#xA;अध्यात्मज्ञानतृप्तानां मुनीनां भावितात्मनाम् ।&#x9;017a&lt;br&gt;&#xA;स्वाध्यायक्रतुसिद्धानामेष लोकः सनातनः ॥&#x9;017c&lt;br&gt;&#xA;अहङ्कारेणाहरतो गुणानिमान्भूतादिरेवं सृजते स भूतकृत् ।&#x9;018a&lt;br&gt;&#xA;वैकारिकः सर्वमिदं विचेष्टते स्वतेजसा रञ्जयते जगत्तथा ॥ ॥&#x9;018c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/042/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/042/</guid>
      <description>&lt;p&gt;अध्यायः 042&lt;/p&gt;&#xA;&lt;p&gt;ब्रह्मणा महर्षीन्प्रत्यहङ्कारतत्वाद्भूतादिसृष्टिप्रकारकथनम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;अहङ्कारात्प्रसूतानि महाभूतानि पञ्च वै ।&#x9;001a&lt;br&gt;&#xA;पृथिवी वायुराकाशमापो ज्योतिश्च पञ्चमम् ॥&#x9;001c&lt;br&gt;&#xA;तेषु भूतानि मुह्यन्ति महाभूतेषु पञ्चसु ।&#x9;002a&lt;br&gt;&#xA;शब्दस्पर्शनरूपेषु रसगन्धक्रियासु च ॥&#x9;002c&lt;br&gt;&#xA;महाभूतविकारान्ते प्रलये प्रत्युपस्थिते ।&#x9;003a&lt;br&gt;&#xA;सर्वप्राणभूतां धीरा महदुत्पद्यते भयम् ॥&#x9;003c&lt;br&gt;&#xA;यद्यस्माज्जायते भूतं तत्र तत्प्रविलीयते ।&#x9;004a&lt;br&gt;&#xA;लीयन्ते प्रतिलोमानि जायन्ते चोत्तरोत्तरम् ॥&#x9;004c&lt;br&gt;&#xA;ततः प्रलीने सर्वस्मिन्भूते स्थावरजङ्गमे ।&#x9;005a&lt;br&gt;&#xA;स्मृतिमन्तस्तदा धीरा न लीयन्ते कदाचन ॥&#x9;005c&lt;br&gt;&#xA;शब्दः स्पर्शस्तथा रूपं रसो गन्धश्च पञ्चमः ।&#x9;006a&lt;br&gt;&#xA;क्रियाः करणयुक्ताः स्युरनित्या मोहसञ्ज्ञिताः ॥&#x9;006c&lt;br&gt;&#xA;लोभप्रजनसम्भूता निर्विशेषा ह्यकिञ्चनाः ।&#x9;007a&lt;br&gt;&#xA;मांसशोणितसङ्घाता अन्योन्यस्योपजीविनः ॥&#x9;007c&lt;br&gt;&#xA;बहिरात्मान इत्येते दीनाः कृपणजीविनः ।&#x9;008a&lt;br&gt;&#xA;प्राणापानावुदानश्च समानो व्यान एव च ॥&#x9;008c&lt;br&gt;&#xA;अन्तरात्मनि चाप्येते नियताः पञ्च वायवः ।&#x9;009a&lt;br&gt;&#xA;वाङ्मनोबुद्धिरित्येभिः सार्धमष्टात्मकं जगत् ॥&#x9;009c&lt;br&gt;&#xA;त्वग्घ्राणश्रोत्रचक्षूंषि रसना वाक्च संयताः ।&#x9;010a&lt;br&gt;&#xA;विशुद्धं च मनो यस्य बुद्धिश्चाव्यभिचारिणी ॥&#x9;010c&lt;br&gt;&#xA;अष्टौ यस्याग्नयो ह्येते दहन्तेऽहङ्क्रियाः सदा ।&#x9;011a&lt;br&gt;&#xA;स तद्ब्रह्म शुभं याति तस्माद्भूयो न विद्यते ॥&#x9;011c&lt;br&gt;&#xA;एकादश च यान्याहुरिन्द्रियाणि विशेषतः ।&#x9;012a&lt;br&gt;&#xA;अहङ्कारात्प्रसूतानि तानि वक्ष्यामि नामतः ॥&#x9;012c&lt;br&gt;&#xA;श्रोत्रं त्वक् चक्षुषी जिह्वा नासिका चैव पञ्चमी ।&#x9;013a&lt;br&gt;&#xA;पादौ पायुरुपस्थश्च हस्तौ वाग्दशमी भवेत् ॥&#x9;013c&lt;br&gt;&#xA;इन्द्रियग्राम इत्येष मन एकादशं भवेत् ।&#x9;014a&lt;br&gt;&#xA;एतं ग्रामं जयेत्पूर्वं ततो ब्रह्म प्रकाशते ॥&#x9;014c&lt;br&gt;&#xA;बुद्धीन्द्रियाणि पञ्चाहुः पञ्च कर्मेन्द्रियाणि च ।&#x9;015a&lt;br&gt;&#xA;श्रोत्रादीन्यपि पञ्चाहुर्बुद्धियुक्तानि तत्त्वतः ॥&#x9;015c&lt;br&gt;&#xA;अविशेषाणि चान्यानि कर्मयुक्तानि यानि तु ।&#x9;016a&lt;br&gt;&#xA;उभयत्र मनो ज्ञेयं बुद्धिस्तु द्वादशी भवेत् ॥&#x9;016c&lt;br&gt;&#xA;इत्युक्तानीन्द्रियाण्येतान्येकादश यथाक्रमम् ।&#x9;017a&lt;br&gt;&#xA;मन्यन्ते कृतमित्येवं विदित्वा तानि पण्डिताः ॥&#x9;017c&lt;br&gt;&#xA;&#39;त्रीणि स्थानानि भूतानां चतुर्थं नोपपद्यते ।&#39;&#x9;018a&lt;br&gt;&#xA;स्थलमापस्तथाऽऽकाशं जन्म चापि चतुर्विधम् ॥&#x9;018c&lt;br&gt;&#xA;अण्डजोद्भिज्जसंस्वेदजरायुजमथापि च ।&#x9;019a&lt;br&gt;&#xA;चतुर्धा जन्म इत्येतद्भूतग्रामस्य लक्ष्यते ॥&#x9;019c&lt;br&gt;&#xA;अपराण्यथ भूतानि खेचराणि तथैव च ।&#x9;020a&lt;br&gt;&#xA;अण्डजानि विजानीयात्सर्वांश्चैव सरीसृपान् ॥&#x9;020c&lt;br&gt;&#xA;स्वेदजाः कृमयः प्रोक्ता जन्तवश्च यथाक्रमम् ।&#x9;021a&lt;br&gt;&#xA;जन्मद्वितीयमित्येतज्जघन्यतरमुच्यते ॥&#x9;021c&lt;br&gt;&#xA;भित्त्वा तु पृथिवीं यानि जायन्ते कालपर्ययात् ।&#x9;022a&lt;br&gt;&#xA;उद्भिज्जानि च तान्याहुर्भूतानि द्विजसत्तमाः ॥&#x9;022c&lt;br&gt;&#xA;द्विपादबहुपादानि तिर्यग्गतिमतीनि च ।&#x9;023a&lt;br&gt;&#xA;जरायुजानि भूतानि विकृतान्यपि सत्तमाः ॥&#x9;023c&lt;br&gt;&#xA;द्विविधा खलु विज्ञेया ब्रह्मयोनिः सनातना ।&#x9;024a&lt;br&gt;&#xA;तपः कर्म च यत्पुण्यमित्येष विदुषां नयः ॥&#x9;024c&lt;br&gt;&#xA;विविधं कर्म विज्ञेयमिज्या दानं च तन्मखे ।&#x9;025a&lt;br&gt;&#xA;वेदस्याध्ययनं पुण्यमिति वृद्धानुशासनम् ॥&#x9;025c&lt;br&gt;&#xA;एतद्यो वेत्ति विधिवत्स मुक्तः स्याद्द्विजर्षभाः ।&#x9;026a&lt;br&gt;&#xA;विमुक्तः सर्वपापेभ्य इति चैव निबोधत ॥&#x9;026c&lt;br&gt;&#xA;&#39;अतः परं प्रवक्ष्यामि सर्वं विविधमिन्द्रियम् ॥&#39;&#x9;027ac&lt;br&gt;&#xA;आकाशं प्रथमं भूतं श्रोत्रमध्यात्ममुच्यते ।&#x9;028a&lt;br&gt;&#xA;अधिभूतं तथा शब्दो दिशश्चात्राधिदैवतम् ॥&#x9;028c&lt;br&gt;&#xA;द्वितीयं मारुतं भूतं त्वगध्यात्मं च विश्रुतम् ।&#x9;029a&lt;br&gt;&#xA;स्प्रष्टव्यमधिभूतं तु विद्युत्तत्राधिदैवतम् ॥&#x9;029c&lt;br&gt;&#xA;तृतीयं ज्योतिरित्याहुश्चक्षुरध्यात्ममिष्यते ।&#x9;030a&lt;br&gt;&#xA;अधिभूतं ततो रूपं सूर्यस्तत्राधिदैवतम् ॥&#x9;030c&lt;br&gt;&#xA;चतुर्थमापो विज्ञेयं जिह्वा चाध्यात्ममिष्यते ।&#x9;031a&lt;br&gt;&#xA;अधिभूतं रसश्चात्र सोमस्तत्राधिदैवतम् ॥&#x9;031c&lt;br&gt;&#xA;पृथिवी पञ्चमं भूतं घ्राणश्चाध्यात्ममुच्यते ।&#x9;032a&lt;br&gt;&#xA;अधिभूतं तथा गन्धो वायुस्तत्राधिदैवतम् ॥&#x9;032c&lt;br&gt;&#xA;एषु पञ्चसु भूतेषु चतुष्टयविधिः स्मृतः ।&#x9;033a&lt;br&gt;&#xA;अतः परं प्रवक्ष्यामि सर्वं त्रिविधमिन्द्रियम् ॥&#x9;033c&lt;br&gt;&#xA;पादावध्यात्ममित्याहुर्ब्राह्मणास्तत्वदर्शिनः ।&#x9;034a&lt;br&gt;&#xA;अधिभूतं तु गन्तव्यं विष्णुस्तत्राधिदैवतम् ॥&#x9;034c&lt;br&gt;&#xA;अवाग्गतिरपानश्च पायुरध्यात्ममिष्यते ।&#x9;035a&lt;br&gt;&#xA;अधिभूतं विसर्गश्च मित्रस्तत्राधिदैवतम् ॥&#x9;035c&lt;br&gt;&#xA;प्रजनः सर्वभूतानामुपस्थोऽध्यात्ममुच्यते ।&#x9;036a&lt;br&gt;&#xA;अधिभूतं तथा शुक्रं दैवतं च प्रजापतिः ॥&#x9;036c&lt;br&gt;&#xA;हस्तावध्यात्ममित्याहुरध्यात्मविदुषो जनाः ।&#x9;037a&lt;br&gt;&#xA;अधिभूतं च कर्माणि शक्रस्तत्राधिदैवतम् ॥&#x9;037c&lt;br&gt;&#xA;वैश्वदेवी मनःपूर्वा वागध्यात्ममिहोच्यते ।&#x9;038a&lt;br&gt;&#xA;वक्तव्यमधिभूतं च वह्निस्तत्राधिदैवतम् ॥&#x9;038c&lt;br&gt;&#xA;अध्यात्मं मन इत्याहुः पञ्चभूतात्मचारकम् ।&#x9;039a&lt;br&gt;&#xA;अधिभूतं च सङ्कल्पश्चन्द्रमाश्चाधिदैवतम् ॥&#x9;039c&lt;br&gt;&#xA;अहङ्कारस्तथाऽध्यात्मं सर्वसंसारकारणम् ।&#x9;040a&lt;br&gt;&#xA;अभिमानोऽधिभूतं च रुद्रस्तत्राधिदैवतम् ॥&#x9;040c&lt;br&gt;&#xA;अध्यात्मं बुद्धिरित्याहुः षडिन्द्रियविचारिणी ।&#x9;041a&lt;br&gt;&#xA;अधिभूतं तु विज्ञेयमहस्तत्राधिदैवतम् ॥&#x9;041c&lt;br&gt;&#xA;यथावदध्यात्मविधिरेष वः कीर्तितो मया ।&#x9;042a&lt;br&gt;&#xA;ज्ञानमस्य हि धर्मज्ञाः प्राप्तं ज्ञानवतामिह ॥&#x9;042c&lt;br&gt;&#xA;इन्द्रियाणीन्द्रियार्थाश्च महाभूतानि पञ्च च ।&#x9;043a&lt;br&gt;&#xA;सर्वाण्येतानि सन्धाय मनसा सम्प्रधारयेत् ॥&#x9;043c&lt;br&gt;&#xA;क्षीणे मनसि सर्वस्मिन्न जन्मसुखमिष्यते ।&#x9;044a&lt;br&gt;&#xA;ज्ञानसम्पन्नसत्त्वानां तत्सुखं विदुषां मतम् ॥&#x9;044c&lt;br&gt;&#xA;अतः परं प्रवक्ष्यामि सूक्ष्मभावकरीं शिवाम् ।&#x9;045a&lt;br&gt;&#xA;निवृत्तिं सर्वभूतेषु मृदुना दारुणेन वा ॥&#x9;045c&lt;br&gt;&#xA;गुणागुणमनासङ्गमेकचर्यमनन्तरम् ।&#x9;046a&lt;br&gt;&#xA;एतद्ब्राह्मणजं वृत्तमाहुरेकपदं सुखम् ॥&#x9;046c&lt;br&gt;&#xA;विद्वान्कूर्म इवाङ्गानि कामान्संहृत्य सर्वशः ।&#x9;047a&lt;br&gt;&#xA;विरजाः सर्वतो मुक्तो यो नरः स सुखी सदा ॥&#x9;047c&lt;br&gt;&#xA;कामानात्मनि संयम्य क्षीणतृष्णः समाहितः ।&#x9;048a&lt;br&gt;&#xA;सर्वभूतसुहृन्मैत्रो ब्रह्मभूयाय कल्पते ॥&#x9;048c&lt;br&gt;&#xA;इन्द्रियाणां निरोधेन सर्वेषां विषयैषिणाम् ।&#x9;049a&lt;br&gt;&#xA;मुनेर्जनपदत्यागादध्यात्माग्निः समिध्यते ॥&#x9;049c&lt;br&gt;&#xA;यथाऽग्निरिन्धनैरिद्धो महाज्योतिः प्रकाशते ।&#x9;050a&lt;br&gt;&#xA;तथेन्द्रियनिरोधेन महानात्मा प्रकाशते ॥&#x9;050c&lt;br&gt;&#xA;यदा पश्यति भूतानि प्रसन्नात्माऽत्मनो हृदि ।&#x9;051a&lt;br&gt;&#xA;स्वयञ्ज्योतिस्तदा सूक्ष्मात्सूक्ष्मं प्राप्नोत्यनुत्तमम् ॥&#x9;051c&lt;br&gt;&#xA;अग्नी रूपं रसं स्रोतो वायुः स्पर्शनमेव च ।&#x9;052a&lt;br&gt;&#xA;मही गन्धधरा घ्राणमाकाशः श्रवणं तथा ।&#x9;052c&lt;br&gt;&#xA;&#39;दृश्यमादित्यमेवाहुरध्यात्मविदुषो जनाः ॥&#39;&#x9;052e&lt;br&gt;&#xA;रोगशोकसमाविष्टं पञ्चस्रोतःसमावृतम् ।&#x9;053a&lt;br&gt;&#xA;पञ्चभूतसमायुक्तं नवद्वारं द्विदैवतम् ॥&#x9;053c&lt;br&gt;&#xA;रजस्वलमथादृश्यं त्रिगुणं सप्तधातुकम् ।&#x9;054a&lt;br&gt;&#xA;संसर्गाभिरतं मूढं शरीरमिति धारणा ॥&#x9;054c&lt;br&gt;&#xA;दुश्चरं जीवलोकेऽस्मिन्सत्वं प्रति समाश्रितम् ।&#x9;055a&lt;br&gt;&#xA;एतदेव हि लोकेऽस्मिन्कालचक्रं प्रवर्तते ॥&#x9;055c&lt;br&gt;&#xA;एतन्महार्णवं घोरमगाधं मोहसञ्झितम् ।&#x9;056a&lt;br&gt;&#xA;विसृजन्सङ्क्षिपेच्चैव मोहयन्स्वापयञ्जगत् ॥&#x9;056c&lt;br&gt;&#xA;कामं क्रोधं भयं लोभमभिद्रोहमथानृतम् ।&#x9;057a&lt;br&gt;&#xA;इन्द्रियाणां निरोधेन सतस्त्यजति दुस्त्यजान् ॥&#x9;057c&lt;br&gt;&#xA;यस्यैते निर्जिता लोके त्रिगुणाः पञ्चधातवः ।&#x9;058a&lt;br&gt;&#xA;व्योम्नि तस्य परं स्थानमानन्तमथ लक्ष्यते ॥&#x9;058c&lt;br&gt;&#xA;पञ्चेन्द्रियमहाकूलां मनःस्रोतोभयावहाम् ।&#x9;059a&lt;br&gt;&#xA;नदीं मोहह्रदां तीर्त्वा कामक्रोधावुभौ जयेत् ॥&#x9;059c&lt;br&gt;&#xA;स सर्वदोषनिर्मुक्तस्ततः पश्यति तत्परम् ।&#x9;060a&lt;br&gt;&#xA;मनो मनसि सन्धाय पश्यन्नात्मानमात्मनि ॥&#x9;060c&lt;br&gt;&#xA;सर्ववित्सर्वभूतेषु द्रक्ष्यत्यात्मानमात्मनि ।&#x9;061a&lt;br&gt;&#xA;एकधा बहुधा चैव विकुर्वाणस्ततस्ततः ॥&#x9;061c&lt;br&gt;&#xA;ध्रुवं पश्यति रूपाणि दीपाद्दीपशतं यथा ।&#x9;062a&lt;br&gt;&#xA;स वै विष्णुश्च मित्रश्च वरुणोऽग्निः प्रजापतिः ॥&#x9;062c&lt;br&gt;&#xA;स हि धाता विधाता च स प्रभुः सर्वतोमुखः ।&#x9;063a&lt;br&gt;&#xA;हृदयं सर्वभूतानां महानात्मा प्रकाशते ॥&#x9;063c&lt;br&gt;&#xA;तं विप्रसङ्घाश्च सुरासुराश्च यक्षाः पिशाचाः पितरो वयांसि ।&#x9;064a&lt;br&gt;&#xA;रक्षोगणा भूतगणाश्च सर्वे महर्षयश्चैव सदा स्तुवन्ति ॥ ॥&#x9;064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/043/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/043/</guid>
      <description>&lt;p&gt;अध्यायः 043&lt;/p&gt;&#xA;&lt;p&gt;ब्रह्मणा महर्षीन्प्रति मनुष्येषु क्षत्रियाणां रजोगुणकार्यबलप्रधानतया तेषां सत्वप्रधानब्राह्मणरक्षणस्य कर्तव्यत्वकथनप्रसङ्गेन तत्तज्जातिश्रेष्ठवस्तुकथनम् ॥ 1 ॥ तथाऽहिंसादिधर्मादिप्रतिपादनम् ॥ 2 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;मनुष्याणां तु राजन्यः क्षत्रियो मध्यमो गुणः ।&#x9;001a&lt;br&gt;&#xA;कुञ्जरो वाहनानां च सिंहश्चारण्यवासिनाम् ॥&#x9;001c&lt;br&gt;&#xA;अविः पशूनां सर्वेषामहिस्तु बिलवासिनाम् ।&#x9;002a&lt;br&gt;&#xA;गवां गोवृषभश्चैव स्त्रीणां पुरुष एव च ॥&#x9;002c&lt;br&gt;&#xA;न्यग्रोधो जम्बुवृक्षश्च पिप्पलः शाल्मलिस्तथा ।&#x9;003a&lt;br&gt;&#xA;शिंशपा मेषशृङ्गश्च तथा कीचकवेणवः ॥&#x9;003c&lt;br&gt;&#xA;एते द्रुमाणां राजानो गणानां मरुतस्तथा ।&#x9;004a&lt;br&gt;&#xA;हिमवान्पारियात्रश्च सह्यो विन्ध्यस्त्रिकूटवान् ॥&#x9;004c&lt;br&gt;&#xA;श्वेतो नीलश्च भासश्च राष्ट्रवांश्चैव पर्वतः ।&#x9;005a&lt;br&gt;&#xA;भृशस्कन्धो महेन्द्रश्च माल्यवान्पर्वतस्तथा ॥&#x9;005c&lt;br&gt;&#xA;एते पर्वतराजानो गणानां मरुतस्तथा ।&#x9;006a&lt;br&gt;&#xA;सूर्यो ग्रहाणामधिपो नक्षत्राणां च चन्द्रमाः ॥&#x9;006c&lt;br&gt;&#xA;यमः पितॄणामधिपः सरितामथ सागरः ।&#x9;007a&lt;br&gt;&#xA;अम्भसां वरुणो राजा मरुतामिन्द्र उच्यते ॥&#x9;007c&lt;br&gt;&#xA;अर्कोऽधिपतिरुष्णानां ज्योतिषामिन्दुरुच्यते ।&#x9;008a&lt;br&gt;&#xA;अग्निर्भूतपतिर्नित्यं ब्राह्मणानां बृहस्पतिः ॥&#x9;008c&lt;br&gt;&#xA;ओषधीनां पतिः सोमो विष्णुर्बलवतां वरः ।&#x9;009a&lt;br&gt;&#xA;त्वष्टाऽधिराजो रूपाणां पशूनामीश्वरः शिवः ।&#x9;009c&lt;br&gt;&#xA;दक्षिणानां तथा यज्ञो वेदानामृच एव च ।&#x9;010a&lt;br&gt;&#xA;दिशामुदीची विप्राणां सोमो राजा प्रतापवान् ॥&#x9;010c&lt;br&gt;&#xA;कुबेरः सर्वरत्नानां देवतानां पुरन्दरः ।&#x9;011a&lt;br&gt;&#xA;एष भूताधिपः सर्गः प्रजानां च प्रजापतिः ॥&#x9;011c&lt;br&gt;&#xA;सर्वेषामेव भूतानामहं ब्रह्ममयो महान् ।&#x9;012a&lt;br&gt;&#xA;भूतं परतरं मत्तो विष्णोर्वाऽपि न विद्यते ॥&#x9;012c&lt;br&gt;&#xA;राजाधिराजः सर्वेषां विष्णुर्ब्रह्ममयो महान् ।&#x9;013a&lt;br&gt;&#xA;ईश्वरं तं विजानीमः स विभुः स प्रजापतिः ॥&#x9;013c&lt;br&gt;&#xA;नरकिन्नरयक्षाणां गन्धर्वोरगरक्षसाम् ।&#x9;014a&lt;br&gt;&#xA;देवदानवनागानां सर्वेषामीश्वरो हि सः ॥&#x9;014c&lt;br&gt;&#xA;भगदेवानुयातानां सर्वासां वामलोचना ।&#x9;015a&lt;br&gt;&#xA;माहेश्वरी महादेवी प्रोच्यते पार्वती हि सा ॥&#x9;015c&lt;br&gt;&#xA;उमां देवीं विजानीध्वं नारीणामुत्तमां शुभाम् ।&#x9;016a&lt;br&gt;&#xA;रतीनां वसुमत्यस्तु स्त्रीणामप्सरसस्तथा ॥&#x9;016c&lt;br&gt;&#xA;धर्मकामाश्च राजानो ब्राह्मणा धर्मसेतवः ।&#x9;017a&lt;br&gt;&#xA;तस्माद्राजा द्विजातीनां प्रयतेतेह रक्षणे ॥&#x9;017c&lt;br&gt;&#xA;राज्ञां हि विषये येषामवसीदन्ति साधवः ।&#x9;018a&lt;br&gt;&#xA;हीनास्ते स्वगुणैः सर्वैः प्रेत्यावाङ्मार्गगामिनः ॥&#x9;018c&lt;br&gt;&#xA;राज्ञां हि विषये येषां साधवः परिरक्षिताः ।&#x9;019a&lt;br&gt;&#xA;तेऽस्मिल्ँलोके प्रमोदन्ते प्रेत्य चानन्दमेव च ॥&#x9;019c&lt;br&gt;&#xA;प्राप्नुवन्ति महात्मान इति वित्त द्विजर्षभाः ।&#x9;020a&lt;br&gt;&#xA;अत ऊर्ध्वं प्रवक्ष्यामि नियतं धर्मलक्षणम् ॥&#x9;020c&lt;br&gt;&#xA;अहिंसालक्षणो धर्मो हिंसा चाधर्मलक्षणा ।&#x9;021a&lt;br&gt;&#xA;प्रकाशलक्षणा देवा मनुष्याः कर्मलक्षणाः ॥&#x9;021c&lt;br&gt;&#xA;शब्दलक्षणमाकाशं वायुस्तु स्पर्शलक्षणः ।&#x9;022a&lt;br&gt;&#xA;ज्योतिषां लक्षणं रूपमापश्च रसलक्षणाः ॥&#x9;022c&lt;br&gt;&#xA;धारिणी सर्वभूतानां पृथिवी गन्धलक्षणा ।&#x9;023a&lt;br&gt;&#xA;स्वरव्यञ्जनसंस्कारा भारती शब्दलक्षणा ॥&#x9;023c&lt;br&gt;&#xA;मनसो लक्षणं चिन्ता तथोक्ता बुद्धिरन्वयात् ।&#x9;024a&lt;br&gt;&#xA;मनसा चिन्तितानर्थान्बुद्ध्या चेह व्यवस्यति ॥&#x9;024c&lt;br&gt;&#xA;बुद्धिर्हि व्यवसायेन लक्ष्यते नात्र संशयः ।&#x9;025a&lt;br&gt;&#xA;लक्षणं मनसो ध्यानमव्यक्तं साधुलक्षणम् ॥&#x9;025c&lt;br&gt;&#xA;प्रवृत्तिलक्षणो योगो ज्ञानं सन्न्यासलक्षणम् ।&#x9;026a&lt;br&gt;&#xA;तस्माज्ज्ञानं पुरस्कृत्य सन्न्यसेदिह बुद्धिमान् ॥&#x9;026c&lt;br&gt;&#xA;सन्न्यासी ज्ञानसंयुक्तः प्राप्नोति परमां गतिम् ।&#x9;027a&lt;br&gt;&#xA;अतीतो द्वन्द्वमभ्येति तमोमृत्युजरातिगः ॥&#x9;027c&lt;br&gt;&#xA;धर्मलक्षणसंयुक्तमुक्तं वो विधिवन्मया ।&#x9;028a&lt;br&gt;&#xA;गुणानां ग्रहणं सम्यग्वक्ष्याम्यहमतः परम् ॥&#x9;028c&lt;br&gt;&#xA;पार्थिवो यस्तु गन्धो वै घ्राणेन हि स गृह्यते ।&#x9;029a&lt;br&gt;&#xA;प्राणस्थश्च तथा वायुर्गन्धज्ञाने विधीयते ॥&#x9;029c&lt;br&gt;&#xA;अपां धातू रसो नित्यं जिह्वया स तु गृह्यते ।&#x9;030a&lt;br&gt;&#xA;जिह्वास्थश्च तथा सोमो रसज्ञाने विधीयते ॥&#x9;030c&lt;br&gt;&#xA;तेजसस्तु गुणो रूपं चक्षुषा तच्च गृह्यते ।&#x9;031a&lt;br&gt;&#xA;चक्षुःस्थश्च तथाऽऽदित्यो रूपज्ञाने विधीयते ॥&#x9;031c&lt;br&gt;&#xA;वायव्यस्तु सदा स्पर्शस्त्वचा प्रज्ञायते च सः ।&#x9;032a&lt;br&gt;&#xA;त्वक्स्थश्चैव सदा वायुः स्पर्सने स विधीयते ॥&#x9;032c&lt;br&gt;&#xA;आकाशस्य गुणो घोषः श्रोत्रेण च स गृह्यते ।&#x9;033a&lt;br&gt;&#xA;श्रोत्रस्थाश्च दिशः सर्वाः शब्दज्ञाने प्रकीर्तिताः ॥&#x9;033c&lt;br&gt;&#xA;मनसश्च गुणश्चिन्ता प्रज्ञया स तु गृह्यते ।&#x9;034a&lt;br&gt;&#xA;हृदिस्थश्चेतनो धातुर्मनोज्ञाने विधीयते ॥&#x9;034c&lt;br&gt;&#xA;बुद्धिरध्यवसायेन ध्यानेन च महांस्तथा ।&#x9;035a&lt;br&gt;&#xA;निश्चित्य ग्रहणाद्व्यक्तमव्यक्तं नात्र संशयः ॥&#x9;035c&lt;br&gt;&#xA;अलिङ्गग्रहणो नित्यः क्षेत्रज्ञो निर्गुणात्मकः ।&#x9;036a&lt;br&gt;&#xA;तस्मादलिङ्गः क्षेत्रज्ञः केवलं ज्ञानलक्षणः ॥&#x9;036c&lt;br&gt;&#xA;अव्यक्तं क्षेत्रमुद्दिष्टं गुणानां प्रभवाऽप्ययम् ।&#x9;037a&lt;br&gt;&#xA;सदा पश्याम्यहं लीनं विजानामि शृणोमि च ॥&#x9;037c&lt;br&gt;&#xA;पुरुषस्तद्विजानीते तस्मात्क्षेत्रज्ञ उच्यते ।&#x9;038a&lt;br&gt;&#xA;गुणवृत्तं तथा कृत्स्नं क्षेत्रज्ञः परिपश्यति ॥&#x9;038c&lt;br&gt;&#xA;आदिमध्यावसानं तत्सृज्यमानमचेतनम् ।&#x9;039a&lt;br&gt;&#xA;न गुणा विदुरात्मानं सृज्यमानाः पुनःपुनः ॥&#x9;039c&lt;br&gt;&#xA;न सत्यं वेद वै कश्चित्क्षेत्रज्ञस्त्वेव विन्दति ।&#x9;040a&lt;br&gt;&#xA;गुणानां गुणभूतानां यत्परं परतो महत् ॥&#x9;040c&lt;br&gt;&#xA;तस्माद्गुणांश्च तत्वं च परित्यज्येह तत्ववित् ।&#x9;041a&lt;br&gt;&#xA;क्षीणदोषो गुणान्हित्वा क्षेत्रज्ञं प्रविशत्यथ ॥&#x9;041c&lt;br&gt;&#xA;निर्द्वन्द्वो निर्नमस्कारो निःस्वधाकार एव च ।&#x9;042a&lt;br&gt;&#xA;अचलश्चानिकेतश्च क्षेत्रज्ञः स परो विधिः ॥ ॥&#x9;042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/044/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/044/</guid>
      <description>&lt;p&gt;अध्यायः 044&lt;/p&gt;&#xA;&lt;p&gt;ब्रह्मणा महर्षीन्प्रति स्वस्वजातिषु श्रेष्ठवस्तु प्रतिपादनपूर्वकं ज्ञानस्याविनाशित्वकथनेन तस्यैव श्रेयःसाधनत्वोक्तिः ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;यदादिमध्यपर्यन्तं ग्रहणोपायमेव च ।&#x9;001a&lt;br&gt;&#xA;नामलक्षणसंयुक्तं सर्वं वक्ष्यामि तत्त्वतः ॥&#x9;001c&lt;br&gt;&#xA;अहः पूर्वं ततो रात्रिर्मासाः शुक्लादयः स्मृताः ।&#x9;002a&lt;br&gt;&#xA;श्रवणादीनि ऋक्षाणि ऋतवः शिशिरादयः ॥&#x9;002c&lt;br&gt;&#xA;भूमिरादिस्तु गन्धानां रसानामाप एव च ।&#x9;003a&lt;br&gt;&#xA;रूपाणामादिरग्निस्तु स्पर्शादिर्वायुरुच्यते ॥&#x9;003c&lt;br&gt;&#xA;शब्दस्याऽऽदिस्तथाऽऽकाशमेष भूतकृतो गुणः ।&#x9;004a&lt;br&gt;&#xA;अतः परं प्रवक्ष्यामि भूतानामादिमुत्तमम् ॥&#x9;004c&lt;br&gt;&#xA;आदित्यो ज्योतिषामादिरग्निर्भूतादिरुच्यते ।&#x9;005a&lt;br&gt;&#xA;सावित्री सर्वविद्यानां देवतानां प्रजापतिः ॥&#x9;005c&lt;br&gt;&#xA;ओङ्कारः सर्ववेदानां वचसां प्राण एव च ।&#x9;006a&lt;br&gt;&#xA;यदस्मिन्नियतं लोके सर्वं सावित्रमुच्यते ॥&#x9;006c&lt;br&gt;&#xA;गायत्री च्छन्दसामादिः प्रजानां सर्ग उच्यते ।&#x9;007a&lt;br&gt;&#xA;गावश्चतुष्पदामादिर्मनुष्याणां द्विजातयः ॥&#x9;007c&lt;br&gt;&#xA;श्येनः पतत्रिणामादिर्यज्ञानां हुतमुत्तमम् ।&#x9;008a&lt;br&gt;&#xA;प्रसर्पिणां तु सर्वेषां ज्येष्ठः सर्पो द्विजोत्तमाः ॥&#x9;008c&lt;br&gt;&#xA;कृतमादिर्युगानां च सर्वेषां नात्र संशयः ।&#x9;009a&lt;br&gt;&#xA;हिरण्यं सर्वरत्नानामोषधीनां यवास्तथा ॥&#x9;009c&lt;br&gt;&#xA;सर्वेषां भक्ष्यभोज्यानामन्नं परममुच्यते ।&#x9;010a&lt;br&gt;&#xA;द्रवाणां चैव सर्वेषां पेयानामाप उत्तमाः ॥&#x9;010c&lt;br&gt;&#xA;स्थावराणां तु भूतानां सर्वेषामविशेषतः ।&#x9;011a&lt;br&gt;&#xA;ब्रह्मक्षेत्रं सदा पुण्यं प्लक्षः प्रवरजः स्मृतः ॥&#x9;011c&lt;br&gt;&#xA;अहं प्रजापतीनां च सर्वेषां नात्र संशयः ।&#x9;012a&lt;br&gt;&#xA;मम विष्णुरचिन्त्यात्मा स्वयम्भूरिति संस्मृतः ॥&#x9;012c&lt;br&gt;&#xA;पर्वतानां महामेरुः सर्वेषामग्रजः स्मृतः ।&#x9;013a&lt;br&gt;&#xA;दिशां च प्रदिशां चोर्ध्वं दिक्पूर्वा प्रथमा तथा ॥&#x9;013c&lt;br&gt;&#xA;तथा त्रिपथगा गङ्गा नदीनामग्रजा स्मृता ।&#x9;014a&lt;br&gt;&#xA;तथा सरोदपाननां सर्वेषां सागरोऽग्रजः ॥&#x9;014c&lt;br&gt;&#xA;देवदानवभूतानां पिशाचोरगरक्षसाम् ।&#x9;015a&lt;br&gt;&#xA;नरकिन्नरयक्षाणां सर्वेषामीश्वरः प्रभुः ॥&#x9;015c&lt;br&gt;&#xA;आदिर्विश्वस्य जगतो विष्णुर्ब्रह्ममयो महान् ।&#x9;016a&lt;br&gt;&#xA;ततः परतरं यस्मात्त्रैलोक्ये नेह विद्यते ॥&#x9;016c&lt;br&gt;&#xA;आश्रमाणां च सर्वेषां गार्हस्थ्यं नात्र संशयः ।&#x9;017a&lt;br&gt;&#xA;लोकानामादिरव्यक्तं सर्वस्यान्तस्तदेव च ॥&#x9;017c&lt;br&gt;&#xA;अहान्यस्तमयान्तानि उदयान्ता च शर्वरी ।&#x9;018a&lt;br&gt;&#xA;सुखस्यान्तं सदा दुःखं दुःखस्यान्तं सदा सुखम् ॥&#x9;018c&lt;br&gt;&#xA;सर्वे क्षयान्ता निचयाः पतनान्ताः समुच्छ्रयाः ।&#x9;019a&lt;br&gt;&#xA;संयोगाश्च वियोगान्ता मरणान्तं च जीवितम् ॥&#x9;019c&lt;br&gt;&#xA;सर्वं कृतं विनाशान्तं जातस्य मरणं ध्रुवम् ।&#x9;020a&lt;br&gt;&#xA;अशाश्वतं हि लोकेऽस्मिन्सदा स्थावरजङ्गमम् ॥&#x9;020c&lt;br&gt;&#xA;इष्टं दत्तं तपोऽधीतं व्रतानि नियमाश्च ये ।&#x9;021a&lt;br&gt;&#xA;सर्वमेतद्विनाशान्तं ज्ञानस्यान्तो न विद्यते ॥&#x9;021c&lt;br&gt;&#xA;तस्माज्ज्ञानेन शुद्धेन प्रशान्तात्मा जितेन्द्रियः ।&#x9;022a&lt;br&gt;&#xA;निर्ममो निरहङ्कारो मुच्यते सर्वपाप्मभिः ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/045/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/045/</guid>
      <description>&lt;p&gt;अध्यायः 045&lt;/p&gt;&#xA;&lt;p&gt;ब्रह्मणा महर्षीन्प्रति शरीरस्य कालचक्रवत्सर्वनाशकत्वोक्तिपूर्वकं गृहस्थधर्मानुष्ठानस्य श्रेयःसाधनत्वोक्तिः ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;बुद्धिसारं मनस्तम्भमिन्द्रियग्रामबन्धनम् ।&#x9;001a&lt;br&gt;&#xA;महाभूतारविष्कम्भं निमेषपरिवेष्टनम् ॥&#x9;001c&lt;br&gt;&#xA;जराशोकसमाविष्टं व्याधिव्यसनसञ्चरम् ।&#x9;002a&lt;br&gt;&#xA;देशकालविचारीदं श्रमव्यायामनिःस्वनम् ॥&#x9;002c&lt;br&gt;&#xA;अहोरात्रपरिक्षेपं शीतोष्णपरिमण्डलम् ।&#x9;003a&lt;br&gt;&#xA;सुखदुःखान्तसंश्लेषं क्षुत्पिपासावकीलकम् ॥&#x9;003c&lt;br&gt;&#xA;छायातपविलेखं च निमेषोन्मेषविह्वलम् ।&#x9;004a&lt;br&gt;&#xA;शोकमोहजराकीर्णं वर्तमानमचेतनम् ॥&#x9;004c&lt;br&gt;&#xA;मासार्धमासगुणितं विषमं लोकसञ्चरम् ।&#x9;005a&lt;br&gt;&#xA;तमोनिचयपङ्कं च रजोवेगप्रवर्तकम् ॥&#x9;005c&lt;br&gt;&#xA;सत्त्वालङ्कारदीप्तं च गुणसङ्घातमण्डलम् ।&#x9;006a&lt;br&gt;&#xA;विरतिग्रहणाभीकं शोकसंहारवर्तनम् ॥&#x9;006c&lt;br&gt;&#xA;क्रियाकारणसंयुक्तं रागविस्तारमायतम् ।&#x9;007a&lt;br&gt;&#xA;लोभेप्सापरिविक्षोभं विविक्तज्ञानसम्भवम् ॥&#x9;007c&lt;br&gt;&#xA;भयमोहपरीवारं भूतसम्मोहकारकम् ।&#x9;008a&lt;br&gt;&#xA;आनन्दप्रीतिचारं च कामक्रोधपरिग्रहम् ॥&#x9;008c&lt;br&gt;&#xA;महदादिविशेषान्तमव्यक्तं प्रभवाप्ययम् ।&#x9;009a&lt;br&gt;&#xA;मनोजवनमश्रान्तं कालचक्रं प्रवर्तते ॥&#x9;009c&lt;br&gt;&#xA;एतद्द्वन्द्वसमायुक्तं कालचक्रमचेतनम् ।&#x9;010a&lt;br&gt;&#xA;विसृजेत्सङ्क्षिपेच्चापि बोधयेत्स्वापयेज्जगम् ॥&#x9;010c&lt;br&gt;&#xA;कालचक्रप्रवृत्तिं च निवृत्तिं चैव तत्त्वतः ।&#x9;011a&lt;br&gt;&#xA;यस्तु वेद नरो नित्यं न स भूतेषु मुह्यति ॥&#x9;011c&lt;br&gt;&#xA;विमुक्तः सर्वसङ्क्लेशैः सर्वद्वन्द्वातिगो मुनिः ।&#x9;012a&lt;br&gt;&#xA;विमुक्तः सर्वपापेभ्यः प्राप्नोति परमां गतिम् ॥&#x9;012c&lt;br&gt;&#xA;गृहस्थो ब्रह्मचारी च वानप्रस्थोऽथ भिक्षुकः ।&#x9;013a&lt;br&gt;&#xA;चत्वार आश्रमाः प्रोक्ताः सर्वे गार्हस्थ्यमूलकाः ॥&#x9;013c&lt;br&gt;&#xA;यः कश्चिदिह लोकेऽस्मिन्नाश्रमः परिकीर्तितः ।&#x9;014a&lt;br&gt;&#xA;तस्यान्तगमनं श्रेयः कीर्तिरेषा सनातनी ॥&#x9;014c&lt;br&gt;&#xA;संस्कारैः संस्कृतः पूर्वं यथावच्चरितव्रतः ।&#x9;015a&lt;br&gt;&#xA;जातौ गुणविशिष्टायां समावर्तेत वेदवित् ॥&#x9;015c&lt;br&gt;&#xA;स्वदारनिरतो नित्यं शिष्टाचारो जितेन्द्रियः ।&#x9;016a&lt;br&gt;&#xA;पञ्चभिश्च महायज्ञैः श्रद्दधानो यजेदिह ॥&#x9;016c&lt;br&gt;&#xA;देवतातिथिशिष्टाशी निरतो वेदकर्मसु ।&#x9;017a&lt;br&gt;&#xA;इज्याप्रदानयुक्तश्च यथाशक्ति यथाविधि ॥&#x9;017c&lt;br&gt;&#xA;न पाणिपादचपलो न नेत्रचपलो मुनिः ।&#x9;018a&lt;br&gt;&#xA;न च वागङ्गचपल इति शिष्टस्य गोचरः ॥&#x9;018c&lt;br&gt;&#xA;नित्यं यज्ञोपवीती स्याच्छुक्लवासाः शुचिव्रतः ।&#x9;019a&lt;br&gt;&#xA;नियतो यमदानाभ्यां सदा शिष्टैश्च संविशेत् ॥&#x9;019c&lt;br&gt;&#xA;जितशिश्नोदरो मैत्रः शिष्टाचारसमन्वितः ।&#x9;020a&lt;br&gt;&#xA;वैणवीं धारयेद्यष्टिं सोदकं च कमण्डलुम् ॥&#x9;020c&lt;br&gt;&#xA;&#39;त्रीणि धारयते नित्यं कमण्डलुमतन्द्रितः ।&#x9;021a&lt;br&gt;&#xA;एकमाचमनार्थाय एकं वै पादधावनम् ।&#x9;021c&lt;br&gt;&#xA;एकं शौचविधानार्थमित्येतत्त्रितयं तथा ॥&#39;&#x9;021e&lt;br&gt;&#xA;अधीत्याध्यापनं कुर्यात्तथा यजनयाजने ।&#x9;022a&lt;br&gt;&#xA;दानं प्रतिग्रहं वाऽपि षड्गुणां वृत्तिमाचरेत् ॥&#x9;022c&lt;br&gt;&#xA;त्रीणि कर्माणि जानीत ब्राह्मणानां तु जीविकाः ।&#x9;023a&lt;br&gt;&#xA;याजनाध्यापने चोभे शुद्धाच्चापि प्रतिग्रहः ॥&#x9;023c&lt;br&gt;&#xA;अथ शेषाणि चान्यानि त्रीणि कर्माणि यानि तु ।&#x9;024a&lt;br&gt;&#xA;दानमध्ययनं यज्ञो धर्मयुक्तानि तानि तु ॥&#x9;024c&lt;br&gt;&#xA;तेष्वप्रमादं कुर्वीत त्रिषु कर्मसु धर्मवित् ।&#x9;025a&lt;br&gt;&#xA;दान्तो मैत्रः क्षमायुक्तः सर्वभूतसमो मुनिः ॥&#x9;025c&lt;br&gt;&#xA;सर्वमेतद्यथाशक्ति विप्रो निर्वर्तयञ्शुचिः ।&#x9;026a&lt;br&gt;&#xA;एवं युक्तो जयेत्स्वर्गं गृहस्थः संशितव्रतः ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/046/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/046/</guid>
      <description>&lt;p&gt;अध्यायः 046&lt;/p&gt;&#xA;&lt;p&gt;ब्रह्मणा महर्षीन्प्रति ब्रह्मचारिवनस्थधर्मनिरूपणपूर्वकं तदनुष्ठानस्य श्रेयःसाधनत्वोक्तिः ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;एवमेतेन मार्गेण पूर्वोक्तेन यथाविधि ।&#x9;001a&lt;br&gt;&#xA;अधीतवान्यथाशक्ति तथैव ब्रह्मचर्यवान् ॥&#x9;001c&lt;br&gt;&#xA;स्वधर्मनिरतो विद्वान्सर्वेन्द्रिययतो मुनिः ।&#x9;002a&lt;br&gt;&#xA;गुरोः प्रियहिते युक्तः सत्यधर्मपरः शुचिः ॥&#x9;002c&lt;br&gt;&#xA;गुरुणा समनुज्ञातो भुञ्जीतान्नमकुत्सयन् ।&#x9;003a&lt;br&gt;&#xA;हविष्यभैक्ष्यभुक् चापि स्थानासनविहारवान् ॥&#x9;003c&lt;br&gt;&#xA;द्विकालमग्निं जुह्वानः शुचिर्भूत्वा समाहितः ।&#x9;004a&lt;br&gt;&#xA;धारयीत सदा दण्डं बैल्वं पालाशमेव वा ॥&#x9;004c&lt;br&gt;&#xA;क्षौमं कार्पासिकं वाऽपि मृगाजिनमथापि वा ।&#x9;005a&lt;br&gt;&#xA;सर्वं काषायरक्तं वा वासो वाऽपि द्विजस्य ह ॥&#x9;005c&lt;br&gt;&#xA;मेखला च भवेन्मौञ्जी जटी नित्योदकस्तथा ।&#x9;006a&lt;br&gt;&#xA;यज्ञोपवीती स्वाध्यायी अलुप्तनियतव्रतः ॥&#x9;006c&lt;br&gt;&#xA;पूताभिश्च तथैवाद्भिः सदा दैवततर्पणम् ।&#x9;007a&lt;br&gt;&#xA;भावेन नियतः कुर्वन्ब्रह्मचारी प्रशस्यते ॥&#x9;007c&lt;br&gt;&#xA;एवं युक्तो जयेत्स्वर्गमूर्ध्वरेताः समाहितः ।&#x9;008a&lt;br&gt;&#xA;न संसरति जातीषु परमं स्थानमाश्रितः ॥&#x9;008c&lt;br&gt;&#xA;संस्कृतः सर्वसंस्कारैस्तथैव ब्रह्मचर्यवान् ।&#x9;009a&lt;br&gt;&#xA;ग्रामान्निष्क्रम्य चारण्ये मुनिः प्रव्रजितो वसेत् ॥&#x9;009c&lt;br&gt;&#xA;चर्मवल्कलसंवासी सायं प्रातरुपस्पृशेत् ।&#x9;010a&lt;br&gt;&#xA;अरण्यगोचरो नित्यं न ग्रामं प्रविशेत्पुनः ॥&#x9;010c&lt;br&gt;&#xA;अर्चयन्नतिथीन्काले दद्याच्चापि प्रतिश्रयम् ।&#x9;011a&lt;br&gt;&#xA;फलपत्रावरैर्मूलैः श्यामाकेन च वर्तयन् ॥&#x9;011c&lt;br&gt;&#xA;स नित्यमुदकं वायुं सर्वं वानेयमाश्रयेत् ।&#x9;012a&lt;br&gt;&#xA;प्राश्नीयादानुपूर्व्येण यथादीक्षमतन्द्रितः ॥&#x9;012c&lt;br&gt;&#xA;समूलफलशाकाद्यैरर्चेदतिथिमागतम् ।&#x9;013a&lt;br&gt;&#xA;यद्भक्षः स्यात्ततो दद्याद्भिक्षां नित्यमतन्द्रितः ॥&#x9;013c&lt;br&gt;&#xA;देवतातिथिपूर्वं च सदा प्राश्नीत वाग्यतः ।&#x9;014a&lt;br&gt;&#xA;अस्कन्दितमनाश्चैव लघ्वाशी देवताश्रयः ॥&#x9;014c&lt;br&gt;&#xA;दान्तो मैत्रः क्षमायुक्तः केशाञ्श्मश्रु च धारयन् ।&#x9;015a&lt;br&gt;&#xA;जुह्वन्स्वाध्यायशीलश्च सत्यधर्मपरायणः ॥&#x9;015c&lt;br&gt;&#xA;न्यस्तदेहः सदा दक्षो वननित्यः समाहितः ।&#x9;016a&lt;br&gt;&#xA;एवं युक्तो जयेत्स्वर्गं वानप्रस्थो जितेन्द्रियः ॥&#x9;016c&lt;br&gt;&#xA;गृहस्थो ब्रह्मचारी च वानप्रस्थोऽथवा पुनः ।&#x9;017a&lt;br&gt;&#xA;य इच्छेन्मोक्षमास्थातुमुत्तमां वृत्तिमाश्रयेत् ॥&#x9;017c&lt;br&gt;&#xA;अभयं सर्वभूतेभ्यो दत्त्वा नैष्कर्म्यमाचरेत् ।&#x9;018a&lt;br&gt;&#xA;सर्वभूतहितो मैत्रः सर्वेन्द्रिययतो मुनिः ॥&#x9;018c&lt;br&gt;&#xA;अयाचितमसङ्क्लृप्तमुपपन्नं यदृच्छया ।&#x9;019a&lt;br&gt;&#xA;कृत्वा प्राह्णे चरेद्भैक्ष्यं विधूमे भुक्तवज्जने ॥&#x9;019c&lt;br&gt;&#xA;वृत्ते शरावसम्पाते भैक्ष्यं लिप्सेत मोक्षवित् ।&#x9;020a&lt;br&gt;&#xA;लाभेन च न हृष्येत नालाभे विमना भवेत् ।&#x9;020c&lt;br&gt;&#xA;न चातिभिक्षां भिक्षेत केवलं प्राणयात्रिकः ॥&#x9;020e&lt;br&gt;&#xA;यात्रार्थी कालमाकाङ्क्षंश्चरेद्भैक्ष्यं समाहितः ।&#x9;021a&lt;br&gt;&#xA;लाभं साधारणं नेच्छेन्न भुञ्जीताभिपूजितः ॥&#x9;021c&lt;br&gt;&#xA;अभिपूजितलाभाद्धि विजुगुप्सेत भिक्षुकः ।&#x9;022a&lt;br&gt;&#xA;भुक्तान्यन्नानि तिक्तानि कषायकटुकानि च ॥&#x9;022c&lt;br&gt;&#xA;नास्वादयीत भुञ्जानो रसांश्च मधुरांस्तथा ।&#x9;023a&lt;br&gt;&#xA;यात्रामात्रं च भुञ्जीत केवलं प्राणधारणम् ॥&#x9;023c&lt;br&gt;&#xA;असंरोधेन भूतानां वृत्तिं लिप्सेत मोक्षवित् ।&#x9;024a&lt;br&gt;&#xA;न चान्यमन्नं लिप्सेत भिक्षमाणः कथञ्चन ॥&#x9;024c&lt;br&gt;&#xA;न सन्निकाशयेद्धर्मं विविक्ते चारजाश्चरेत् ।&#x9;025a&lt;br&gt;&#xA;शून्यागारमण्यं वा वृक्षमूलं नदीं तथा ॥&#x9;025c&lt;br&gt;&#xA;प्रतिश्रयार्थं सेवेत पार्वतीं वा पुनर्गुहाम् ।&#x9;026a&lt;br&gt;&#xA;ग्रामैकरात्रिको ग्रीष्मे वर्षास्वेकत्र वा वसेत् ॥&#x9;026c&lt;br&gt;&#xA;अध्वा सूर्येण निर्दिष्टः कीटवच्च चरेन्महीम् ।&#x9;027a&lt;br&gt;&#xA;दयार्थं चैव भूतानां समीक्ष्य पृथिवीं चरेत् ॥&#x9;027c&lt;br&gt;&#xA;सञ्चयांश्च न कुर्वीत स्नेहवासं च वर्जयेत् ।&#x9;028a&lt;br&gt;&#xA;पूताभिरद्भिर्नित्यं वै कार्यं कुर्वीत मोक्षवित् ॥&#x9;028c&lt;br&gt;&#xA;उपस्पृशेदुद्धृताभिरद्भिश्च पुरुषः सदा ।&#x9;029a&lt;br&gt;&#xA;अहिंसा ब्रह्मचर्यं च सत्यमार्जवमेव च ॥&#x9;029c&lt;br&gt;&#xA;अक्रोधश्चानसूया च दमो नित्यमपैशुनम् ।&#x9;030a&lt;br&gt;&#xA;अष्टस्वेतेषु युक्तः स्याद्व्रतेषु नियतेन्द्रियः ॥&#x9;030c&lt;br&gt;&#xA;अपापमशठं वृत्तमजिह्मं नित्यमाचरेत् ।&#x9;031a&lt;br&gt;&#xA;जोषयेत सदा भोज्यं ग्रासमागतमस्पृहः ॥&#x9;031c&lt;br&gt;&#xA;यात्रामात्रं च भुञ्जीत केवलं प्राणयात्रिकम् ।&#x9;032a&lt;br&gt;&#xA;धर्मलब्धमथाश्नीयान्न काममनुवर्तयेत् ॥&#x9;032c&lt;br&gt;&#xA;ग्रासादाच्छादनादन्यन्न गृह्णीयात्कथञ्चन ।&#x9;033a&lt;br&gt;&#xA;यावदाहारयेत्तावत्प्रतिगृह्णीत नाधिकम् ॥&#x9;033c&lt;br&gt;&#xA;परेभ्यो न प्रतिग्राह्यं न च देयं कदाचन ।&#x9;034a&lt;br&gt;&#xA;दैन्यभावाच्च भूतानां संविभज्य सदा बुधः ॥&#x9;034c&lt;br&gt;&#xA;नाददीत परस्वानि न गृह्णीयान्न याचयेत् ।&#x9;035a&lt;br&gt;&#xA;न किञ्चिद्विषयं भुक्त्वा स्पृहयेत्तस्य वै पुनः ॥&#x9;035c&lt;br&gt;&#xA;मृदमापस्तथाऽन्नानि पत्रपुष्पफलानि च ।&#x9;036a&lt;br&gt;&#xA;असंवृतानि गृह्णीयात्प्रवृत्तानि च कार्यवान् ॥&#x9;036c&lt;br&gt;&#xA;न शिल्पजीविकां जीवेद्द्विरन्नं नोत कामयेत् ।&#x9;037a&lt;br&gt;&#xA;न द्वेष्टा नोपदेष्टा च भवेच्च निरुपस्कृतः ॥&#x9;037c&lt;br&gt;&#xA;श्रद्धापूतानि भुञ्जीत निमित्तानि च वर्जयेत् ।&#x9;038a&lt;br&gt;&#xA;मुधावृत्तिरसक्तश्च सर्वभूतैरसन्धितः ॥&#x9;038c&lt;br&gt;&#xA;आशीर्युक्तानि सर्वाणि हिंसायुक्तानि यानि च ।&#x9;039a&lt;br&gt;&#xA;लोकसङ्ग्रहधर्मं च नैव कुर्यान्न कारयेत् ॥&#x9;039c&lt;br&gt;&#xA;सर्वभावानतिक्रम्य लघुमात्रः परिव्रजेत् ।&#x9;040a&lt;br&gt;&#xA;समः सर्वेषु भूतेषु स्थावरेषु चरेषु च ॥&#x9;040c&lt;br&gt;&#xA;परं नोद्वेजयेत्कञ्चिन्न च कस्यचिदुद्विजेत् ।&#x9;041a&lt;br&gt;&#xA;विश्वास्यः सर्वभूतानामग्र्यो मोक्षविदुच्यते ॥&#x9;041c&lt;br&gt;&#xA;अनागतं च न ध्यायेन्नातीतमनुचिन्तयेत् ।&#x9;042a&lt;br&gt;&#xA;वर्तमानमुपेक्षेत कालाकाङ्क्षी समाहितः ॥&#x9;042c&lt;br&gt;&#xA;न चक्षुषा न मनसा न वाचा दूषयेत्क्वचित् ।&#x9;043a&lt;br&gt;&#xA;न प्रत्यक्षं परोक्षं वा किञ्चिद्दुष्टं समाचरेत् ॥&#x9;043c&lt;br&gt;&#xA;इन्द्रियाण्युपसंहृत्य कूर्मोऽङ्गानीव सर्वशः ।&#x9;044a&lt;br&gt;&#xA;क्षीणेन्द्रियमनोबुद्धिर्निरीहः सर्वतत्त्ववित् ॥&#x9;044c&lt;br&gt;&#xA;निर्द्वन्द्वो निर्नमस्कारो निःस्वाहाकार एव च ।&#x9;045a&lt;br&gt;&#xA;निर्ममो निरहङ्कारो निर्योगक्षेम आत्मवान् ॥&#x9;045c&lt;br&gt;&#xA;निराशीर्निर्गुणः शान्तो निरासक्तो निराश्रयः ।&#x9;046a&lt;br&gt;&#xA;आत्मसङ्गी च तत्त्वज्ञो मुच्यते नात्र संशयः ॥&#x9;046c&lt;br&gt;&#xA;अपादपाणिपृष्ठं तदशिरस्कमनूदरम् ।&#x9;047a&lt;br&gt;&#xA;अभिन्नगुणकर्माणं केवलं विमलं स्थिरम् ॥&#x9;047c&lt;br&gt;&#xA;अगन्धमरसस्पर्शमरूपाशब्दमेव च ।&#x9;048a&lt;br&gt;&#xA;अनुगम्यमनासक्तममांसमपि चैव यत् ॥&#x9;048c&lt;br&gt;&#xA;निश्चिन्तमव्ययं दिव्यं गृहस्थमपि सर्वदा ।&#x9;049a&lt;br&gt;&#xA;सर्वभूतस्थमात्मानं ये पश्यन्ति न ते मृताः ॥&#x9;049c&lt;br&gt;&#xA;न तत्र क्रमते बुद्धिर्नेन्द्रियाणि न देवताः ।&#x9;050a&lt;br&gt;&#xA;वेदा यज्ञाश्च लोकाश्च न तपो न व्रतानि च ॥&#x9;050c&lt;br&gt;&#xA;यत्र ज्ञानवतां प्राप्तिरलिङ्गग्रहणा स्मृता ।&#x9;051a&lt;br&gt;&#xA;तस्मादलिङ्गधर्मज्ञो धर्मतत्त्वमुपाचरेत् ॥&#x9;051c&lt;br&gt;&#xA;गूढधर्माश्रितो विद्वान्विज्ञानचरितं चरेत् ।&#x9;052a&lt;br&gt;&#xA;अमूढो मूढरूपेण चरेद्धर्ममदूषयन् ॥&#x9;052c&lt;br&gt;&#xA;यथैनमवमन्येरन्परे सततमेव हि ।&#x9;053a&lt;br&gt;&#xA;तथावृत्तश्चरेच्छान्तः सतां धर्मानकुत्सयन् ॥&#x9;053c&lt;br&gt;&#xA;य एवं वृत्तसम्पन्नः स मुनिः श्रेष्ठ उच्यते ।&#x9;054a&lt;br&gt;&#xA;इन्द्रियाणीन्द्रियार्थांश्च महाभूतानि पञ्च च ॥&#x9;054c&lt;br&gt;&#xA;मनो बुद्धिरहङ्कारमव्यक्तं पुरुषं तथा ।&#x9;055a&lt;br&gt;&#xA;एतत्सर्वं प्रसङ्ख्याय यथावत्तत्त्वनिश्चयात् ॥&#x9;055c&lt;br&gt;&#xA;ततः स्वर्गमवाप्नोति विमुक्तः सर्वबन्धनैः ।&#x9;056a&lt;br&gt;&#xA;एतावदन्तवेलायां परिसङ्ख्याय तत्त्ववित् ॥&#x9;056c&lt;br&gt;&#xA;ध्यायेदेकान्तमास्थाय मुच्यतेऽथ निराश्रयः ।&#x9;057a&lt;br&gt;&#xA;निर्मुक्तः सर्वसङ्गेभ्यो वायुराकाशगो यथा ॥&#x9;057c&lt;br&gt;&#xA;क्षीणकोशो निरातङ्कस्तथेदं प्राप्नुयात्परम् ॥ ॥&#x9;058ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/047/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/047/</guid>
      <description>&lt;p&gt;अध्यायः 047&lt;/p&gt;&#xA;&lt;p&gt;ब्रह्मणा महर्षीन्प्रति सन्न्यासज्ञानतपसां परमपुरुषार्थसाधनत्वोक्तिः ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;सन्न्यासं तप इत्याहुर्वृद्धा निश्चितवादिनः ।&#x9;001a&lt;br&gt;&#xA;ब्राह्मणा ब्रह्मयोनिस्था ज्ञानं ब्रह्म परं विदुः ॥&#x9;001c&lt;br&gt;&#xA;अतिदूरात्मकं ब्रह्म वेदविद्याव्यपाश्रयम् ।&#x9;002a&lt;br&gt;&#xA;निर्द्वन्द्वं निर्गुणं नित्यमचिन्त्यगुणमुत्तमम् ॥&#x9;002c&lt;br&gt;&#xA;ज्ञानेन तपसा चैव धीराः पश्यन्ति तत्परम् ।&#x9;003a&lt;br&gt;&#xA;निर्णिक्तमनसः पूता व्युत्क्रान्तरजसोऽमलाः ॥&#x9;003c&lt;br&gt;&#xA;तपसा क्षेममध्वानं गच्छन्ति परमेश्वरम् ।&#x9;004a&lt;br&gt;&#xA;सन्न्यासनिरता नित्यं ये च ब्रह्मविदो जनाः ॥&#x9;004c&lt;br&gt;&#xA;तपः प्रदीप इत्याहुराचारो धर्मसाधकः ।&#x9;005a&lt;br&gt;&#xA;ज्ञानं वै परमं विद्यात्सन्न्यासं तप उत्तमम् ॥&#x9;005c&lt;br&gt;&#xA;यस्तु वेद निराबाधं ज्ञानं तत्त्वविनिश्चयात् ।&#x9;006a&lt;br&gt;&#xA;सर्वभूतस्थमात्मानं स सर्वविदिहोच्यते ॥&#x9;006c&lt;br&gt;&#xA;यो विद्वान्सहवासं च विवासं चैव पश्यति ।&#x9;007a&lt;br&gt;&#xA;तथैवैकत्वनानात्वे स दुःखात्प्रतिमुच्यते ॥&#x9;007c&lt;br&gt;&#xA;यो न कामयते किञ्चिन्न किञ्चिदवमन्यते ।&#x9;008a&lt;br&gt;&#xA;इह लोकस्थ एवैष ब्रह्मभूयाय कल्पते ॥&#x9;008c&lt;br&gt;&#xA;प्रधानगुणतत्त्वज्ञः सर्वभूतविधानवित् ।&#x9;009a&lt;br&gt;&#xA;निर्ममो निरहङ्कारो मुच्यते नात्र संशयः ॥&#x9;009c&lt;br&gt;&#xA;निर्द्वन्द्वो निर्नमस्कारो निःस्वधाकार एव च ।&#x9;010a&lt;br&gt;&#xA;निर्गुणं नित्यमद्वन्द्वं प्रशमेनैव गच्छति ॥&#x9;010c&lt;br&gt;&#xA;हित्वा गुणमयं सर्वं कर्म जन्तुः शुभाशुभम् ।&#x9;011a&lt;br&gt;&#xA;उभे सत्यानृते हित्वा मुच्यते नात्र संशयः ॥&#x9;011c&lt;br&gt;&#xA;अव्यक्तबीजप्रभवो बुद्धिस्कन्धमयो महान् ।&#x9;012a&lt;br&gt;&#xA;महाहङ्कारविटप इन्द्रियान्तरकोटरः ॥&#x9;012c&lt;br&gt;&#xA;महाभूतविशाखश्च विशेषप्रतिशाखवान् ।&#x9;013a&lt;br&gt;&#xA;सदापत्रः सदापुष्पः शुभाशुभफलोदयः ॥&#x9;013c&lt;br&gt;&#xA;आजीव्यः सर्वभूतानां ब्रह्मवृक्षः सनातनः ।&#x9;014a&lt;br&gt;&#xA;एनं छित्त्वा च भित्त्वा च तत्त्वज्ञानासिना बुधः ॥&#x9;014c&lt;br&gt;&#xA;हित्वा सङ्गमयान्पाशान्मृत्युजन्मजरोदयान् ।&#x9;015a&lt;br&gt;&#xA;निर्ममो निरहङ्कारो मुच्यते नात्र संशयः ॥&#x9;015c&lt;br&gt;&#xA;द्वाविमौ पक्षिणौ नित्यौ सङ्क्षेपौ चाप्यचेतनौ ।&#x9;016a&lt;br&gt;&#xA;एताभ्यां तु परो योन्यश्चेतनावान्स उच्यते ॥&#x9;016c&lt;br&gt;&#xA;अचेतनः सत्वसङ्ख्याविमुक्तः सत्त्वात्परं चेतयतेऽन्तरात्मा ।&#x9;017a&lt;br&gt;&#xA;स क्षेत्रवित्सर्वसङ्ख्यातबुद्धिर्गुणातिगो मुच्यते सर्वपापैः ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/048/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/048/</guid>
      <description>&lt;p&gt;अध्यायः 048&lt;/p&gt;&#xA;&lt;p&gt;ब्रह्मणा महर्षीन्प्रति योगिनां चातुर्विध्यादिकथनपूर्वकं मुमुक्षुवेद्यनानार्थकथनम् ॥ 1 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;केचिद्ब्रह्ममयं वृक्षं केचिद्ब्रह्ममयं वनम् ।&#x9;001a&lt;br&gt;&#xA;केचित्परममव्यक्तं केचित्परमनामयम् ।&#x9;001c&lt;br&gt;&#xA;मन्यन्ते सर्वमप्येतदव्यक्तप्रभवाव्ययम् ॥&#x9;001e&lt;br&gt;&#xA;उच्छ्वासमात्रमपि चेद्योऽन्तकाले समो भवेत् ।&#x9;002a&lt;br&gt;&#xA;आत्मानमुपसङ्गम्य सोऽमृतत्वाय कल्पते ॥&#x9;002c&lt;br&gt;&#xA;निमेषमात्रमपि चेत्संयम्याऽऽत्मानमात्मनि ।&#x9;003a&lt;br&gt;&#xA;गच्छत्यात्मप्रसादेन विदुषां प्राप्तिमव्ययाम् ॥&#x9;003c&lt;br&gt;&#xA;प्राणायामैरथ प्राणान्संयम्य स पुनःपुनः ।&#x9;004a&lt;br&gt;&#xA;दशद्वादशभिर्वापि चतुर्विंशात्समन्ततः ॥&#x9;004c&lt;br&gt;&#xA;एवं पूर्वं प्रसन्नात्मा लभते यद्यदिच्छति ।&#x9;005a&lt;br&gt;&#xA;अव्यक्तात्सत्वमुद्रिक्तममृतत्वाय कल्पते ॥&#x9;005c&lt;br&gt;&#xA;सत्वात्परतरं नान्यत्प्रशंसन्तीह तद्विदः ।&#x9;006a&lt;br&gt;&#xA;अनुमानाद्विजानीमः पुरुषं सत्वसंश्रयम् ।&#x9;006c&lt;br&gt;&#xA;न शक्यमन्यथा गन्तुं पुरुषं द्विजसत्तमाः ॥&#x9;006e&lt;br&gt;&#xA;क्षमा धृतिरहिंसा च समता सत्यमार्जवम् ।&#x9;007a&lt;br&gt;&#xA;ज्ञानं त्यागोऽथ सन्न्यासः सात्विकं वृत्तमिष्यते ॥&#x9;007c&lt;br&gt;&#xA;एतेनैवानुमानेन मन्यन्ते वै मनीषिणः ।&#x9;008a&lt;br&gt;&#xA;सत्वं च पुरुषश्चैव तत्र नास्ति विचारणा ॥&#x9;008c&lt;br&gt;&#xA;आहुरेके च विद्वांसो ये ज्ञाने सुप्रतिष्ठिताः ।&#x9;009a&lt;br&gt;&#xA;क्षेत्रज्ञसत्वयोरैक्यमित्येतन्नोपपद्यते ॥&#x9;009c&lt;br&gt;&#xA;पृथग्भूतस्तथा नित्यमित्येतदविचारितम् ।&#x9;010a&lt;br&gt;&#xA;पृथग्भावश्च विज्ञेयः सहजश्चापि तत्त्वतः ॥&#x9;010c&lt;br&gt;&#xA;तथैवैकत्वनानात्वमिष्यते विदुषां नयः ।&#x9;011a&lt;br&gt;&#xA;मशकोदुम्बरे चैक्यं पृथक्त्वमपि दृश्यते ॥&#x9;011c&lt;br&gt;&#xA;मत्स्यो यथाऽन्यः स्यादप्सु सम्प्रयोगस्तथा तयोः ।&#x9;012a&lt;br&gt;&#xA;सम्बन्धस्तोयबिन्दूनां पर्णैः कोकनदस्य च ॥&#x9;012c&lt;br&gt;&#xA;गुरुरुवाच ।&#x9;013&lt;br&gt;&#xA;इत्युक्तवन्तस्ते विप्रास्तदा लोकपितामहम् ।&#x9;013a&lt;br&gt;&#xA;पुनः संशयमापन्नाः पप्रच्छुर्मुनिसत्तमाः ॥ ॥&#x9;013c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/049/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/049/</guid>
      <description>&lt;p&gt;अध्यायः 049&lt;/p&gt;&#xA;&lt;p&gt;महर्षिभिर्ब्रह्मणम्प्रति धर्मविषये नानाविधवादिविप्रतिपत्तिप्रदर्शनपूर्वकं तत्प्रयुक्तस्वीयसंशयनिवर्तनप्रार्थना ॥ 1 ॥&lt;/p&gt;&#xA;&lt;p&gt;ऋषय ऊचुः ।&#x9;001&lt;br&gt;&#xA;को वा स्विदिह धर्माणामनुष्ठेयतमो मतः ।&#x9;001a&lt;br&gt;&#xA;व्याहतामिव पश्यामो धर्मस्य विविधां गतिम् ॥&#x9;001c&lt;br&gt;&#xA;ऊर्ध्वं देहाद्वदन्त्येके नैतदस्तीति चापरे ।&#x9;002a&lt;br&gt;&#xA;केचित्संशयितं सर्वं निःसंशयमथापरे ॥&#x9;002c&lt;br&gt;&#xA;अनित्यं नित्यमित्येके नास्त्यस्तीत्यपि चापरे ।&#x9;003a&lt;br&gt;&#xA;त्रिधेत्येके द्विधेत्येके व्याकीर्णमिति चापरे ॥&#x9;003c&lt;br&gt;&#xA;मन्यन्ते ब्राह्मणा एव ब्रह्मज्ञास्तत्त्वदर्शिनः ।&#x9;004a&lt;br&gt;&#xA;एकमेके पृथक्चान्ये बहुत्वमिति चापरे ॥&#x9;004c&lt;br&gt;&#xA;देशकालावुभौ केचिन्नैतदस्तीति चापरे ।&#x9;005a&lt;br&gt;&#xA;जटाजिनधराश्चान्ये मुण्डाः केचिदसंवृताः ॥&#x9;005c&lt;br&gt;&#xA;अस्नानं केचिदिच्छन्ति स्नानमप्यपरे जनाः ।&#x9;006a&lt;br&gt;&#xA;मन्यन्ते ब्राह्मणा देवा ब्रह्मज्ञास्तत्त्वदर्शिनः ॥&#x9;006c&lt;br&gt;&#xA;आहारं केचिदिच्छन्ति केचिच्चानशने रताः ।&#x9;007a&lt;br&gt;&#xA;कर्म केचित्प्रशंसन्ति प्रशान्तिं चापरे जनाः ॥&#x9;007c&lt;br&gt;&#xA;केचिन्मोक्षं प्रशंसन्ति केचिद्भोगान्पृथग्विधान् ।&#x9;008a&lt;br&gt;&#xA;धनानि केचिदिच्छन्ति निर्धनत्वमथापरे ।&#x9;008c&lt;br&gt;&#xA;उपास्य साधनं त्वेके नैतदस्तीति चापरे ॥&#x9;008e&lt;br&gt;&#xA;अहिंसानिरताश्चान्ये केचिद्धिंसापरायणाः ।&#x9;009a&lt;br&gt;&#xA;पुण्येन यशसा चान्ये नैतदस्तीति चापरे ॥&#x9;009c&lt;br&gt;&#xA;सद्भावनिरताश्चान्ये केचित्संशयिते स्थिताः ।&#x9;010a&lt;br&gt;&#xA;दुःखादन्ये सुखादन्ये ध्यानमित्यपरे जनाः ॥&#x9;010c&lt;br&gt;&#xA;यज्ञ इत्यपरे विप्राः प्रदानमिति चापरे ।&#x9;011a&lt;br&gt;&#xA;तपस्त्वन्ये प्रशंसन्ति स्वाध्यायमपरे जनाः ॥&#x9;011c&lt;br&gt;&#xA;ज्ञानं सन्न्यासमित्येके स्वभावं भूतचिन्तकाः ।&#x9;012a&lt;br&gt;&#xA;सर्वमेके प्रशंसन्ति न सर्वमिति चापरे ॥&#x9;012c&lt;br&gt;&#xA;एवं व्युत्थापिते धर्मे बहुधा विप्रबोधिते ।&#x9;013a&lt;br&gt;&#xA;निश्चयं नाधिगच्छामः श्रेयः किमिति सत्तम ॥&#x9;013c&lt;br&gt;&#xA;इदं श्रेय इदं श्रेय इत्येवं व्युत्थितो जनः ।&#x9;014a&lt;br&gt;&#xA;यो हि यस्मिन्रतो धर्मे स तं पूजयते सदा ॥&#x9;014c&lt;br&gt;&#xA;तेन नोऽविहिता प्रज्ञा मनश्च बहुलीकृतम् ।&#x9;015a&lt;br&gt;&#xA;एतदाख्यातमिच्छामः श्रेयः किमिति सत्तम ॥&#x9;015c&lt;br&gt;&#xA;अतः परं तु यद्गुह्यं तद्भवान्वक्तुमर्हति ।&#x9;016a&lt;br&gt;&#xA;सत्वक्षेत्रज्ञयोश्चापि सम्बन्धः केन हेतुना ॥&#x9;016c&lt;br&gt;&#xA;एवमुक्तः स तैर्विप्रैर्भगवाल्ँलोकभावनः ।&#x9;017a&lt;br&gt;&#xA;तेभ्यः शशंस धर्मात्मा याथातथ्येन बुद्धिमान् ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/050/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/050/</guid>
      <description>&lt;p&gt;अध्यायः 050&lt;/p&gt;&#xA;&lt;p&gt;ब्रह्मणा महर्षिन्प्रति धर्मप्रदर्शनपूर्वकं तदनुष्ठानसहकृतज्ञानस्यैव दृष्टान्तप्रदर्शनेन परमपुरुषार्थसाधनत्वोक्तिः ॥ 1 ॥ तथा क्षेत्रक्षेत्रज्ञसम्बन्धकथनम् ॥ 2 ॥ तथा पृथिव्यादिभूतगुणादिप्रतिपादनम् ॥ 3 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;हन्त वः सम्प्रवक्ष्यामि यन्मां पृच्छथ सत्तमाः ।&#x9;001a&lt;br&gt;&#xA;गुरुणा शिष्यमासाद्य यदुक्तं तन्निबोधत ॥&#x9;001c&lt;br&gt;&#xA;समस्तमिह तच्छ्रुत्वा सम्यगेवावधार्यताम् ।&#x9;002a&lt;br&gt;&#xA;अहिंसा सर्वभूतानामेतत्कृत्यतमं मतम् ॥&#x9;002c&lt;br&gt;&#xA;एतत्पदमनुद्विग्नं वरिष्ठं धर्मलक्षणम् ।&#x9;003a&lt;br&gt;&#xA;ज्ञानं निःश्रेय इत्याहुर्वृद्धा निश्चितदर्शिनः ।&#x9;003c&lt;br&gt;&#xA;तस्माज्ज्ञानेन शुद्धेन मुच्यते सर्वकिल्बिषैः ॥&#x9;003e&lt;br&gt;&#xA;हिंसापराश्च ये केचिद्ये च नास्तिकवृत्तयः ।&#x9;004a&lt;br&gt;&#xA;लोभमोहसमायुक्तास्ते वै निरयगामिनः ॥&#x9;004c&lt;br&gt;&#xA;आशीर्युक्तानि कर्माणि कुर्वते ये त्वतन्द्रिताः ।&#x9;005a&lt;br&gt;&#xA;तेऽस्मिन्लोके प्रमोदन्ते जायमानाः पुनः पुनः ॥&#x9;005c&lt;br&gt;&#xA;कुर्वते ये तु कर्माणि श्रद्धधाना विपश्चितः ।&#x9;006a&lt;br&gt;&#xA;अनाशीर्योगसंयुक्तास्ते धीराः साधुदर्शिनः ॥&#x9;006c&lt;br&gt;&#xA;अतः परं प्रवक्ष्यामि सत्वक्षेत्रज्ञयोर्यथा ।&#x9;007a&lt;br&gt;&#xA;संयोगो विप्रयोगश्च तन्निबोधत सत्तमाः ॥&#x9;007c&lt;br&gt;&#xA;विषयो विषयित्वं च सम्बन्धोऽयमिहोच्यते ।&#x9;008a&lt;br&gt;&#xA;विषयी पुरुषो नित्यं सत्वं च विषयः स्मृतः ॥&#x9;008c&lt;br&gt;&#xA;व्याख्यातं पूर्वकल्पेन मशकोदुम्बरं यथा ।&#x9;009a&lt;br&gt;&#xA;भुज्यमानं न जानीते नित्यं सत्वमचेतनम् ।&#x9;009c&lt;br&gt;&#xA;यस्त्वेवं तं विजानीते यो भुङ्क्ते यश्च भुज्यते ॥&#x9;009e&lt;br&gt;&#xA;अनित्यं द्वन्द्वसंयुक्तं सत्वमाहुर्मनीषिणः ।&#x9;010a&lt;br&gt;&#xA;निर्द्वन्द्वो निष्कलो नित्यः क्षेत्रज्ञो निर्गुणात्मकः ॥&#x9;010c&lt;br&gt;&#xA;समः सञ्ज्ञानुगश्चैव स सर्वत्र व्यवस्थितः ।&#x9;011a&lt;br&gt;&#xA;न सज्जते सदा सत्वमापः पुष्करपर्णवत् ॥&#x9;011c&lt;br&gt;&#xA;सर्वैरपि गुणैर्विद्वान्व्यतिषक्तो न लिप्यते ।&#x9;012a&lt;br&gt;&#xA;जलबिन्दुर्यथा लोलः पद्मिनीपत्रसंस्थितः ॥&#x9;012c&lt;br&gt;&#xA;एवमेवाप्यसंयुक्तः पुरुषः स्यान्न संशयः ।&#x9;013a&lt;br&gt;&#xA;द्रव्यमात्रमभूत्सत्वं पुरुषस्येति निश्चयः ॥&#x9;013c&lt;br&gt;&#xA;यथा द्रव्यं च कर्ता च संयोगोऽप्यनयोस्तथा ।&#x9;014a&lt;br&gt;&#xA;यथा प्रदीपमादाय कश्चित्तमसि गच्छति ।&#x9;014c&lt;br&gt;&#xA;तथा सत्त्वप्रदीपेन गच्छन्ति परमर्षयः ॥&#x9;014e&lt;br&gt;&#xA;यावद्द्रव्यं गुणस्तावत्प्रदीपः सम्प्रकाशते ।&#x9;015a&lt;br&gt;&#xA;क्षीणे द्रव्ये गुणे ज्योतिरन्तर्धानाय गच्छति ॥&#x9;015c&lt;br&gt;&#xA;व्यक्तः सत्वगुणस्त्वेवं पुरुषो द्रव्यमुच्यते ।&#x9;016a&lt;br&gt;&#xA;एतद्विप्रा विजानीत हन्त भूयो ब्रवीमि वः ॥&#x9;016c&lt;br&gt;&#xA;सहस्रेणापि दुर्मेधा न बुद्धिमधिगच्छति ।&#x9;017a&lt;br&gt;&#xA;चतुर्थेनाप्यथांशेन बुद्धिमान्सुखमेधते ॥&#x9;017c&lt;br&gt;&#xA;एवं धर्मस्य विज्ञेयं संसाधनमुपायतः ।&#x9;018a&lt;br&gt;&#xA;उपायज्ञो हि मेधावी सुखमत्यन्तमश्नुते ॥&#x9;018c&lt;br&gt;&#xA;यथाऽध्वानमपाथेयः प्रपन्नो मनुजः क्वचित् ।&#x9;019a&lt;br&gt;&#xA;क्लेशेन याति महता विनश्यत्यन्तराऽपि च ॥&#x9;019c&lt;br&gt;&#xA;तथा कर्मसु विज्ञेयं फलं भवति वा न वा ।&#x9;020a&lt;br&gt;&#xA;पुरुषस्याऽऽत्मनिःश्रेयः शुभाशुभनिदर्शनम् ॥&#x9;020c&lt;br&gt;&#xA;यथा च दीर्घमध्वानं पद्भ्यामेव प्रपद्यते ।&#x9;021a&lt;br&gt;&#xA;अदृष्टपूर्वं सहसा तत्त्वदर्शनवर्जितः ॥&#x9;021c&lt;br&gt;&#xA;तमेव च यथाऽध्वानं रथेनेहाशुगामिना ।&#x9;022a&lt;br&gt;&#xA;गच्छत्यश्वप्रयुक्तेन तथा बुद्धिमतां गतिः ॥&#x9;022c&lt;br&gt;&#xA;ऊर्ध्वं पर्वतमारुह्य नान्ववेक्षेत भूतलम् ।&#x9;023a&lt;br&gt;&#xA;रथेन रथिनं पश्येत्क्लिश्यमानमचेतनम् ॥&#x9;023c&lt;br&gt;&#xA;यावद्रथपथस्तावद्रथेन स तु गच्छति ।&#x9;024a&lt;br&gt;&#xA;क्षीणे रथपदे विद्वान्रथमुत्सृज्य गच्छति ॥&#x9;024c&lt;br&gt;&#xA;एवं गच्छति मेधावी तत्त्वयोगविधानवित् ।&#x9;025a&lt;br&gt;&#xA;परिज्ञाय गुणज्ञश्च उत्तरादुत्तरोत्तरम् ॥&#x9;025c&lt;br&gt;&#xA;यथाऽर्णवं महाघोरमप्लवः सम्प्रगाहते ।&#x9;026a&lt;br&gt;&#xA;बाहुभ्यामेव सम्मोहाद्वधं वाञ्छत्यसंशयम् ॥&#x9;026c&lt;br&gt;&#xA;नावा चापि यथा प्राज्ञो विभागज्ञः स्वरित्रया ।&#x9;027a&lt;br&gt;&#xA;अश्रान्तः सलिलं गाहेच्छीघ्रं सन्तरते ह्रदम् ॥&#x9;027c&lt;br&gt;&#xA;तीर्णो गच्छेत्परं पारं नावमुत्सृज्य निर्ममः ।&#x9;028a&lt;br&gt;&#xA;व्याख्यातं पूर्वकल्पेन यथा रथपदातिनोः ॥&#x9;028c&lt;br&gt;&#xA;स्नेहात्सम्मोहमापन्नो नावि दाशो यथा तथा ।&#x9;029a&lt;br&gt;&#xA;ममत्वेनाभिभूतः संस्तत्रैव परिवर्तते ॥&#x9;029c&lt;br&gt;&#xA;नावं न शक्यमारुह्य स्थले विपरिवर्तितुम् ।&#x9;030a&lt;br&gt;&#xA;तथैव रथमारुह्य नाप्सु चर्या विधीयते ॥&#x9;030c&lt;br&gt;&#xA;एवं कर्म कृतं वित्त विषयस्थं पृथक्पृथक् ।&#x9;031a&lt;br&gt;&#xA;यथा कर्म कृतं लोके तथा तदुपपद्यते ॥&#x9;031c&lt;br&gt;&#xA;यन्नैव गन्धि नो रस्यं न रूपस्पर्शशब्दवत् ।&#x9;032a&lt;br&gt;&#xA;मन्यते न मनो बुद्ध्या तत्प्रधानं प्रचक्षते ॥&#x9;032c&lt;br&gt;&#xA;तत्र प्रधानमव्यक्तमव्यक्तस्य गुणो महान् ।&#x9;033a&lt;br&gt;&#xA;महत्प्रधानभूतस्य गुणोऽहङ्कार एव च ॥&#x9;033c&lt;br&gt;&#xA;अहङ्कारात्तु सम्भूतो महाभूतकृतो गुणः ।&#x9;034a&lt;br&gt;&#xA;पृथक्त्वेन हि भूतानां विषया वै गुणाः स्मृताः ॥&#x9;034c&lt;br&gt;&#xA;बीजधर्मं यथाऽव्यक्तं तथैव प्रसवात्मकम् ।&#x9;035a&lt;br&gt;&#xA;बीजधर्मा महानात्मा प्रसवश्चेति नः श्रुतम् ॥&#x9;035c&lt;br&gt;&#xA;बीजधर्मात्साहङ्कारात्प्रसवश्च पुनःपुनः ।&#x9;036a&lt;br&gt;&#xA;बीजप्रसवधर्माणि महाभूतानि पञ्च वै ॥&#x9;036c&lt;br&gt;&#xA;बीजधर्मिण इत्याहुः प्रसवं च प्रकुर्वते ।&#x9;037a&lt;br&gt;&#xA;विशेषाः पञ्चभूतानां तेषां वित्त विशेषणम् ॥&#x9;037c&lt;br&gt;&#xA;तत्रैकगुणमाकाशं द्विगुणो वायुरुच्यते ।&#x9;038a&lt;br&gt;&#xA;त्रिगुणं ज्योतिरित्याहुरापश्चापि चतुर्गुणाः ॥&#x9;038c&lt;br&gt;&#xA;पृथ्वी पञ्चगुणा ज्ञेया चरस्थावरसङ्कुला ।&#x9;039a&lt;br&gt;&#xA;सर्वभूतकरी देवी शुभाशुभनिदर्शिनी ॥&#x9;039c&lt;br&gt;&#xA;शब्दः स्पर्शस्तथा रूपं रसो गन्धश्च पञ्चमः ।&#x9;040a&lt;br&gt;&#xA;एते पञ्चगुणा भूमेर्विज्ञेया द्विजसत्तमाः ॥&#x9;040c&lt;br&gt;&#xA;पार्थिवश्च सदा गन्धो गन्धश्च बहुधा स्मृतः ।&#x9;041a&lt;br&gt;&#xA;तस्य गन्धस्य वक्ष्यामि विस्तरेण बहून्गुणान् ॥&#x9;041c&lt;br&gt;&#xA;इष्टश्चानिष्टगन्धश्च मधुरोऽम्लः कटुस्तथा ।&#x9;042a&lt;br&gt;&#xA;निर्हारी संहतः स्निग्धो रूक्षो विशद एव च ॥&#x9;042c&lt;br&gt;&#xA;एवं दशविधो ज्ञेयः पार्थिवो गन्ध इत्युत ।&#x9;043a&lt;br&gt;&#xA;शब्दः स्पर्शस्तथा रूपं द्रवश्चापां गुणाः स्मृताः ॥&#x9;043c&lt;br&gt;&#xA;रसज्ञानं तु वक्ष्यामि रसस्तु बहुधा स्मृतः ।&#x9;044a&lt;br&gt;&#xA;मधुरोऽम्लः कटुस्तिक्तः कषायो लवणस्तथा ॥&#x9;044c&lt;br&gt;&#xA;एवं षड्विधविस्तारो रसो वारिमयः स्मृतः ।&#x9;045a&lt;br&gt;&#xA;शब्दः स्पर्शस्तथा रूपं त्रिगुणं ज्योतिरुच्यते ॥&#x9;045c&lt;br&gt;&#xA;ज्योतिषश्च गुणो रूपं रूपं च बहुधा स्मृतम् ।&#x9;046a&lt;br&gt;&#xA;शुक्लं कृष्णं तथा रक्तं नीलं पीतारुणं तथा ॥&#x9;046c&lt;br&gt;&#xA;ह्रस्वं दीर्घं कृशं स्थूलं चतुरश्राणुवृत्तकम् ।&#x9;047a&lt;br&gt;&#xA;एवं द्वादशविस्तारं तेजसो रूपमुच्यते ॥&#x9;047c&lt;br&gt;&#xA;विज्ञेयं ब्राह्मणैर्वृद्धैर्धर्मज्ञैः सत्यवादिभिः ।&#x9;048a&lt;br&gt;&#xA;शब्दस्पर्शौ च विज्ञेयौ द्विगुणो वायुरुच्यते ॥&#x9;048c&lt;br&gt;&#xA;वायोश्चापि गुणः स्पर्शः स्पर्शश्च बहुधा स्मृतः ।&#x9;049a&lt;br&gt;&#xA;उष्णः शीतः सुखो दुःखः स्निग्धो विशद एव च ॥&#x9;049c&lt;br&gt;&#xA;कठिनश्चिक्कणः श्लक्ष्णः पिच्छिलो दारुणो मृदुः ।&#x9;050a&lt;br&gt;&#xA;एवं द्वादशविस्तारो वायव्यो गुण उच्यते ॥&#x9;050c&lt;br&gt;&#xA;विधिवद्ब्राह्मणैः सिद्धैर्मन्त्रज्ञैस्तत्त्वदर्शिभिः ॥&#x9;051ac&lt;br&gt;&#xA;तत्रैकगुणमाकाशं शब्द इत्येव च स्मृतः ।&#x9;052a&lt;br&gt;&#xA;तस्य शब्दस्य वक्ष्यामि विस्तरेण बहून्गुणान् ॥&#x9;052c&lt;br&gt;&#xA;षड्जर्षभः सगान्धारो मध्यमः पञ्चमस्तथा ।&#x9;053a&lt;br&gt;&#xA;अतः परं तु विज्ञेयो निषादो धैवतस्तथा ।&#x9;053c&lt;br&gt;&#xA;इष्टश्चानिष्टशब्दश्च संहतः प्रतिभानवान् ॥&#x9;053e&lt;br&gt;&#xA;एवं बहुविधो ज्ञेयः शब्द आकाशसम्भवः ।&#x9;054a&lt;br&gt;&#xA;आकाशमुत्तमं भूतमहङ्कारस्ततः परः ॥&#x9;054c&lt;br&gt;&#xA;अहङ्कारात्परा बुद्धिर्बुद्धेरात्मा ततः परः ।&#x9;055a&lt;br&gt;&#xA;तस्मात्तु परमव्यक्तमव्यक्तात्पुरुषः परः ॥&#x9;055c&lt;br&gt;&#xA;परावरज्ञो भूतानां विधिज्ञः सर्वकर्मणाम् ।&#x9;056a&lt;br&gt;&#xA;सर्वभूतात्मभूतात्मा यं प्राप्याऽऽनन्त्यमश्नुते ॥ ॥&#x9;056c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/051/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/051/</guid>
      <description>&lt;p&gt;अध्यायः 051&lt;/p&gt;&#xA;&lt;p&gt;कृष्णेनार्जुनं प्रति मुक्त्युपायप्रतिपादकगुरुशिष्यसंवादानुवादसमापनपूर्वकं स्वस्य निजनगरजिगमिषानिवेदनम् ॥ 1 ॥ अर्जुनेन तं प्रति युधिष्ठिराभ्यनुज्ञानसम्पादनपूर्वकगमनानुज्ञानम् ॥ 2 ॥&lt;/p&gt;&#xA;&lt;p&gt;ब्रह्मोवाच ।&#x9;001&lt;br&gt;&#xA;भूतानामथ पञ्चानामथेषामीश्वरं मनः ।&#x9;001a&lt;br&gt;&#xA;नियमे च विसर्गे च भूतानां मन एव च ॥&#x9;001c&lt;br&gt;&#xA;अधिष्ठातृमनो नित्यं भूतानां महतां तथा ।&#x9;002a&lt;br&gt;&#xA;बुद्धिरैश्वर्यमाचष्टे क्षेत्रज्ञश्च स उच्यते ॥&#x9;002c&lt;br&gt;&#xA;इन्द्रियाणि मनो युङ्क्ते सदश्वानिव सारथिः ।&#x9;003a&lt;br&gt;&#xA;इन्द्रियाणि मनो बुद्धिः क्षेत्रज्ञे युज्यते सदा ॥&#x9;003c&lt;br&gt;&#xA;महदश्वसमायुक्तं बुद्धिसंयमनं रथम् ।&#x9;004a&lt;br&gt;&#xA;समारुह्य स भूतात्मा समन्तात्परिधावति ॥&#x9;004c&lt;br&gt;&#xA;इन्द्रियग्रामसंयुक्तो मनःसारथिरेव च ।&#x9;005a&lt;br&gt;&#xA;बुद्धिसंयमनो नित्यं महान्ब्रह्ममयो रथः ॥&#x9;005c&lt;br&gt;&#xA;एवं यो वेत्ति विद्वान्वै सदा ब्रह्ममयं रथम् ।&#x9;006a&lt;br&gt;&#xA;स धीरः सर्वलोकेषु न मोहमधिगच्छति ॥&#x9;006c&lt;br&gt;&#xA;अव्यक्तादिविशेषान्तं सहस्थावरजङ्गमम् ॥&#x9;007a&lt;br&gt;&#xA;सूर्यचन्द्रप्रभालोकं ग्रहनक्षत्रमण्डितम् ॥&#x9;007c&lt;br&gt;&#xA;नदीपर्वतजालैश्च सर्वतः परिभूषितम् ।&#x9;008a&lt;br&gt;&#xA;विविधाभिस्तथा चाद्भिः सततं समलङ्कृतम् ॥&#x9;008c&lt;br&gt;&#xA;अजितं सर्वभूतानां सर्वप्राणभृतां गतिः ।&#x9;009a&lt;br&gt;&#xA;एतद्ब्रह्मवनं नित्यं तस्मिंश्चरति क्षेत्रवित् ॥&#x9;009c&lt;br&gt;&#xA;लोकेऽस्मिन्यानि सत्वानि त्रसानि स्थावराणि च ।&#x9;010a&lt;br&gt;&#xA;तान्येवाग्रे प्रलीयन्ते पश्चाद्भूतकृता गुणाः ।&#x9;010c&lt;br&gt;&#xA;गुणेभ्यः पञ्च भूतानि एष भूतसमुच्छ्रयः ॥&#x9;010e&lt;br&gt;&#xA;देवा मनुष्या गन्धर्वाः पिशाचासुरराक्षसाः ।&#x9;011a&lt;br&gt;&#xA;सर्वे स्वभावतः सृष्टा न क्रियाभ्यो न कारणात् ॥&#x9;011c&lt;br&gt;&#xA;एते विश्वसृजो विप्रा जायन्तीह पुनः पुनः ।&#x9;012a&lt;br&gt;&#xA;तेभ्यः प्रसूतास्तेष्वेव महाभूतेषु पञ्चसु ।&#x9;012c&lt;br&gt;&#xA;प्रलीयन्ते यथाकालमूर्मयः सागरे यथा ॥&#x9;012e&lt;br&gt;&#xA;विश्वसृग्भ्यस्तु भूतेभ्यो महाभूतास्तु सर्वशः ।&#x9;013a&lt;br&gt;&#xA;भूतेभ्यश्चापि पञ्चभ्यो मुक्तो गच्छेत्परां गतिम् ॥&#x9;013c&lt;br&gt;&#xA;प्रजापतिरिदं सर्वं मनसैवासृजत्प्रभुः ।&#x9;014a&lt;br&gt;&#xA;तथैव देवानृषयस्तपसा प्रतिपेदिरे ॥&#x9;014c&lt;br&gt;&#xA;तपसश्चानुपूर्व्येण फलमूलाशिनस्तथा ।&#x9;015a&lt;br&gt;&#xA;त्रैलोक्यं तपसा सिद्धाः पश्यन्तीह समाहिताः ॥&#x9;015c&lt;br&gt;&#xA;औषधान्यगदादीनि नानाविद्याश्च सर्वशः ।&#x9;016a&lt;br&gt;&#xA;तपसैव प्रसिद्ध्यन्ति तपोमूलं हि साधनम् ॥&#x9;016c&lt;br&gt;&#xA;यद्दुरापं दुराम्नायं दुराधर्षं दुरन्वयम् ।&#x9;017a&lt;br&gt;&#xA;तत्सर्वं तपसा साध्यं तपो हि दुरतिक्रमम् ॥&#x9;017c&lt;br&gt;&#xA;सुरापो ब्रह्महा स्तेनो भ्रूणहा गुरुतल्पगः ।&#x9;018a&lt;br&gt;&#xA;तपसैव सुतप्तेन मुच्यते किल्बिषात्ततः ॥&#x9;018c&lt;br&gt;&#xA;मनुष्याः पितरो देवाः पशवो मृगपक्षिणः ।&#x9;019a&lt;br&gt;&#xA;यानि चान्यानि भूतानि चराणि स्थावराणि च ॥&#x9;019c&lt;br&gt;&#xA;तपःपरायणा नित्यं सिद्ध्यन्ते तपसा सदा ।&#x9;020a&lt;br&gt;&#xA;तथैव तपसा देवा महाभागा दिवं गताः ॥&#x9;020c&lt;br&gt;&#xA;आशीर्युक्तानि कर्माणि कुर्वते ये त्वतन्द्रिताः ।&#x9;021a&lt;br&gt;&#xA;अहङ्कारसमायुक्तास्ते सकाशे प्रजापतेः ॥&#x9;021c&lt;br&gt;&#xA;ध्यानयोगेन शुद्धेन निर्ममा निरहङ्कृताः ।&#x9;022a&lt;br&gt;&#xA;आप्नुवन्ति महात्मानो महान्तं लोकमुत्तमम् ॥&#x9;022c&lt;br&gt;&#xA;ध्यानयोगमुपागम्य प्रसन्नमतयः सदा ।&#x9;023a&lt;br&gt;&#xA;सुखोपचयमव्यक्तं प्रविशन्त्यात्मवित्तमाः ॥&#x9;023c&lt;br&gt;&#xA;ध्यानयोगादुपागम्य निर्ममा निरहङ्कृताः ।&#x9;024a&lt;br&gt;&#xA;अव्यक्तं प्रविशन्तीह महतां लोकमुत्तमम् ॥&#x9;024c&lt;br&gt;&#xA;अव्यक्तादेव सम्भूताः समयज्ञा गताः पुनः ।&#x9;025a&lt;br&gt;&#xA;तमोरजोभ्यां निर्मुक्ताः सत्वमास्थाय केवलम् ॥&#x9;025c&lt;br&gt;&#xA;निर्मुक्तः सर्वपापेभ्यः सर्वं त्यजति निष्कलः ।&#x9;026a&lt;br&gt;&#xA;क्षेत्रज्ञ इति तं विद्याद्यस्तं वेद स वेदवित् ॥&#x9;026c&lt;br&gt;&#xA;चित्तं चित्तादुपागम्य मुनिरासीत संयतः ।&#x9;027a&lt;br&gt;&#xA;यच्चित्तस्तन्मना भूत्वा ग्राह्यमेतत्सनातनम् ॥&#x9;027c&lt;br&gt;&#xA;अव्यक्तादिविशेषान्तमविद्यालक्षणं स्मृतम् ।&#x9;028a&lt;br&gt;&#xA;निबोधत तथा ज्ञानं गुणैर्लक्षणमित्युत ॥&#x9;028c&lt;br&gt;&#xA;द्व्यक्षरस्तु भवेन्मृत्युस्त्र्यक्षरं ब्रह्म शाश्वतम् ।&#x9;029a&lt;br&gt;&#xA;ममेति च भवेन्मृत्युर्न ममेति च शाश्वतम् ॥&#x9;029c&lt;br&gt;&#xA;कर्म केचित्प्रशंसन्ति मन्दबुद्धितया नराः ।&#x9;030a&lt;br&gt;&#xA;ये तु वृद्धा महात्मानो न प्रशंसन्ति कर्म ते ॥&#x9;030c&lt;br&gt;&#xA;कर्मणा जायते जन्तुर्मूर्तिमान्षोडशात्मकः ।&#x9;031a&lt;br&gt;&#xA;पुरुषं ग्रसते विद्या तद्ग्राह्यममृताशिनम् ॥&#x9;031c&lt;br&gt;&#xA;तस्मात्कर्मसु निःस्नेहा ये केचित्पारदर्शिनः ।&#x9;032a&lt;br&gt;&#xA;विद्यामयोऽयं पुरुषो न तु कर्ममयः स्मृतः ॥&#x9;032c&lt;br&gt;&#xA;य एवममृतं नित्यमग्राह्यं शश्वदक्षरम् ॥&#x9;033a&lt;br&gt;&#xA;वश्यात्मानमसंश्लिष्टं यो वेद न मृतो भवेत् ॥&#x9;033c&lt;br&gt;&#xA;अपूर्वमकृतं नित्यं य एनमविचारिणम् ।&#x9;034a&lt;br&gt;&#xA;य एवं विन्देदात्मानमग्राह्यममृताशनम् ।&#x9;034c&lt;br&gt;&#xA;अग्राह्यो ह्यमृतो भवति स एभिः कारणैर्ध्रुवः ॥&#x9;034e&lt;br&gt;&#xA;आयोज्य सर्वसंस्कारान्संयम्याऽऽत्मानमात्मनि ।&#x9;035a&lt;br&gt;&#xA;स तद्ब्रह्म शुभं वेत्ति यस्माद्भूयो न विद्यते ॥&#x9;035c&lt;br&gt;&#xA;प्रसादे चैव सत्वस्य प्रसादं समवाप्नुयात् ।&#x9;036a&lt;br&gt;&#xA;लक्षणं हि प्रसादस्य यथा स्यात्स्वप्नदर्शनम् ॥&#x9;036c&lt;br&gt;&#xA;गतिरेषा तु मुक्तानां ये ज्ञानपरिनिष्ठिताः ।&#x9;037a&lt;br&gt;&#xA;प्रवृत्तयश्च याः सर्वाः पश्यन्ति परिणामजाः ॥&#x9;037c&lt;br&gt;&#xA;एषा गतिर्विरक्तानामेष धर्मः सनातनः ।&#x9;038a&lt;br&gt;&#xA;एषा ज्ञानवतां प्राप्तिरेतद्वृत्तमनिन्दितम् ॥&#x9;038c&lt;br&gt;&#xA;समेन सर्वभूतेषु निस्पृहेण निराशिषा ।&#x9;039a&lt;br&gt;&#xA;शक्या गतिरियं गन्तुं सर्वत्र समदर्शिना ॥&#x9;039c&lt;br&gt;&#xA;एतद्वः सर्वमाख्यातं मया विप्रर्षिसत्तमाः ।&#x9;040a&lt;br&gt;&#xA;एवमाचरत क्षिप्रं ततः सिद्धिमवाप्स्यथ ॥&#x9;040c&lt;br&gt;&#xA;गुरुरुवाच ।&#x9;041&lt;br&gt;&#xA;इत्युक्तास्ते तु मुनयो गुरुणा ब्रह्मणा तथा ।&#x9;041a&lt;br&gt;&#xA;कृतवन्तो महात्मानस्ततो लोकमवाप्नुवन् ॥&#x9;041c&lt;br&gt;&#xA;त्वमप्येतन्महाभाग मयोक्तं ब्रह्मणो वचः ।&#x9;042a&lt;br&gt;&#xA;सम्यगाचर शुद्धात्मंस्ततः सिद्धिमवाप्स्यसि ॥&#x9;042c&lt;br&gt;&#xA;वासुदेव उवाच ।&#x9;043&lt;br&gt;&#xA;इत्युक्तः स तदा शिष्यो गुरुणा धर्ममुत्तमम् ।&#x9;043a&lt;br&gt;&#xA;चकार सर्वं कौन्तेय ततो मोक्षमवाप्तवान् ॥&#x9;043c&lt;br&gt;&#xA;कृतकृत्यश्च स तदा शिष्यः कुरुकुलोद्वह ।&#x9;044a&lt;br&gt;&#xA;तत्पदं समनुप्राप्तो यत्र गत्वा न शोचति ॥&#x9;044c&lt;br&gt;&#xA;अर्जुन उवाच ।&#x9;045&lt;br&gt;&#xA;को न्वसौ ब्राह्मणः कृष्ण कश्च शिष्यो जनार्दन ।&#x9;045a&lt;br&gt;&#xA;श्रोतव्यं चेन्मयैतद्वै तत्त्वमाचक्ष्व मे विभो ॥&#x9;045c&lt;br&gt;&#xA;वासुदेव उवाच ।&#x9;046&lt;br&gt;&#xA;अहं गुरुर्महाबाहो मनः शिष्य च विद्धि मे ।&#x9;046a&lt;br&gt;&#xA;त्वत्प्रीत्या गुह्यमेतच्च कथितं ते धनञ्जय ॥&#x9;046c&lt;br&gt;&#xA;मयि चेदस्ति ते प्रीतिर्नित्यं कुरुकुलोद्वह ।&#x9;047a&lt;br&gt;&#xA;अध्यात्ममेतच्छ्रुत्वा त्वं सम्यगाचर सुव्रत ॥&#x9;047c&lt;br&gt;&#xA;ततस्त्वं सम्यगाचीर्णे धर्मेऽस्मिन्नरिकर्शन ।&#x9;048a&lt;br&gt;&#xA;सर्वपापविनिर्मुक्तो मोक्षं प्राप्स्यसि केवलम् ॥&#x9;048c&lt;br&gt;&#xA;पूर्वमप्येतदेवोक्तं युद्धकाल उपस्थिते ।&#x9;049a&lt;br&gt;&#xA;मया तव महाबाहो तस्मादत्र मनः कुरु ॥&#x9;049c&lt;br&gt;&#xA;मया तु भरतश्रेष्ठ चिरदृष्टः पिता प्रभुः ।&#x9;050a&lt;br&gt;&#xA;तमहं द्रष्टमिच्छामि सम्मते तव फल्गुन ॥&#x9;050c&lt;br&gt;&#xA;वैशम्पायन उवाच ।&#x9;051&lt;br&gt;&#xA;इत्युक्तवचनं कृष्णं प्रत्युवाच धनञ्जयः ।&#x9;051a&lt;br&gt;&#xA;&#39;यदिष्टं कुरु सर्वेषामीश्वरोऽस्मान्प्रपालय ॥&#x9;051c&lt;br&gt;&#xA;नमस्ते सर्वलोकात्मन्नारायण परात्पर ।&#x9;052a&lt;br&gt;&#xA;मनोमलात्तपोशक्यं कर्म चाविद्यया हतम् ।&#x9;052c&lt;br&gt;&#xA;दानमप्यर्थदोषेण नाम तस्मात्कलौ स्मरेत् ॥&#x9;052e&lt;br&gt;&#xA;यदि गन्तुं कृता बुद्धिर्वासुदेव नमोस्तु ते ।&#39;&#x9;053a&lt;br&gt;&#xA;गच्छावो नगरं कृष्ण गजसाह्वयमद्य वै ॥&#x9;053c&lt;br&gt;&#xA;समेत्य तत्र राजानं धर्मात्मानं युधिष्ठिरम् ।&#x9;054a&lt;br&gt;&#xA;समनुज्ञाप्य राजानं स्वां पुरीं यातुमर्हसि ॥ ॥&#x9;054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/052/</guid>
      <description>&lt;p&gt;अध्यायः 052&lt;/p&gt;&#xA;&lt;p&gt;अनुगीतोपदेशानन्तरं कृष्णार्जुनाभ्यां हास्तिनपुरं प्रति प्रस्थानम् ॥ 1 ॥ तत्र मध्येमार्गमर्जुनेन कृष्णं प्रति स्तुतिपूर्वकं व्यासनारदादिभ्यः स्वस्य कृष्णयाथात्म्यावगतिनिवेदनम् ॥ 2 ॥ ततः कृष्णेन सहार्जुनेन हास्तिनपुरमेत्य धृतराष्ट्रादिभ्यः पादाभिवादनम् ॥ 3 ॥ ततो युधिष्ठिराद्यनुमत्या सुभद्रामानीय सहसात्यकिना द्वारकां प्रति प्रस्थानम् ॥ 4 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततोऽभ्यनोदयत्कृष्णो युज्यतामिति दारुकम् ।&#x9;001a&lt;br&gt;&#xA;मुहूर्तादिव चाचष्ट युक्तमित्येव दारुकः ॥&#x9;001c&lt;br&gt;&#xA;तथैव चानुयात्राणि चोदयामास पाण्डवः ।&#x9;002a&lt;br&gt;&#xA;सन्नह्यध्वं प्रयास्यामो नगरं गजसाह्वयम् ॥&#x9;002c&lt;br&gt;&#xA;इत्युक्ताः सैनिकास्ते तु सज्जीभूता विशाम्पते ।&#x9;003a&lt;br&gt;&#xA;आचख्युः सज्जमित्येवं पार्थायामिततेजसे ॥&#x9;003c&lt;br&gt;&#xA;ततस्तौ रथमास्थाय प्रयातौ कृष्णपाण्डवौ ।&#x9;004a&lt;br&gt;&#xA;विकुर्वाणौ कथाश्चित्राः प्रीयमाणौ विशाम्पते ॥&#x9;004c&lt;br&gt;&#xA;रथस्थं तु महातेजा वासुदेवं धनञ्जयः ।&#x9;005a&lt;br&gt;&#xA;पुनरेवाब्रवीद्वाक्यमिदं भरतसत्तम ॥&#x9;005c&lt;br&gt;&#xA;त्वत्प्रसादाज्जयः प्राप्तो राज्ञा वृष्णिकुलोद्वह ।&#x9;006a&lt;br&gt;&#xA;निहताः शत्रवश्चापि प्राप्तं राज्यमकण्टकम् ॥&#x9;006c&lt;br&gt;&#xA;नाथवन्तश्च भवता पाण्डवा मधुसूदन ।&#x9;007a&lt;br&gt;&#xA;भवन्तं प्लवमासाद्य तीर्णाः स्म कुरुसागरम् ।&#x9;007c&lt;br&gt;&#xA;&#39;भक्तांस्त्वमाश्रितानस्मान्पालयामुत्र चेह च ॥&#39;&#x9;007e&lt;br&gt;&#xA;विश्वकर्मन्नमस्तेऽस्तु विश्वात्मन्विश्वसत्तम ।&#x9;008a&lt;br&gt;&#xA;तथा त्वामभिजानामि तथा चाहं भवान्मतः ॥&#x9;008c&lt;br&gt;&#xA;त्वत्तेजःसम्भवो नित्यं हुताशो मधुसूदन ।&#x9;009a&lt;br&gt;&#xA;रतिः क्रीडामयी तुभ्यं माया ते रोदसी विभो ॥&#x9;009c&lt;br&gt;&#xA;त्वयि सर्वमिदं विश्वं यदिदं स्थाणु जङ्गमम् ।&#x9;010a&lt;br&gt;&#xA;त्वं हि सर्वं विकुरुषे भूतग्रामं चतुर्विधम् ॥&#x9;010c&lt;br&gt;&#xA;पृथिवीं चान्तरिक्षं च तथा स्थावरजङ्गमम् ।&#x9;011a&lt;br&gt;&#xA;हसितं तेऽमला ज्योत्स्ना ऋतवश्चेन्द्रियाणि ते ॥&#x9;011c&lt;br&gt;&#xA;प्राणो वायुः सततगः क्रोधो मृत्युः सनातनः ।&#x9;012a&lt;br&gt;&#xA;प्रसादे चापि पद्मा श्रीर्नित्यं त्वयि महामते ॥&#x9;012c&lt;br&gt;&#xA;रतिस्तुष्टिर्धृतिः क्षान्तिर्मतिः कान्तिश्चराचरम् ।&#x9;013a&lt;br&gt;&#xA;त्वमेवेह युगान्तेषु निधनं प्रोच्यसेऽनघ ॥&#x9;013c&lt;br&gt;&#xA;सुदीर्घेणापि कालेन न ते शक्या गुणा मया ।&#x9;014a&lt;br&gt;&#xA;आत्मा च परमो वक्तुं नमस्ते नलिनेक्षण ॥&#x9;014c&lt;br&gt;&#xA;विदितो मे सुदुर्धर्ष नारदाद्देवलात्तथा ।&#x9;015a&lt;br&gt;&#xA;कृष्णद्वैपायनाच्चैव तथा कुरुपितामहात् ॥&#x9;015c&lt;br&gt;&#xA;त्वयि सर्वं समासक्तं त्वमेवैको जनेश्वरः ।&#x9;016a&lt;br&gt;&#xA;यच्चानुग्रहसंयुक्तमेतदुक्तं त्वयाऽनघ ॥&#x9;016c&lt;br&gt;&#xA;एतत्सर्वमहं सम्यगाचरिष्ये जनार्दन ।&#x9;017a&lt;br&gt;&#xA;इदं चाद्भुतमत्यन्तं कृतमस्मत्प्रियेप्सया ॥&#x9;017c&lt;br&gt;&#xA;यत्पापो निहतः सङ्ख्ये कौरव्यो धृतराष्ट्रजः ।&#x9;018a&lt;br&gt;&#xA;त्वया दग्धं हि तत्सैन्यं मया विजितमाहवे ॥&#x9;018c&lt;br&gt;&#xA;भवता तत्कृतं कर्म येनावाप्तो जयो मया ।&#x9;019a&lt;br&gt;&#xA;दुर्योधनस्य सङ्ग्रामे तव बुद्धिपराक्रमैः ॥&#x9;019c&lt;br&gt;&#xA;कर्णस्य च वधोपायो यथावत्सम्प्रदर्शितः ।&#x9;020a&lt;br&gt;&#xA;सैन्धवस्य च पापस्य भूरिश्रवस एव च ॥&#x9;020c&lt;br&gt;&#xA;&#39;तस्मात्त्वमेव सञ्चिन्त्य हितं कुरु यथा तथा ।&#39;&#x9;021a&lt;br&gt;&#xA;अहं च प्रीयमाणेन त्वया देवकिनन्दन ।&#x9;021c&lt;br&gt;&#xA;यदुक्तस्तत्करिष्यामि न हि मेऽत्र विचारणा ॥&#x9;021e&lt;br&gt;&#xA;राजानं च समासाद्य धर्मात्मानं युधिष्ठिरम् ।&#x9;022a&lt;br&gt;&#xA;चोदयिष्यामि धर्मज्ञ गमनार्थं तवानघ ॥&#x9;022c&lt;br&gt;&#xA;आदृतं हि ममैतत्ते द्वारकागमनं प्रभो ।&#x9;023a&lt;br&gt;&#xA;अचिरादेव द्रष्टा त्वं मातुलं मे जनार्दन ।&#x9;023c&lt;br&gt;&#xA;बलदेवं च दुर्धर्षं तथाऽन्यान्वृष्णिपुङ्गवान् ॥&#x9;023e&lt;br&gt;&#xA;एवं सम्भाषमाणौ तौ प्राप्तौ वारणसाह्वयम् ।&#x9;024a&lt;br&gt;&#xA;तथा विविशतुश्चोभौ सम्प्रहृष्टनराकुलम् ॥&#x9;024c&lt;br&gt;&#xA;तौ गत्वा धृतराष्ट्रस्य गृहं शक्रगृहोपमम् ।&#x9;025a&lt;br&gt;&#xA;ददृशाते महाराज धृतराष्ट्रं जनेश्वरम् ॥&#x9;025c&lt;br&gt;&#xA;विदुरं च महाबुद्धिं राजानं च युधिष्ठिरम् ।&#x9;026a&lt;br&gt;&#xA;भीमसेनं च दुर्धर्षं माद्रीपुत्रौ च पाण्डवौ ॥&#x9;026c&lt;br&gt;&#xA;धृतराष्ट्रमुपासीनं युयुत्सुं चापराजितम् ।&#x9;027a&lt;br&gt;&#xA;गान्धारीं च महाप्रज्ञां पृथां कृष्णां च भामिनीम् ॥&#x9;027c&lt;br&gt;&#xA;सुभद्राद्याश्च ताः सर्वा भरतानां स्त्रियस्तथा ।&#x9;028a&lt;br&gt;&#xA;ददृशाते स्त्रियः सर्वा गान्धारीपरिचारिकाः ॥&#x9;028c&lt;br&gt;&#xA;ततः समेत्य राजानं धृतराष्ट्रमरिन्दमौ ।&#x9;029a&lt;br&gt;&#xA;निवेद्य नामधेये स्वे तस्य पादावगृह्णताम् ॥&#x9;029c&lt;br&gt;&#xA;गान्धार्याश्च पृथायाश्च धर्मराजस्य चैव हि ।&#x9;030a&lt;br&gt;&#xA;भीमस्य च महात्मानौ तथा पादावगृह्णताम् ॥&#x9;030c&lt;br&gt;&#xA;क्षत्तारं चापि सङ्गृह्य पृष्ट्वा कुशलमव्ययम् ।&#x9;031a&lt;br&gt;&#xA;&#39;परिष्वज्य महात्मानं वेश्यापुत्रं महारथम् ।&#39;&#x9;031c&lt;br&gt;&#xA;तैः सार्धं नृपतिं वृद्धं ततस्तौ पर्युपासताम् ॥&#x9;031e&lt;br&gt;&#xA;ततो निशि महाराजो धृतराष्ट्रः कुरूद्वहान् ।&#x9;032a&lt;br&gt;&#xA;जनार्दनं च मेधावी व्यसर्जयत वै गृहान् ॥&#x9;032c&lt;br&gt;&#xA;तेऽनुज्ञाता नृपतिना ययुः स्वं स्वं निवेशनम् ।&#x9;033a&lt;br&gt;&#xA;धनञ्जयगृहानेव ययौ कृष्णस्तु वीर्यवान् ॥&#x9;033c&lt;br&gt;&#xA;तत्रार्चितो यथान्यायं सर्वकामैरुपस्थितः ।&#x9;034a&lt;br&gt;&#xA;कृष्णः सुष्वाप मेधावी धनञ्जयसहायवान् ॥&#x9;034c&lt;br&gt;&#xA;प्रभातायां तु शर्वर्यां कृत्वा पौर्वाह्णिकीं क्रियाम् ।&#x9;035a&lt;br&gt;&#xA;धर्मराजस्य भवनं जग्मतुः परमार्चितौ ।&#x9;035c&lt;br&gt;&#xA;यत्राऽऽस्ते स सहामात्यो धर्मराजो महाबलः ॥&#x9;035e&lt;br&gt;&#xA;तौ प्रविश्य महात्मानौ तद्गृहं परमार्चितम् ।&#x9;036a&lt;br&gt;&#xA;धर्मराजं ददृशतुर्देवराजमिवाश्विनौ ॥&#x9;036c&lt;br&gt;&#xA;समासाद्य तु राजानं वार्ष्णेयकुरुपुङ्गवौ ।&#x9;037a&lt;br&gt;&#xA;निषीदतुरनुज्ञातौ प्रीयमाणेन तेन तौ ॥&#x9;037c&lt;br&gt;&#xA;ततः स राजा मेधावी विवक्षू प्रेक्ष्य तावुभौ ।&#x9;038a&lt;br&gt;&#xA;प्रोवाच वदतां श्रेष्ठो वचनं राजसत्तमः ॥&#x9;038c&lt;br&gt;&#xA;विवक्षू हि युवां मन्ये वीरौ यदुकुरूद्वहौ ।&#x9;039a&lt;br&gt;&#xA;ब्रूतं कर्ताऽस्मि सर्वं वां नचिरान्मा विचार्यताम् ॥&#x9;039c&lt;br&gt;&#xA;इत्युक्तः फल्गुनस्तत्र धर्मराजानमब्रवीत् ।&#x9;040a&lt;br&gt;&#xA;विनीतवदुपागम्य वाक्यं वाक्यविशारदः ॥&#x9;040c&lt;br&gt;&#xA;अयं चिरोषितो राजन्वासुदेवः प्रतापवान् ।&#x9;041a&lt;br&gt;&#xA;भवन्तं समनुज्ञाप्य पितरं द्रष्टुमिच्छति ॥&#x9;041c&lt;br&gt;&#xA;स गच्छेदभ्यनुज्ञातो भवता यदि मन्यसे ।&#x9;042a&lt;br&gt;&#xA;आनर्तनगरीं वीरस्तदनुज्ञातुमर्हसि ॥&#x9;042c&lt;br&gt;&#xA;युधिष्ठिर उवाच ।&#x9;043&lt;br&gt;&#xA;पुण्डरीकाक्ष भद्रं ते गच्छ त्वं मदुसूदन ।&#x9;043a&lt;br&gt;&#xA;पुरीं द्वारवतीमद्य द्रष्टुं शूरसुतं प्रभो ॥&#x9;043c&lt;br&gt;&#xA;रोचते मे महाबाहो गमनं तव केशव ।&#x9;044a&lt;br&gt;&#xA;मातुलश्चिरदृष्टो मे त्वया देवी च देवकी ॥&#x9;044c&lt;br&gt;&#xA;समेत्य मातुलं गत्वा बलदेवं च मानद ।&#x9;045a&lt;br&gt;&#xA;पूजयेथा महाप्राज्ञ मद्वाक्येन यथाऽर्हतः ॥&#x9;045c&lt;br&gt;&#xA;स्मरेथाश्चापि मां नित्यं भीमं च बलिनां वरम् ।&#x9;046a&lt;br&gt;&#xA;फाल्गुनं सहदेवं च नकुलं चैव मानद ॥&#x9;046c&lt;br&gt;&#xA;आनर्तानवलोक्य त्वं पितरं च महाभुजः ।&#x9;047a&lt;br&gt;&#xA;वृष्णींश्च पुनरागच्छेर्हयमेधे ममानघ ॥&#x9;047c&lt;br&gt;&#xA;स गच्छ रत्नान्यादाय विविधानि वसूनि च ।&#x9;048a&lt;br&gt;&#xA;यच्चप्यन्यन्मनोज्ञं ते तदप्यादत्स्व सात्वत ॥&#x9;048c&lt;br&gt;&#xA;इयं च वसुधा कृत्स्ना प्रसादात्तव केशव ।&#x9;049a&lt;br&gt;&#xA;अस्मानुपागता वीर निहताश्चापि शत्रवः ॥&#x9;049c&lt;br&gt;&#xA;स्वर्गापवर्गविषयं त्वद्भक्तानां न दुर्लभम् ।&#x9;050a&lt;br&gt;&#xA;संसारगहने चेद्धपापाग्निप्रशमाम्बुद ॥&#39;&#x9;050c&lt;br&gt;&#xA;एवं ब्रुवति कौरव्ये धर्मराजे युधिष्ठिरे ।&#x9;051a&lt;br&gt;&#xA;वासुदेवो वरः पुंसामिदं वचनमब्रवीत् ॥&#x9;051c&lt;br&gt;&#xA;तवैव रत्नानि धनं च केवलं धरा तु कृत्स्ना तु महाभुजाऽद्य वै ।&#x9;052a&lt;br&gt;&#xA;यदस्ति चान्यद्द्रविणं गृहे मम त्वमेव तस्येश्वर नित्यमीश्वरः ॥&#x9;052c&lt;br&gt;&#xA;तथेत्यथोक्तः प्रतिपूजितस्तदा गदाग्रजो धर्मसुतेन वीर्यवान् ।&#x9;053a&lt;br&gt;&#xA;पितृष्वसारं त्ववदद्यथाविधि सम्पूजितश्चाप्यगमत्प्रदक्षिणम् ॥&#x9;053c&lt;br&gt;&#xA;तया स सम्यक् प्रतिनन्दितस्ततस्तथैव सर्वैर्विदुरादिभिस्तथा ।&#x9;054a&lt;br&gt;&#xA;विनिर्ययौ नागपुराद्गदाग्रजो रथेन दिव्येन चतुर्भुजः स्वयम् ॥&#x9;054c&lt;br&gt;&#xA;रथे सुभद्रामधिरोप्य भामिनीं युधिष्ठिरस्यानुमते जनार्दनः ।&#x9;055a&lt;br&gt;&#xA;पितृष्वसुश्चापि तथा महाभुजो विनिर्ययौ पौरजनाभिसंवृतः ॥&#x9;055c&lt;br&gt;&#xA;तमन्वयाद्वानरवर्यकेतनः ससात्यकिर्माद्रवतीसुतावपि ।&#x9;056a&lt;br&gt;&#xA;अगाधबुद्धिर्विदुरश्च माधवं स्वयं च भीमो गजराजविक्रमः ॥&#x9;056c&lt;br&gt;&#xA;निवर्तयित्वा कुरुराष्ट्रवर्धनांस्ततः स सर्वान्विदुरं च वीर्यवान् ।&#x9;057a&lt;br&gt;&#xA;जनार्दनो दारुकमाह सत्वरः प्रचोदयाश्वानिति सात्यकिं तथा ॥&#x9;057c&lt;br&gt;&#xA;ततो ययौ शत्रुगणप्रमर्दनः शिनिप्रवीरानुगतो जनार्दनः ।&#x9;058a&lt;br&gt;&#xA;यथा निहत्यारिगणं शतकतुर्दिवं तथाऽऽनर्तपुरीं प्रतापवान् ॥ ॥&#x9;058c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/053/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/053/</guid>
      <description>&lt;p&gt;अध्यायः 053&lt;/p&gt;&#xA;&lt;p&gt;कुरुपुराद्द्वारकां गच्छता कृष्णेन मध्येमार्गं दृष्टेनोदङ्केन सह संवादः ॥ 1 ॥ तथा कौरवादिविनाशे स्वोपेक्षाया हेतुत्वधिया स्वं प्रति शापदानोद्यतोदङ्कपरिसान्त्वनाय तं प्रति तत्वकथनोपक्रमः ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;तथा प्रयान्तं वार्ष्णेयं द्वारकां भरतर्षभाः ।&#x9;001a&lt;br&gt;&#xA;परिष्वज्य न्यवर्तन्त सानुयात्राः परन्तपाः ॥&#x9;001c&lt;br&gt;&#xA;पुनःपुनश्च वार्ष्णेयं पर्यष्वजत फल्गुनः ।&#x9;002a&lt;br&gt;&#xA;आचक्षुर्विषयाच्चैनं स ददर्श पुनःपुनः ॥&#x9;002c&lt;br&gt;&#xA;कृच्छ्रेणैव तु तां पार्थो गोविन्दे विनिवेशिताम् ।&#x9;003a&lt;br&gt;&#xA;सञ्जहार ततो दृष्टिं कृष्णश्चाप्यपराजितः ॥&#x9;003c&lt;br&gt;&#xA;तस्य प्रयाणे यान्यासन्निमित्तानि महात्मनः ।&#x9;004a&lt;br&gt;&#xA;बहून्यद्भुतरूपाणि तानि मे गदतः शृणु ॥&#x9;004c&lt;br&gt;&#xA;वायुर्वेगेन महता रथस्य पुरतो ववौ ।&#x9;005a&lt;br&gt;&#xA;कुर्वन्निःशर्करं मार्गं विरजस्कमकण्टकम् ॥&#x9;005c&lt;br&gt;&#xA;ववर्ष वासवश्चैव तोयं शुचि सुगन्धि च ।&#x9;006a&lt;br&gt;&#xA;दिव्यानि चैव पुष्पाणि पुरतः शार्ङ्गधन्वनः ॥&#x9;006c&lt;br&gt;&#xA;स प्रयातो महाबाहुः समेषु मरुधन्वसु ।&#x9;007a&lt;br&gt;&#xA;ददर्शाथ मुनिश्रेष्ठमुदङ्कममितौजसम् ॥&#x9;007c&lt;br&gt;&#xA;&#39;महर्षिं सिद्धतपसं सर्वलोकान्तविश्रुतम् ।&#39;&#x9;008a&lt;br&gt;&#xA;स तं सम्पूज्य तेजस्वी मुनिं पृथुललोचनः ।&#x9;008c&lt;br&gt;&#xA;पूजितस्तेन च तदा पर्यपृच्छदनामयम् ॥&#x9;008e&lt;br&gt;&#xA;स पृष्टः कुशलं तेन सम्पूज्य मधुसूदनम् ।&#x9;009a&lt;br&gt;&#xA;उदङ्को ब्राह्मणश्रेष्ठस्ततः पप्रच्छ माधवम् ॥&#x9;009c&lt;br&gt;&#xA;कच्चिच्छौरे त्वया गत्वा कुरुपाण्डवसद्म तत् ।&#x9;010a&lt;br&gt;&#xA;कृतं सौभ्रात्रमचलं तन्मे व्याख्यातुमर्हसि ॥&#x9;010c&lt;br&gt;&#xA;अपि सन्धाय तान्वीरानुपावृत्तोऽसि केशव ।&#x9;011a&lt;br&gt;&#xA;सम्बन्धिनः स्वदयितान्सततं वृष्णिपुङ्गव ॥&#x9;011c&lt;br&gt;&#xA;कच्चित्पाण्डुसुताः पञ्च धृतराष्ट्रस्य चात्मजाः ।&#x9;012a&lt;br&gt;&#xA;लोकेषु विहरिष्यन्ति त्वया सह परन्तप ॥&#x9;012c&lt;br&gt;&#xA;स्वराष्ट्रे ते च राजानः कच्चित्प्राप्स्यन्ति वै सुखम् ।&#x9;013a&lt;br&gt;&#xA;कौरवेषु प्रशान्तेषु त्वया नाथेन केशव ॥&#x9;013c&lt;br&gt;&#xA;या मे सम्भावना तात त्वयि नित्यमवर्तत ।&#x9;014a&lt;br&gt;&#xA;अपि सा सफला तात कृता ते भरतान्प्रति ॥&#x9;014c&lt;br&gt;&#xA;श्रीभगवानुवाच ।&#x9;015&lt;br&gt;&#xA;कृतो यत्नो मया पूर्वं सौशाम्ये कौरवान्प्रति ।&#x9;015a&lt;br&gt;&#xA;नाशक्यन्त यदा साम्ये ते स्थापयितुमञ्जसा ।&#x9;015c&lt;br&gt;&#xA;ततस्ते निधनं प्राप्ताः सर्वे ससुतबान्धवाः ॥&#x9;015e&lt;br&gt;&#xA;न दिष्टमप्यतिक्रान्तुं शक्यं बुद्ध्या बलेन वा ।&#x9;016a&lt;br&gt;&#xA;महर्षे विदितं भूयः सर्वमेतत्तवानघ ॥&#x9;016c&lt;br&gt;&#xA;तेऽत्यक्रामन्मतिं मह्यं भीष्मस्य विदुरस्य च ।&#x9;017a&lt;br&gt;&#xA;ततो यमक्षयं जग्मुः समासाद्येतरेतरम् ॥&#x9;017c&lt;br&gt;&#xA;पञ्चैव पाण्डवाः शिष्टा हतमित्रा हतात्मजाः ।&#x9;018a&lt;br&gt;&#xA;धार्तराष्ट्राश्च निहताः सर्वे ससुतबान्धवाः ॥&#x9;018c&lt;br&gt;&#xA;इत्युक्तवचने कृष्णे भृशं क्रोधसमन्वितः ।&#x9;019a&lt;br&gt;&#xA;उदङ्क इत्युवाचैनं रोषादुत्फुल्ललोचनः ॥&#x9;019c&lt;br&gt;&#xA;यस्माच्छक्तेन ते कृष्ण न त्राताः कुरुपुङ्गवाः ।&#x9;020a&lt;br&gt;&#xA;सम्बन्धिनः प्रियास्तस्माच्छप्स्येऽहं त्वामसंशयम् ॥&#x9;020c&lt;br&gt;&#xA;न च ते प्रसभं यस्मात्ते निगृह्य निवारिताः ।&#x9;021a&lt;br&gt;&#xA;तस्मान्मन्युपरीतस्त्वां शप्स्यामि मधुसूदन ॥&#x9;021c&lt;br&gt;&#xA;त्वया शक्तेन हि सता मिथ्याचारेण माधव ।&#x9;022a&lt;br&gt;&#xA;ते परीताः कुरुश्रेष्ठा नश्यन्तः स्म ह्युपेक्षिताः ॥&#x9;022c&lt;br&gt;&#xA;वासुदेव उवाच ।&#x9;023&lt;br&gt;&#xA;शृणु मे विस्तरेणेदं यद्वक्ष्ये भृगुनन्दन ।&#x9;023a&lt;br&gt;&#xA;गृहाणानुनयं चापि तपस्वी ह्यसि भार्गवम् ॥&#x9;023c&lt;br&gt;&#xA;श्रुत्वा च मे तदध्यात्मं मुञ्चेथाः शापमद्य वै ।&#x9;024a&lt;br&gt;&#xA;न च मां तपसाऽल्पेन शक्तोऽभिभवितुं पुमान् ॥&#x9;024c&lt;br&gt;&#xA;न च ते तपसो नाशमिच्छामि तपतां वर ।&#x9;025a&lt;br&gt;&#xA;तपस्ते सुमहद्दीप्तं गुरवश्चापि तोषिताः ॥&#x9;025c&lt;br&gt;&#xA;कौमारं ब्रह्मचर्यं ते जानामि द्विजसत्तम ।&#x9;026a&lt;br&gt;&#xA;दुःखार्जितस्य तपसस्तस्मान्नेच्छामि तेऽव्ययम् ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/054/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/054/</guid>
      <description>&lt;p&gt;अध्यायः 054&lt;/p&gt;&#xA;&lt;p&gt;कृष्णेनोदङ्कं प्रति स्वमाहात्म्यप्रकाशनपूर्वकं कुरूणां स्ववचनातिक्रमणादिरूपस्वापराधेनैव निधनोक्तिः ॥ 1 ॥&lt;/p&gt;&#xA;&lt;p&gt;उदङ्क उवाच ।&#x9;001&lt;br&gt;&#xA;ब्रूहि केशव तत्त्वेन त्वमध्यात्ममनिन्दितम् ।&#x9;001a&lt;br&gt;&#xA;श्रुत्वा श्रेयोऽभिधास्यामि शापं वा ते जनार्दन ॥&#x9;001c&lt;br&gt;&#xA;वासुदेव उवाच ।&#x9;002&lt;br&gt;&#xA;तमो रजश्च सत्वं च विद्धि भावान्मदाश्रयान् ।&#x9;002a&lt;br&gt;&#xA;&#39;स्थितिसृष्टिलयाध्यक्षो विष्णुब्रह्मेशसञ्ज्ञितः ॥&#x9;002c&lt;br&gt;&#xA;कदाचित्तमसा रुद्रो विष्णुः सत्त्वगुणे स्थितः ।&#x9;003a&lt;br&gt;&#xA;रजस्यपि तथा ब्रह्मा स्वगुणान्यगुणानुभौ ॥&#x9;003c&lt;br&gt;&#xA;प्रणवात्मा च शब्दादींस्त्रिगुणात्मा चराचरम् ।&#39;&#x9;004a&lt;br&gt;&#xA;तथा रुद्रान्वसून्वाऽपि विद्धि मत्प्रभवान्द्विज ॥&#x9;004c&lt;br&gt;&#xA;मयि सर्वाणि भूतानि सर्वभूतेषु चाप्यहम् ।&#x9;005a&lt;br&gt;&#xA;स्थित इत्यभिजानीहि मा ते भूदत्र संशयः ॥&#x9;005c&lt;br&gt;&#xA;तथा दैत्यगणान्सर्वान्यक्षगन्धर्वराक्षसान् ।&#x9;006a&lt;br&gt;&#xA;नागानप्सरसश्चैव विद्धि मत्प्रभवान्द्विज ॥&#x9;006c&lt;br&gt;&#xA;सदसच्चैव यत्प्राहुरव्यक्तं व्यक्तमेव च ।&#x9;007a&lt;br&gt;&#xA;अक्षरं च क्षरं चैव सर्वमेतन्मदात्मकम् ॥&#x9;007c&lt;br&gt;&#xA;ये चाश्रमेषु वै धर्माश्चतुर्षु विहिता मुने ।&#x9;008a&lt;br&gt;&#xA;वैदिकानि च कर्माणि विद्धि सर्वं मदात्मकम् ॥&#x9;008c&lt;br&gt;&#xA;असच्च सच्चैव च यद्विश्वं सदसतः परम् ।&#x9;009a&lt;br&gt;&#xA;ततः परतरं नास्ति देवदेवात्सनातनात् ॥&#x9;009c&lt;br&gt;&#xA;ओङ्कारप्रभवान्वेदान्विद्धि मां त्वं भृगूद्वह ।&#x9;010a&lt;br&gt;&#xA;यूपं सोमं चरुं होमं त्रिदशाप्यायनं मखे ॥&#x9;010c&lt;br&gt;&#xA;होतारमपि हव्यं च विद्धि मां भृगुनन्दन ।&#x9;011a&lt;br&gt;&#xA;अध्वर्युः कल्पकृच्चापि हविः परमसंस्कृतम् ॥&#x9;011c&lt;br&gt;&#xA;उद्गाता चापि मां स्तौति गीतघोषैर्महाध्वरे ।&#x9;012a&lt;br&gt;&#xA;प्रायश्चित्तेषु मां ब्रह्मञ्शान्तिमङ्गलवाचकाः ॥&#x9;012c&lt;br&gt;&#xA;स्तुवन्ति विश्वकर्माणं सततं द्विजसत्तम ।&#x9;013a&lt;br&gt;&#xA;मम विद्धि सुतं धर्ममग्रजं द्विजसत्तम ॥&#x9;013c&lt;br&gt;&#xA;मानसं दयितं विप्र सर्वभूतदयात्मकम् ।&#x9;014a&lt;br&gt;&#xA;तत्राहं वर्तमानैश्च निवृत्तैश्चैव मानवैः ॥&#x9;014c&lt;br&gt;&#xA;बह्वीः संसरमाणो वै योनीर्वर्तामि सत्तम ।&#x9;015a&lt;br&gt;&#xA;लोकसरङ्क्षणार्थाय धर्मसंस्थापनाय च ॥&#x9;015c&lt;br&gt;&#xA;तैस्तैर्वेषैश्च रूपैश्च त्रिषु लोकेषु भार्गव ।&#x9;016a&lt;br&gt;&#xA;अहं विष्णुरहं ब्रह्मा शक्रोऽथ प्रभवाप्ययः ॥&#x9;016c&lt;br&gt;&#xA;भूतग्रामस्य सर्वस्य स्रष्टा संहार एव च ।&#x9;017a&lt;br&gt;&#xA;अधर्मे वर्तमानानां सर्वेषामहमच्युतः ॥&#x9;017c&lt;br&gt;&#xA;धर्मस्य सेतुं बध्नामि चलिते चलिते युगे ।&#x9;018a&lt;br&gt;&#xA;तास्ता योनीः प्रविश्याहं प्रजानां हितकाम्यया ॥&#x9;018c&lt;br&gt;&#xA;यदा त्वहं देवयोनौ वर्तामि भृगुनन्दन ।&#x9;019a&lt;br&gt;&#xA;तदाऽहं देववत्सर्वमाचरामि न संशयः ॥&#x9;019c&lt;br&gt;&#xA;यदा गन्धर्वयोनौ तु वर्तामि भृगुनन्दन ।&#x9;020a&lt;br&gt;&#xA;तदा गन्धर्ववच्चेष्टा सर्वाश्चेष्टामि भार्गव ॥&#x9;020c&lt;br&gt;&#xA;नागयोनौ यदा चैव तदा वर्तामि नागवत् ।&#x9;021a&lt;br&gt;&#xA;यक्षराक्षसयोन्योस्तु यथावद्विचराम्यहम् ॥&#x9;021c&lt;br&gt;&#xA;मानुष्ये वर्तमाने तु कृपणं याचिता मया ।&#x9;022a&lt;br&gt;&#xA;न च ते जातसम्मोहा वचोऽगृह्णन्त मोहिताः ॥&#x9;022c&lt;br&gt;&#xA;भयं च महदुद्दिश्य त्रासिताः कुरवो मया ।&#x9;023a&lt;br&gt;&#xA;क्रुद्धेन भूत्वा तु पुनर्यथावदनुदर्शिताः ॥&#x9;023c&lt;br&gt;&#xA;तेऽधर्मेणेह संयुक्ताः परीताः कालधर्मणा ।&#x9;024a&lt;br&gt;&#xA;धर्मेण निहता युद्धे गताः स्वर्गं न संशयः ॥&#x9;024c&lt;br&gt;&#xA;लोकेषु पाण्डवाश्चैव गताः ख्यातिं द्विजोत्तम ।&#x9;025a&lt;br&gt;&#xA;एतत्ते सर्वमाख्यातं यन्मां त्वं परिपृच्छसि ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/055/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/055/</guid>
      <description>&lt;p&gt;अध्यायः 055&lt;/p&gt;&#xA;&lt;p&gt;कृष्णेनोदङ्काय विश्वरूपप्रदर्शनपूर्वकं पिपासाकाले जललाभरूपवरदानम् ॥ 1 ॥ कृष्णेनोदङ्कायामृतदानं चोदितेनेन्द्रेण कदाचिद्वनमध्ये पिपासुमुदङ्कं प्रति चण्डालवेषेण जलस्वीकारप्रार्थने उदङ्केन चण्डालत्वबुद्ध्या तदधिक्षेपः ॥ 2 ॥ पश्चात्तस्य तिरोधानेन परितप्यन्तमुदङ्कं प्रति तत्र सन्निहितेन कृष्णेनेन्द्रकृतवञ्चनानिवेदनपूर्वकं मरुप्रदेशे जललाभरूपवरदानम् ॥ 3 ॥&lt;/p&gt;&#xA;&lt;p&gt;उदङ्क उवाच ।&#x9;001&lt;br&gt;&#xA;अभिजानामि जगतः कर्तारं त्वां जनार्दन ।&#x9;001a&lt;br&gt;&#xA;नूनं भवत्प्रसादोऽयमिति मे नास्ति संशयः ॥&#x9;001c&lt;br&gt;&#xA;चित्तं च सुप्रसन्नं मे त्वद्भावगतमच्युत ।&#x9;002a&lt;br&gt;&#xA;विनिवृत्तश्च मे कोप इति विद्धि परन्तप ॥&#x9;002c&lt;br&gt;&#xA;यदि त्वनुग्रहं कञ्चित्त्वत्तोऽर्हामि जनार्दन ।&#x9;003a&lt;br&gt;&#xA;द्रष्टुमिच्छामि ते रूपं वैष्णवं तन्निदर्शय ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;ततः स तस्मै प्रीतात्मा दर्शयामास तद्वपुः ।&#x9;004a&lt;br&gt;&#xA;शाश्वतं वैष्णवं धीमान्ददृशे यद्धनञ्जयः ॥&#x9;004c&lt;br&gt;&#xA;स ददर्श महात्मानं विश्वरूपं महाभुजम् ।&#x9;005a&lt;br&gt;&#xA;सहस्रसूर्यप्रतिमं दीप्तिमत्पावकोपमम् ।&#x9;005c&lt;br&gt;&#xA;सर्वमाकाशमावृत्य तिष्ठन्तं सर्वतोमुखम् ॥&#x9;005e&lt;br&gt;&#xA;तद्दृष्ट्वा परमं रूपं विष्णोर्वैष्णवमद्भुतम् ।&#x9;006a&lt;br&gt;&#xA;विस्मयं च ययौ विप्रस्तं दृष्ट्वा परमेश्वरम् ॥&#x9;006c&lt;br&gt;&#xA;उदङ्क उवाच ।&#x9;007&lt;br&gt;&#xA;&#39;नमोनमस्ते सर्वात्मन्नारायण परात्मक ।&#x9;007a&lt;br&gt;&#xA;परमात्मन्पद्मनाभ पुण्डरीकाक्ष माधव ॥&#x9;007c&lt;br&gt;&#xA;हिरण्यगर्भरूपाय संसारोत्तारणाय च ।&#x9;008a&lt;br&gt;&#xA;पुरुषाय पुराणाय शान्तश्यामाय ते नमः ॥&#x9;008c&lt;br&gt;&#xA;अविद्यातिमिरादित्यं भवव्याधिमहौषधिम् ।&#x9;009a&lt;br&gt;&#xA;संसारार्णवसारं त्वां प्रणमामि गतिर्भव ॥&#x9;009c&lt;br&gt;&#xA;सर्ववेदैकवेद्याय सर्ववेदमयाय च ।&#x9;010a&lt;br&gt;&#xA;वासुदेवाय नित्याय नमो भक्तप्रियाय ते ॥&#x9;010c&lt;br&gt;&#xA;दयया दुःखमोहान्मां समुद्धर्तुमिहार्हसि ।&#x9;011a&lt;br&gt;&#xA;कर्मभिर्बहुभिः पापैर्बद्धं पाहि जनार्दन ॥&#39;&#x9;011c&lt;br&gt;&#xA;विश्वकर्मन्नमस्तेऽस्तु विश्वात्मन्विश्वसम्भव ।&#x9;012a&lt;br&gt;&#xA;पद्म्यां ते पृथिवी व्याप्ता शिरसा चावृतं नभः ॥&#x9;012c&lt;br&gt;&#xA;द्यावापृथिव्योर्यन्मध्यं जठरेण तवावृतम् ।&#x9;013a&lt;br&gt;&#xA;भुजाभ्यामावृताश्चाशास्त्वमिदं सर्वमच्युत ॥&#x9;013c&lt;br&gt;&#xA;संहरस्व पुनर्देव रूपमक्षय्यमुत्तमम् ।&#x9;014a&lt;br&gt;&#xA;पुनस्त्वां स्वेन रूपेण द्रष्टुमिच्छामि शाश्वतम् ॥&#x9;014c&lt;br&gt;&#xA;वैशम्पायन उवाच ।&#x9;015&lt;br&gt;&#xA;तमुवाच प्रसन्नात्मा गोविन्दो जनमेजय ।&#x9;015a&lt;br&gt;&#xA;वरं वृणीष्वेति तदा तमुदङ्कोऽब्रवीदिदम् ।&#x9;015c&lt;br&gt;&#xA;पर्याप्त एष एवाद्य वरस्त्वत्तो महाद्युते ।&#x9;016a&lt;br&gt;&#xA;यत्ते रूपमिदं कृष्ण पश्यामि प्रभवाप्ययम् ॥&#x9;016c&lt;br&gt;&#xA;तमब्रवीत्पुनः कृष्णो मा त्वमत्र विचारय । &#x9;017a&lt;br&gt;&#xA;अवश्यमेतत्कर्तव्यममोघं दर्शनं मम ॥&#x9;017c&lt;br&gt;&#xA;उदङ्कक उवाच ।&#x9;018&lt;br&gt;&#xA;अवश्यं करणीयं च यद्येतन्मन्यसे विभो ।&#x9;018a&lt;br&gt;&#xA;तोयमिच्छामि यत्रेष्टं मरुष्वेतद्धि दुर्लभम् ॥&#x9;018c&lt;br&gt;&#xA;ततः संहृत्य तत्तेजः प्रोवाचोदङ्कमीश्वरः ।&#x9;019a&lt;br&gt;&#xA;एष्टव्ये सति चिन्त्योऽहमित्युक्त्वा द्वारकां ययौ ॥&#x9;019c&lt;br&gt;&#xA;ततः कदाचिद्भगवानुदङ्कस्तोयकाङ्क्षया ।&#x9;020a&lt;br&gt;&#xA;तृषितः परिचक्राम मरौ सस्मार चाच्युतम् ॥&#x9;020c&lt;br&gt;&#xA;ततो दिग्वाससं धीमान्मातङ्गं मलपङ्किनम् ।&#x9;021a&lt;br&gt;&#xA;अपश्यत मरौ तस्मिञ्श्वयूथपरिवारितम् ॥&#x9;021c&lt;br&gt;&#xA;भीषणं बद्धनिस्त्रिंशं बाणकार्मुकधारिणम् ।&#x9;022a&lt;br&gt;&#xA;तस्याधःस्रोतसोऽपश्यद्वारि भूरि द्विजोत्तमः ॥&#x9;022c&lt;br&gt;&#xA;स्मरन्नेव च तं प्राह मातङ्गः प्रहसन्निव ।&#x9;023a&lt;br&gt;&#xA;एह्युदङ्क प्रतीच्छस्व मत्तो वारि भृगूद्वह ।&#x9;023c&lt;br&gt;&#xA;कृपा हि मे सुमहती त्वां दृष्ट्वा तृट्समाश्रितम् ॥&#x9;023e&lt;br&gt;&#xA;इत्युक्तस्तेन स मुनिस्तत्तोयं नाभ्यनन्दत ।&#x9;024a&lt;br&gt;&#xA;चिक्षेप च स तं धीमान्वाग्भिरुग्राभिरच्युतम् ।&#x9;024c&lt;br&gt;&#xA;पुनःपुनश्च मातङ्गः पिबस्वेति तमब्रवीत् ।&#x9;025a&lt;br&gt;&#xA;न चापिबत्स सक्रोधः क्षुभितेनान्तरात्मना ॥&#x9;025c&lt;br&gt;&#xA;स तथा निश्चयात्तेन प्रत्याख्यातो महात्मना ।&#x9;026a&lt;br&gt;&#xA;श्वभिः सह महाराज तत्रैवान्तरधीयत ॥&#x9;026c&lt;br&gt;&#xA;उदङ्कस्तं तथा दृष्ट्वा ततो व्रीडितमानसः ।&#x9;027a&lt;br&gt;&#xA;मेने प्रलब्धमात्मानं कृष्णेनामित्रघातिना ॥&#x9;027c&lt;br&gt;&#xA;अथ तेनैव मार्गेण शङ्कचक्रगदाधरः ।&#x9;028a&lt;br&gt;&#xA;आजगाम महाबाहुरुदङ्कश्चैनमब्रवीत् ॥&#x9;028c&lt;br&gt;&#xA;न युक्तं तादृशं दातुं त्वया पुरुषसत्तम ।&#x9;029a&lt;br&gt;&#xA;सलिलं विप्रमुख्येभ्यो मातङ्गस्रोतसा विभो ॥&#x9;029c&lt;br&gt;&#xA;इत्युक्तवचनं तं तु महाबुद्धिर्जनार्दनः ।&#x9;030a&lt;br&gt;&#xA;उदङ्कं श्लक्ष्णया वाचा सान्त्वयन्निदमब्रवीत् ॥&#x9;030c&lt;br&gt;&#xA;यादृशेनेह रूपेण योग्यं दातुं धृतेन वै ।&#x9;031a&lt;br&gt;&#xA;तादृशं खलु ते दत्तं यच्च त्वं नावबुध्यथाः ॥&#x9;031c&lt;br&gt;&#xA;मया त्वदर्थमुक्तो वै वज्रपाणिः पुरन्दरः ।&#x9;032a&lt;br&gt;&#xA;उदङ्कायामृतं देहि तोयरूपमिति प्रभुः ॥&#x9;032c&lt;br&gt;&#xA;स मामुवाच देवेन्द्र न मर्त्योऽमर्त्यतां व्रजेत् ।&#x9;033a&lt;br&gt;&#xA;अन्यमस्मै वरं देहीत्यसकृद्भृगुनन्दन ॥&#x9;033c&lt;br&gt;&#xA;अमृतं देयमित्येव मयोक्तः स शचीपतिः ।&#x9;034a&lt;br&gt;&#xA;स मां प्रसाद्य देवेन्द्रः पुनरेवेदमब्रवीत् ॥&#x9;034c&lt;br&gt;&#xA;यदि देयमवश्यं वै मातङ्गोऽहं महामते ।&#x9;035a&lt;br&gt;&#xA;भूत्वाऽमृतं प्रदास्यामि भार्गवाय महात्मने ॥&#x9;035c&lt;br&gt;&#xA;यद्येवं प्रतिगृह्णाति भार्गवोऽमृतमद्य वै ।&#x9;036a&lt;br&gt;&#xA;प्रदातुमेष गच्छामि भार्गवस्यामृतं विभो ।&#x9;036c&lt;br&gt;&#xA;प्रत्याख्यातस्त्वहं तेन दास्यामि न कथञ्चन ॥&#x9;036e&lt;br&gt;&#xA;स तथा समयं कृत्वा तेन रूपेण वासवः ।&#x9;037a&lt;br&gt;&#xA;उपस्थितस्त्वया चापि प्रत्याख्यातोऽमृतं ददत् ।&#x9;037c&lt;br&gt;&#xA;चाण्डालरूपी भगवान्सुमहांस्ते व्यतिक्रमः ॥&#x9;037e&lt;br&gt;&#xA;यत्तु शक्यं मया कर्तुं भूय एव तवेप्सितम् ।&#x9;038a&lt;br&gt;&#xA;तोयेप्सां तव दुर्धर्षां करिष्ये सफलामहम् ॥&#x9;038c&lt;br&gt;&#xA;येष्वहःसु च ते ब्रह्मन्सलिलेप्सा भविष्यति ।&#x9;039a&lt;br&gt;&#xA;तदा मरौ भविष्यन्ति जलपूर्णाः पयोधराः ॥&#x9;039c&lt;br&gt;&#xA;रसवच्च प्रदास्यन्ति तोयं ते भृगुनन्दन ।&#x9;040a&lt;br&gt;&#xA;उदङ्कमेघा इत्युक्ताः ख्यातिं यास्यन्ति चापि ते ॥&#x9;040c&lt;br&gt;&#xA;इत्युक्तः प्रीतिमान्विप्रः कृष्णेन स बभूव ह ।&#x9;041a&lt;br&gt;&#xA;अद्याप्युदङ्कमेघाश्च मरौ वर्षन्ति भारत ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/056/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/056/</guid>
      <description>&lt;p&gt;अध्यायः 056&lt;/p&gt;&#xA;&lt;p&gt;वैशम्पायनेन जनमेजयं प्रत्युदङ्कोपाख्यानकथनारम्भः ॥ 1 ॥ उदङ्ककृतपरिचर्याविशेषतुष्टेन गौतमेन तस्मै प्रीत्यतिशयेन चिरादपि गृहगमनायाभ्यननुज्ञानम् ॥ 2 ॥ कदाचन गुरुशासनेन काष्ठमारमाहृतवतोदङ्केन काष्ठलग्नजरापलितनिजकेशावलोकनेन परिदेवनम् ॥ 3 ॥ ततस्तदबोधितनिजरोदनहेतुना गुरुणा तस्मै निजतनयाप्रतिपादनम् ॥ 4 ॥ ततस्तेन गुरुपत्नीनिदेशेन कुण्डलयाचनाय सौदासं प्रति गमनम् ॥ 5 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;उदङ्कः केन तपसा संयुक्तो वै महामनाः ।&#x9;001a&lt;br&gt;&#xA;यः शापं दातुकामोऽभूद्विष्णवे प्रभविष्ववे ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;उदङ्को महता युक्तस्तपसा जनमेजय ।&#x9;002a&lt;br&gt;&#xA;गुरभक्तः स तेजस्वी नान्यत्किञ्चिदपूजयत् ॥&#x9;002c&lt;br&gt;&#xA;सर्वेषामृषिपुत्राणामेष आसीन्मनोरथः ।&#x9;003a&lt;br&gt;&#xA;औदङ्कीं गुरुवृत्तिं वै प्राप्नुयामेति भारत ॥&#x9;003c&lt;br&gt;&#xA;गौतमस्य तु शिष्याणां बहूनां जनमेजय ।&#x9;004a&lt;br&gt;&#xA;उदङ्केऽभ्यधिका प्रीतिः स्नेहश्चैवाभवत्तदा ॥&#x9;004c&lt;br&gt;&#xA;स तस्य दमशौचाभ्यां विक्रान्तेन च कर्मणा ।&#x9;005a&lt;br&gt;&#xA;सम्यक्चैवोपचारेण गौतमः प्रीतिमानभूत् ॥&#x9;005c&lt;br&gt;&#xA;अथ शिष्यसहस्राणि समनुज्ञाय गौतमः ।&#x9;006a&lt;br&gt;&#xA;उदङ्कं परया प्रीत्या नाभ्यनुज्ञातुमैच्छत ॥&#x9;006c&lt;br&gt;&#xA;तं क्रमेण जरा तात प्रतिपेदे महामुनिम् ।&#x9;007a&lt;br&gt;&#xA;न चान्वबुध्यत तदा स मुनिर्गुरुवत्सलः ॥&#x9;007c&lt;br&gt;&#xA;ततः कदाचिद्राजेन्द्र काष्ठान्यानयितुं ययौ ।&#x9;008a&lt;br&gt;&#xA;उदङ्कः काष्ठभारं च महान्तं समुपानयत् ॥&#x9;008c&lt;br&gt;&#xA;स तद्भाराभिभूतात्मा काष्ठभारमरिन्दम ।&#x9;009a&lt;br&gt;&#xA;निचिक्षेप क्षितौ राजन्परिश्रान्तो बुभुक्षितः ॥&#x9;009c&lt;br&gt;&#xA;तस्य काष्ठे विलग्नाऽभूज्जटा रूप्यसमप्रभा ।&#x9;010a&lt;br&gt;&#xA;ततः काष्ठैः सह तदा पपात धरणीतलम् ॥&#x9;010c&lt;br&gt;&#xA;ततः स भारनिष्पिष्टः क्षुधाविष्टश्च भारत ।&#x9;011a&lt;br&gt;&#xA;दृष्ट्वा तां वयसोऽवस्थां रुरोदाऽऽर्तस्वरं तदा ॥&#x9;011c&lt;br&gt;&#xA;ततो गुरुसुता तस्य पद्मपत्रनिभानना ।&#x9;012a&lt;br&gt;&#xA;जग्राहाश्रूणि सुश्रोणी करेण पृथुलोचना ।&#x9;012c&lt;br&gt;&#xA;पितुर्नियोगाद्भावज्ञा शिरसाऽवनता तदा ॥&#x9;012e&lt;br&gt;&#xA;तस्या निपेततुर्दग्धौ करौ तैरश्रुबिन्दुभिः ।&#x9;013a&lt;br&gt;&#xA;न हि तानश्रुपातांस्तु शक्ता धारयितुं मही ।&#x9;013c&lt;br&gt;&#xA;गौतमस्त्वब्रवीद्विप्रमुदङ्कं प्रीतमानसः ॥&#x9;013e&lt;br&gt;&#xA;कस्मात्तात तवाद्येह शोकोत्तरमिदं मनः ।&#x9;014a&lt;br&gt;&#xA;स स्वैरं ब्रूहि विप्रर्षे श्रोतुमिच्छामि तत्त्वतः ॥&#x9;014c&lt;br&gt;&#xA;उदङ्क उवाच ।&#x9;015&lt;br&gt;&#xA;भवद्गतेन मनसा भवत्प्रियचिकीर्षया ।&#x9;015a&lt;br&gt;&#xA;भवद्भक्तिगतेनेह भवद्भावानुगेन च ॥&#x9;015c&lt;br&gt;&#xA;जरेयं नावबुद्धा मे नाभिज्ञातं सुखं च मे ।&#x9;016a&lt;br&gt;&#xA;शतवर्षोषितं मां हि न त्वमभ्यनुजानिथाः ॥&#x9;016c&lt;br&gt;&#xA;भवता त्वभ्यनुज्ञाताः शिष्याः प्रत्यवरा मम ।&#x9;017a&lt;br&gt;&#xA;उपपन्ना द्विजश्रेष्ठ शतशोऽथ सहस्रशः ॥&#x9;017c&lt;br&gt;&#xA;गौतम उवाच ।&#x9;018&lt;br&gt;&#xA;त्वत्प्रीतियुक्तेन मया गुरुशुश्रूषया तव ।&#x9;018a&lt;br&gt;&#xA;व्यतिक्रामन्महाकालो नावबुद्धो द्विजर्षभ ॥&#x9;018c&lt;br&gt;&#xA;किं त्वद्य यदि ते श्रद्धा गमनं प्रति भार्गव ।&#x9;019a&lt;br&gt;&#xA;अनुज्ञां प्रतिगृह्य त्वं स्वगृहान्गच्छ माचिरम् ॥&#x9;019c&lt;br&gt;&#xA;उदङ्क उवाच ।&#x9;020&lt;br&gt;&#xA;गुर्वर्थं कं प्रयच्छामि ब्रूहि त्वं द्विजसत्तम ।&#x9;020a&lt;br&gt;&#xA;तमुपाहृत्य गच्छेयमनुज्ञातस्त्वया विभो ॥&#x9;020c&lt;br&gt;&#xA;गौतम उवाच ।&#x9;021&lt;br&gt;&#xA;दक्षिणापरितोषो वै गुरूणां सद्भिरुच्यते ।&#x9;021a&lt;br&gt;&#xA;तव ह्याचरतो धर्मं तुष्टोऽहं वै न संशयः ।&#x9;021c&lt;br&gt;&#xA;इत्थं च परितुष्टं मां विजानीहि भृगूद्वह ॥&#x9;021a&lt;br&gt;&#xA;युवा षोडशवर्षो हि यद्यद्य भविता भवान् ।&#x9;022c&lt;br&gt;&#xA;ददानि पत्नीं कन्यां च स्वां ते दुहितरं द्विज ।&#x9;022a&lt;br&gt;&#xA;एतामृतेऽङ्गना नान्या त्वत्तेजोऽर्हति सेवितुम् ॥&#x9;022c&lt;br&gt;&#xA;ततस्तां प्रतिजग्राह युवा भूत्वा यशस्विनीम् ।&#x9;023a&lt;br&gt;&#xA;गुरुणा चाभ्यनुज्ञातो गुरुपत्नीमथाब्रवीत् ॥&#x9;023c&lt;br&gt;&#xA;किं भवत्यै प्रयच्छामि गुर्वर्थं विनियुङ्क्ष्व माम् ।&#x9;024a&lt;br&gt;&#xA;प्रियं हितं च काङ्क्षामि प्राणैरपि धनैरपि ॥&#x9;024c&lt;br&gt;&#xA;यद्दुर्लभं हि लोकेऽस्मिन्रत्नमत्यद्भुतं महत् ।&#x9;025a&lt;br&gt;&#xA;तदानयेयं तपसा न हि मेऽत्रास्ति संशयः ॥&#x9;025c&lt;br&gt;&#xA;अहल्योवाच ।&#x9;026&lt;br&gt;&#xA;परितुष्टाऽस्मि ते विप्र नित्यं भक्त्या तवानघ ।&#x9;026a&lt;br&gt;&#xA;पर्याप्तमेतद्भद्रं ते गच्छ तात यथेप्सितम् ॥&#x9;026c&lt;br&gt;&#xA;वैशम्पायन उवाच ।&#x9;027&lt;br&gt;&#xA;उदङ्कस्तु महाराज पुनरेवाब्रवीद्वचः ।&#x9;027a&lt;br&gt;&#xA;आज्ञापयस्व मां मातः कर्तव्यं च तव प्रियम् ॥&#x9;027c&lt;br&gt;&#xA;अहल्योवाच ।&#x9;028&lt;br&gt;&#xA;सौदासपत्न्या विधृते दिव्ये ये मणिकुण्डले ।&#x9;028a&lt;br&gt;&#xA;ते समानय भद्रं ते गुर्वर्थः सुकृतो भवेत् ॥&#x9;028c&lt;br&gt;&#xA;वैशम्पायन उवाच ।&#x9;029&lt;br&gt;&#xA;स तथेति प्रतिश्रुत्य जगाम जनमेजय ।&#x9;029a&lt;br&gt;&#xA;गुरुपत्नीप्रियार्थं वै ते समानयितुं तदा ॥&#x9;029c&lt;br&gt;&#xA;स जगाम ततः शीघ्रमुदङ्को ब्राह्मणर्षभः ।&#x9;030a&lt;br&gt;&#xA;सौदासं पुरुषादं वै भिक्षितुं मणिकुण्डले ॥&#x9;030c&lt;br&gt;&#xA;गौतमस्त्वब्रवीत्पत्नीमुदङ्को नात्र दृश्यते ।&#x9;031a&lt;br&gt;&#xA;इति पृष्टा तमाचष्ट कुण्डलार्थे गतं च सा ॥&#x9;031c&lt;br&gt;&#xA;ततः प्रोवाच पत्नीं स न ते सम्यगिदं कृतम् ।&#x9;032a&lt;br&gt;&#xA;शप्तः स पार्थिवो नूनं ब्राह्मणं तं वधिष्यति ॥&#x9;032c&lt;br&gt;&#xA;अहल्योवाच ।&#x9;033&lt;br&gt;&#xA;अजानन्त्या नियुक्तः स भगवन्ब्राह्मणो मया ।&#x9;033a&lt;br&gt;&#xA;भवत्प्रसादान्न भयं किञ्चित्तस्य भविष्यति ॥&#x9;033c&lt;br&gt;&#xA;इत्युक्तः प्राह तां पत्नीमेवमस्त्विति गौतमः ।&#x9;034a&lt;br&gt;&#xA;उदङ्कोऽपि वने शून्ये राजानं तं ददर्श ह ॥ ॥&#x9;034c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/057/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/057/</guid>
      <description>&lt;p&gt;अध्यायः 057&lt;/p&gt;&#xA;&lt;p&gt;शापाद्राक्षसत्वं गतेन सौदासेनोदङ्कभक्षणोद्यमे उदङ्केन पुनः प्रत्यागमनप्रतिज्ञापूर्वकं तं प्रति कुण्डलयाचनम् ॥ 1 ॥ उदङ्केन सौदासवचसा तत्पत्नीं प्रति कुण्डलयाचने तया तं प्रति मणिकुण्डलमहिमादिकथनपूर्वकं राजाभिज्ञानानयनचोदना ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;स तं दृष्ट्वा तथाभूतं राजानं घोरदर्शनम् ।&#x9;001a&lt;br&gt;&#xA;दीर्घश्मश्रुधरं नॄणां शोणितेन समुक्षितम् ॥&#x9;001c&lt;br&gt;&#xA;चकार न व्यथां विप्रो राजा त्वेनमथाब्रवीत् ।&#x9;002a&lt;br&gt;&#xA;प्रत्युत्थाय महातेजा भयकर्ता यमोपमः ॥&#x9;002c&lt;br&gt;&#xA;दिष्ट्या त्वमसि कल्याण षष्ठे काले ममान्तिकम् ।&#x9;003a&lt;br&gt;&#xA;भक्ष्यं मृगयमाणस्य सम्प्राप्तो द्विजसत्तम ॥&#x9;003c&lt;br&gt;&#xA;उदङ्क उवाच ।&#x9;004&lt;br&gt;&#xA;राजन्गुर्वर्थिनं विद्धि चरन्तं मामिहागतम् ।&#x9;004a&lt;br&gt;&#xA;न च गुर्वर्थमुद्युक्तं हिंस्यमाहुर्मनीषिणः ॥&#x9;004c&lt;br&gt;&#xA;राजोवाच ।&#x9;005&lt;br&gt;&#xA;षष्ठे काले ममाहारो विहितो द्विजसत्तम ।&#x9;005a&lt;br&gt;&#xA;न शक्यस्त्वं समुत्स्रष्टुं क्षुधितेन मयाऽद्य वै ॥&#x9;005c&lt;br&gt;&#xA;उदङ्क उवाच ।&#x9;006&lt;br&gt;&#xA;एवमस्तु महाराज समयः क्रियतां तु मे ।&#x9;006a&lt;br&gt;&#xA;गुर्वर्थमभिनिर्वर्त्य पुनरेष्यामि ते वशम् ॥&#x9;006c&lt;br&gt;&#xA;संश्रुतश्च मया योऽर्थो गुरवे राजसत्तम ।&#x9;007a&lt;br&gt;&#xA;त्वदधीनः स राजेन्द्र तं त्वां भिक्षे नरेश्वर ॥&#x9;007c&lt;br&gt;&#xA;ददासि विप्रमुख्येभ्यस्त्वं हि रत्नानि नित्यदा ।&#x9;008a&lt;br&gt;&#xA;दाता च त्वं नरव्याघ्र पात्रभूतः क्षिताविह ।&#x9;008c&lt;br&gt;&#xA;पात्रं प्रतिग्रहे चापि विद्धि मां नृपसत्तम ॥&#x9;008e&lt;br&gt;&#xA;उपाहृत्य गुरोरर्थं त्वदायत्तमरिन्दम ।&#x9;009a&lt;br&gt;&#xA;समयेनेह राजेन्द्र पुनरेष्यामि ते वशम् ॥&#x9;009c&lt;br&gt;&#xA;सत्यं ते प्रतिजानामि नात्र मिथ्या कथञ्चन ।&#x9;010a&lt;br&gt;&#xA;अनृतं नोक्तपूर्वं मे स्वैरेष्वपि कुतोऽन्यथा ॥&#x9;010c&lt;br&gt;&#xA;सौदास उवाच ।&#x9;011&lt;br&gt;&#xA;यदि मत्तस्तवाऽऽयत्तो गुर्वर्थः कृत एव सः ।&#x9;011a&lt;br&gt;&#xA;यदि चास्ति प्रतिग्राह्यं साम्प्रतं तद्वदस्व मे ॥&#x9;011c&lt;br&gt;&#xA;उदङ्क उवाच ।&#x9;012&lt;br&gt;&#xA;प्रतिग्राह्यो मतो मे त्वं सदैव पुरुषर्षभ ।&#x9;012a&lt;br&gt;&#xA;सोऽहं त्वामनुसम्प्राप्तो भिक्षितुं मणिकुण्डले ॥&#x9;012c&lt;br&gt;&#xA;सौदास उवाच ।&#x9;013&lt;br&gt;&#xA;पत्न्यास्ते मम विप्रर्षे उचिते मणिकुण्डले ।&#x9;013a&lt;br&gt;&#xA;वरयार्थं त्वमन्यं वै तं ते दास्यामि सुव्रत ॥&#x9;013c&lt;br&gt;&#xA;उदङ्क उवाच ।&#x9;014&lt;br&gt;&#xA;अलं ते व्यपदेशेन प्रमाणं यदि ते वयम् ।&#x9;014a&lt;br&gt;&#xA;प्रयच्छ कुण्डले मह्यं सत्यवाग्भव पार्थिव ॥&#x9;014c&lt;br&gt;&#xA;वैशम्पायन उवाच ।&#x9;015&lt;br&gt;&#xA;इत्युक्तस्त्वब्रवीद्राजा तमुदङ्कं पुनर्वचः ।&#x9;015a&lt;br&gt;&#xA;गच्छ मद्वचनाद्देवीं ब्रूहि देहीति सत्तम ॥&#x9;015c&lt;br&gt;&#xA;सैवमुक्ता त्वया नूनं मद्वाक्येन शुचिव्रता ।&#x9;016a&lt;br&gt;&#xA;प्रदास्यति द्विजश्रेष्ठ कुण्डले ते न संशयः ॥&#x9;016c&lt;br&gt;&#xA;उदङ्क उवाच ।&#x9;017&lt;br&gt;&#xA;क्व पत्नी भवतः शक्या मया द्रष्टुं नरेश्वर ।&#x9;017a&lt;br&gt;&#xA;स्वयं वाऽपि भवान्पत्नीं किमर्थं नोपसर्पति ॥&#x9;017c&lt;br&gt;&#xA;सौदास उवाच ।&#x9;018&lt;br&gt;&#xA;तां द्रक्ष्यति भवानद्य कास्मिंश्चिद्वननिर्झरे ।&#x9;018a&lt;br&gt;&#xA;षष्ठे काले न हि मया सा शक्या द्रष्टुमद्य वै ॥&#x9;018c&lt;br&gt;&#xA;वैशम्पायन उवाच ।&#x9;019&lt;br&gt;&#xA;उदङ्कस्तु तथोक्तः स जगाम भरतर्षभ ।&#x9;019a&lt;br&gt;&#xA;मदयन्तीं च दृष्ट्वा स ज्ञापयत्स्वप्रयोजनम् ॥&#x9;019c&lt;br&gt;&#xA;सौदासवचनं श्रुत्वा ततः सा पृथुलोचना ।&#x9;020a&lt;br&gt;&#xA;प्रत्युवाच महाबुद्धिमुदङ्कं जनमेजय ॥&#x9;020c&lt;br&gt;&#xA;एवमेतन्महाब्रह्मन्नानृतं वदसेऽनघ ।&#x9;021a&lt;br&gt;&#xA;अभिज्ञानं तु किञ्चित्त्वं समानयितुमर्हसि ॥&#x9;021c&lt;br&gt;&#xA;इमे हि दिव्ये मणिकुण्डले मे देवाश्च यक्षाश्च महर्षयश्च ।&#x9;022a&lt;br&gt;&#xA;तैस्तैरुपायैरपहर्तुकामाश्छिद्रेषु नित्यं परितर्कयन्ति ॥&#x9;022c&lt;br&gt;&#xA;निक्षिप्तमेतद्भुवि पन्नगास्तु रत्नं समासाद्य परामृशेयुः ।&#x9;023a&lt;br&gt;&#xA;यक्षास्तथोच्छिष्टधृतं सुराश्च निद्रावशाद्वा परिधर्षयेयुः ॥&#x9;023c&lt;br&gt;&#xA;छिद्रेष्वेतेष्विमे नित्यं ह्रियेते द्विजसत्तम ।&#x9;024a&lt;br&gt;&#xA;देवराक्षसनागानामप्रमत्तेन धार्यते ॥&#x9;024c&lt;br&gt;&#xA;एते दिवाऽपि भासेते रात्रौ च द्विजसत्तम ।&#x9;025a&lt;br&gt;&#xA;नक्तं नक्षत्रताराणां प्रभामाक्षिप्य वर्ततः ॥&#x9;025c&lt;br&gt;&#xA;एते ह्यामुच्य भगवन्क्षुत्पिपासाभयं कुतः ।&#x9;026a&lt;br&gt;&#xA;विषाग्निश्वापदेभ्यश्च भयं जातु न विद्यते ॥&#x9;026c&lt;br&gt;&#xA;ह्रस्वेन चैते आमुक्ते भवतो ह्रस्वके तदा ।&#x9;027a&lt;br&gt;&#xA;अनुरूपेण चामुक्ते जायेते तत्प्रमाणके ॥&#x9;027c&lt;br&gt;&#xA;एवंविधे ममैते वै कुण्डले परमार्चिते ।&#x9;028a&lt;br&gt;&#xA;त्रिषु लोकेषु विज्ञाते तदभिज्ञानमानय ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/058/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/058/</guid>
      <description>&lt;p&gt;अध्यायः 058&lt;/p&gt;&#xA;&lt;p&gt;उदङ्केनाभिज्ञाननिवेदनेन मदयन्तीतः कुण्डलग्रहणपूर्वकं प्रतिनिवर्तनम् ॥ 1 ॥ मध्येमार्गं क्षुधाविष्टेन तेन बिल्वतरुमारुह्य शाखायां कुण्डलासञ्जनपूर्वकं फलपातनाय शाखाचालनम् ॥ 2 ॥ तत्र पतत्फलघट्टनेन कुण्डलयोरधःपतने केनचिदुरगवरेण तदपहृत्य नागलोकगमनम् ॥ 3 ॥ तत इन्द्रसाहाय्याद्भूविदारणेन नागलोकं गतेनोदङ्केन तत्राश्ववचसा तदपानदेशधमने तन्निर्गतधूमपटलनिरुद्धैः सर्पैरुदङ्काय कुण्डलप्रत्यर्पणम् ॥ 4 ॥ तत उदङ्केन गुरुपत्न्यै कुण्डलप्रदानम् ॥ 5 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;स मित्रसहमासाद्य अभिज्ञानमयाचत ।&#x9;001a&lt;br&gt;&#xA;तस्मै ददावभिज्ञानं स चेक्ष्वाकुवरस्तदा ॥&#x9;001c&lt;br&gt;&#xA;सौदास उवाच ।&#x9;002&lt;br&gt;&#xA;न चैवैषा गतिः क्षेम्या न चान्या विद्यते गतिः ।&#x9;002a&lt;br&gt;&#xA;एतन्मे तत्वमाज्ञाय प्रयच्छ मणिकुण्डले ॥&#x9;002c&lt;br&gt;&#xA;इत्युक्तस्तामुदङ्कस्तु भर्तुर्वाक्यमथाब्रवीत् ।&#x9;003a&lt;br&gt;&#xA;श्रुत्वा च सा तदा प्रादात्ततस्ते मणिकुण्डले ॥&#x9;003c&lt;br&gt;&#xA;अवाप्य कुण्डले ते तु राजानं पुनरब्रवीत् ।&#x9;004a&lt;br&gt;&#xA;किमेतद्गुह्यवचनं श्रोतुमिच्छामि पार्थिव ॥&#x9;004c&lt;br&gt;&#xA;सौदास उवाच ।&#x9;005&lt;br&gt;&#xA;प्रजाविसर्गाद्विप्रान्वै क्षत्रियाः पूजयन्ति ह ।&#x9;005a&lt;br&gt;&#xA;विप्रेभ्यश्चापि बहवो दोषाः प्रादुर्भवन्ति नः ॥&#x9;005c&lt;br&gt;&#xA;सोऽहं द्विजेभ्यः प्रणतो विप्राद्दोषमवाप्तवान् ।&#x9;006a&lt;br&gt;&#xA;गतिमन्यां न पश्यामि मदयन्तीसहायवान् ॥&#x9;006c&lt;br&gt;&#xA;न चान्यामपि पश्यामि गतिं गतिमतांवर ।&#x9;007a&lt;br&gt;&#xA;स्वर्गद्वारस्य गमने स्थाने चेह द्विजोत्तम ॥&#x9;007c&lt;br&gt;&#xA;न हि राज्ञा विशेषेण विरुद्धेन द्विजातिभिः ।&#x9;008a&lt;br&gt;&#xA;शक्यं हि लोके स्थातुं वै प्रेत्य वा सुखमेधितुम् ॥&#x9;008c&lt;br&gt;&#xA;तदिष्टे ते मया दत्ते एते स्वे मणिकुण्डले ।&#x9;009a&lt;br&gt;&#xA;यः कृतस्तेऽद्य समयः सफलं तं कुरुष्व मे ॥&#x9;009c&lt;br&gt;&#xA;उदङ्क उवाच ।&#x9;010&lt;br&gt;&#xA;राजंस्तथेह कर्ताऽस्मि पुनरेष्यामि ते वशम् ।&#x9;010a&lt;br&gt;&#xA;प्रश्नं च कञ्चित्प्रष्टुं त्वां व्यवसिष्ये परन्तप ॥&#x9;010c&lt;br&gt;&#xA;सौदास उवाच ।&#x9;011&lt;br&gt;&#xA;ब्रूहि विप्र यथाकामं प्रतिवक्ताऽस्मि ते वचः ।&#x9;011a&lt;br&gt;&#xA;छेत्ताऽस्मि संशयं तेऽद्य न मेऽत्रास्ति विचारणा ॥&#x9;011c&lt;br&gt;&#xA;उदङ्क उवाच ।&#x9;012&lt;br&gt;&#xA;प्राहुर्वाक्संयतं विप्रं धर्मनैपुणदर्शिनः ।&#x9;012a&lt;br&gt;&#xA;मित्रेषु यश्च विषमः स्तेन इत्येव तं विदुः ॥&#x9;012c&lt;br&gt;&#xA;स भवान्मित्रतामद्य सम्प्राप्तो मम पार्थिव ।&#x9;013a&lt;br&gt;&#xA;स मे बुद्धिं प्रयच्छस्व सम्मतां पुरुषर्षभ ॥&#x9;013c&lt;br&gt;&#xA;अवाप्तार्थोऽहमद्येह भवांश्च पुरुषादकः ।&#x9;014a&lt;br&gt;&#xA;भवत्सकाशमागन्तुं क्षमं मम न वेति वै ॥&#x9;014c&lt;br&gt;&#xA;सौदास उवाच ।&#x9;015&lt;br&gt;&#xA;क्षमं चेदिह वक्तव्यं मया द्विजवरोत्तम ।&#x9;015a&lt;br&gt;&#xA;मत्समीपं द्विजश्रेष्ठ नागन्तव्यं कथञ्चन ॥&#x9;015c&lt;br&gt;&#xA;एवं तव प्रपश्यामि श्रेयो भृगुकुलोद्वह ।&#x9;016a&lt;br&gt;&#xA;आगच्छतो हि ते विप्र भवेन्मृर्त्युन संशयः ॥&#x9;016c&lt;br&gt;&#xA;वैशम्पायन उवाच ।&#x9;017&lt;br&gt;&#xA;इत्युक्तः स तदा राजा क्षमं बुद्धिमता हितम् ।&#x9;017a&lt;br&gt;&#xA;अनुज्ञाप्य स राजानमहल्यां प्रति जग्मिवान् ॥&#x9;017c&lt;br&gt;&#xA;गृहीत्वा कुण्डले दिव्ये गुरुपत्न्याः प्रियङ्करः ।&#x9;018a&lt;br&gt;&#xA;जवेन महता प्रायाद्गौतमस्याऽऽश्रमं प्रति ॥&#x9;018c&lt;br&gt;&#xA;यथा तयो रक्षणं च मदयन्त्याऽभिभाषितम् ।&#x9;019a&lt;br&gt;&#xA;तथा ते कुण्डले बध्वा तदा कृष्णाजिनेऽनयत् ॥&#x9;019c&lt;br&gt;&#xA;स कस्मिंश्चित्क्षुधाविष्टः फलभारसमन्वितम् ।&#x9;020a&lt;br&gt;&#xA;बिल्वं ददर्श विप्रर्षिरारुरोह च तं ततः ॥&#x9;020c&lt;br&gt;&#xA;शाखास्वासज्य तस्यैव कृष्णाजिनमरिन्दम ।&#x9;021a&lt;br&gt;&#xA;पातयामास बिल्वानि तदा स द्विजपुङ्गवः ॥&#x9;021c&lt;br&gt;&#xA;अथ पातयमानस्य बिल्वापहृतचक्षुषः ।&#x9;022a&lt;br&gt;&#xA;न्यपतंस्तानि बिल्वानि तस्मिन्नेवाजिने विभो ॥&#x9;022c&lt;br&gt;&#xA;यस्मिंस्ते कुण्डले बद्धे तदा द्विजवरेण वै ।&#x9;023a&lt;br&gt;&#xA;बिल्वप्रहारैस्तस्याथ व्यशीर्यद्बन्धनं ततः ॥&#x9;023c&lt;br&gt;&#xA;सकुण्डलं तदजिनं पपात सहसा तरोः ।&#x9;024a&lt;br&gt;&#xA;विशीर्णबन्धने तस्मिन्गते कृष्णाजिने महीम् ॥&#x9;024c&lt;br&gt;&#xA;अपश्यद्भुजगः कश्चित्ते तत्र मणिकुण्डले ।&#x9;025a&lt;br&gt;&#xA;ऐरावतकुलोद्भूतः शीघ्रो भूत्वा तदा हि सः ॥&#x9;025c&lt;br&gt;&#xA;विदश्याऽऽस्येन वल्मीकं विवेशाथ स कुण्डले ।&#x9;026a&lt;br&gt;&#xA;ह्रियमाणे तु दृष्ट्वा स कुण्डले भुजगेन ह ॥&#x9;026c&lt;br&gt;&#xA;पपात वृक्षात्सोद्वेगो दुःखात्परमकोपनः ।&#x9;027a&lt;br&gt;&#xA;स दण्डकाष्ठमादाय वल्मीकमखनत्तदा ॥&#x9;027c&lt;br&gt;&#xA;[अहानि त्रिंशदव्यग्रः पञ्च चान्यानि भारत ।]&#x9;028a&lt;br&gt;&#xA;क्रोधामर्षाभिसन्तप्तस्तदा ब्राह्मणसत्तमः ॥&#x9;028c&lt;br&gt;&#xA;तस्य वेगमसह्यं तमसहन्ती वसुन्धरा ।&#x9;029a&lt;br&gt;&#xA;दण्डकाष्ठाभिनुन्नाङ्गी चचाल भृशमाकुला ।&#x9;029c&lt;br&gt;&#xA;ततः खनत एवाथ विप्रर्षेर्धरणीतलम् ।&#x9;029e&lt;br&gt;&#xA;नागलोकस्य पन्थानं कर्तुकामस्य निश्चयात् ॥&#x9;029g&lt;br&gt;&#xA;रथेन हरियुक्तेन तं देशमुपजग्मिवान् ।&#x9;030a&lt;br&gt;&#xA;वज्रपाणिर्महातेजास्तं ददर्श द्विजोत्तमम् ॥&#x9;030c&lt;br&gt;&#xA;वैशम्पायन उवाच ।&#x9;031&lt;br&gt;&#xA;स तु तं ब्राह्मणो भूत्वा तस्य दुःखेन दुःखितः ।&#x9;031a&lt;br&gt;&#xA;उदङ्कमब्रवीद्वाक्यं नैतच्छक्यं त्वयेति वै ॥&#x9;031c&lt;br&gt;&#xA;इतो हि नागलोको वै योजनानि सहस्रशः ।&#x9;032a&lt;br&gt;&#xA;न दण्डकाष्ठसाध्यं च मन्ये कार्यमिदं तव ॥&#x9;032c&lt;br&gt;&#xA;उदङ्क उवाच ।&#x9;033&lt;br&gt;&#xA;नागलोके यदि ब्रह्मन्न शक्ये कुण्डले मया ।&#x9;033a&lt;br&gt;&#xA;प्राप्तुं प्राणान्विमोक्ष्यामि पश्यतस्ते द्विजोत्तम ॥&#x9;033c&lt;br&gt;&#xA;वैशम्पायन उवाच ।&#x9;034&lt;br&gt;&#xA;यदा स नाशकत्तस्य निश्चयं कर्तुमन्यथा ।&#x9;034a&lt;br&gt;&#xA;वज्रपाणिस्तदा दण्डं वज्रास्त्रेण युयोज ह ॥&#x9;034c&lt;br&gt;&#xA;ततो वज्रप्रहारैस्तैर्दार्यमाणा वसुन्धरा ।&#x9;035a&lt;br&gt;&#xA;नागलोकस्य पन्थानमकरोज्जनमेजय ॥&#x9;035c&lt;br&gt;&#xA;स तेन मार्गेण तदा नागलोकं विवेश ह ।&#x9;036a&lt;br&gt;&#xA;ददर्श नागलोकं च योजनानि सहस्रशः ॥&#x9;036c&lt;br&gt;&#xA;प्राकारनिचयैर्दिव्यैर्मणिमुक्तास्वलङ्कृतैः ।&#x9;037a&lt;br&gt;&#xA;उपपन्नं महाभाग शातकुम्भमयैस्तथा ॥&#x9;037c&lt;br&gt;&#xA;वापीः स्फटिकसोपाना नदीश्च विमलोदकाः ।&#x9;038a&lt;br&gt;&#xA;ददर्श वृक्षांश्च बहून्नानाद्विजगणायुतान् ॥&#x9;038c&lt;br&gt;&#xA;तस्य लोकस्य च द्वारं स ददर्श भृगूद्वहः ।&#x9;039a&lt;br&gt;&#xA;पञ्चयोजनविस्तारमायतं शतयोजनम् ॥&#x9;039c&lt;br&gt;&#xA;नागलोकमुदङ्कस्तु प्रेक्ष्य दीनोऽभवत्तदा ।&#x9;040a&lt;br&gt;&#xA;निराशश्चाभवत्तत्र कुण्डलाहरणे पुनः ॥&#x9;040c&lt;br&gt;&#xA;तत्र प्रोवाच तुरगस्तं कृष्णश्वेतवालधिः ।&#x9;041a&lt;br&gt;&#xA;ताम्रास्यनेत्रः कौरव्यः प्रज्वलन्निव तेजसा ॥&#x9;041c&lt;br&gt;&#xA;धमस्वापानमेतन्मे ततस्त्वं विप्र लप्स्यसे ।&#x9;042a&lt;br&gt;&#xA;ऐरावतसुतेनेह तवाऽऽनीते हि कुण्डले ॥&#x9;042c&lt;br&gt;&#xA;मा जुगुप्सां कृथाः पुत्र त्वमत्रार्थे कथञ्चन ॥&#x9;043a&lt;br&gt;&#xA;त्वयैतद्धि समाचीर्णं गौतमस्याऽऽश्रमे तदा ॥&#x9;043c&lt;br&gt;&#xA;उदङ्क उवाच ।&#x9;044&lt;br&gt;&#xA;कथं भवन्तं जानीयामुपाध्यायाश्रमं प्रति ।&#x9;044a&lt;br&gt;&#xA;यन्मया चीर्णपूर्वं हि श्रोतुमिच्छामि तद्ध्यहम् ॥&#x9;044c&lt;br&gt;&#xA;अश्व उवाच ।&#x9;045&lt;br&gt;&#xA;गुरोर्गुरुं मां जानीहि ज्वलन्तं जातवेदसम् ।&#x9;045a&lt;br&gt;&#xA;त्वया ह्यहं सदा विप्र गुरोरर्थेऽभिपूजितः ॥&#x9;045c&lt;br&gt;&#xA;विधिवत्सततं विप्र शुचिना भृगुनन्दन ।&#x9;046a&lt;br&gt;&#xA;तस्माच्छ्रेयो विधास्यामि तवैवं कुरु माचिरम् ॥&#x9;046c&lt;br&gt;&#xA;इत्युक्तस्तु तथाऽकार्षीदुदङ्कश्चित्रभानुना ।&#x9;047a&lt;br&gt;&#xA;ताम्रार्चिः प्रीतिमांश्चापि प्रजज्वाल दिधक्षया ॥&#x9;047c&lt;br&gt;&#xA;ततोऽस्य रोमकूपेभ्यो ध्मायमानस्य भारत ।&#x9;048a&lt;br&gt;&#xA;घनः प्रादुरभूद्धूमो नागलोकभयावहः ॥&#x9;048c&lt;br&gt;&#xA;तेन धूमेन महता वर्धमानेन भारत ।&#x9;049a&lt;br&gt;&#xA;नागलोके महाराज न प्राज्ञायत किञ्चन ॥&#x9;049c&lt;br&gt;&#xA;हाहाकृतमभूत्सर्वमैरावतनिवेशनम् ।&#x9;050a&lt;br&gt;&#xA;वासुकिप्रमुखानां च नागानां जनमेजय ॥&#x9;050c&lt;br&gt;&#xA;न प्राकाशन्त वेश्मानि धूमरुद्धानि भारत ।&#x9;051a&lt;br&gt;&#xA;नीहारसंवृतानीव वनानि गिरयस्तथा ॥&#x9;051c&lt;br&gt;&#xA;ते धूमरक्तनयना वह्नितेजोभितापिताः ।&#x9;052a&lt;br&gt;&#xA;आजग्मुर्निश्चयं ज्ञातुं भार्गवस्य महात्मनः ॥&#x9;052c&lt;br&gt;&#xA;श्रुत्वा च निश्चयं तस्य महर्षेरतितेजसः ।&#x9;053a&lt;br&gt;&#xA;सम्भ्रान्तनयनाः सर्वे पूजां चक्रुर्यथाविधि ॥&#x9;053c&lt;br&gt;&#xA;सर्वे प्राञ्जलयो नागा वृद्धबालपुरोगमाः ।&#x9;054a&lt;br&gt;&#xA;शिरोभिः प्रणिपत्योचुः प्रसीद भगवन्निति ॥&#x9;054c&lt;br&gt;&#xA;प्रसाद्य ब्राह्मणं ते तु पाद्यमर्घ्यं निवेद्य च ।&#x9;055a&lt;br&gt;&#xA;प्रायच्छन्कुण्डले दिव्ये पन्नगाः परमार्चिते ॥&#x9;055c&lt;br&gt;&#xA;ततः स पूजितो नागैस्तदोदङ्कः प्रतापवान् ।&#x9;056a&lt;br&gt;&#xA;अग्निं प्रदक्षिणं कृत्वा जगाम गुरुसद्म तत् ॥&#x9;056c&lt;br&gt;&#xA;स गत्वा त्वरितो राजन्गौतमस्य निवेशनम् ।&#x9;057a&lt;br&gt;&#xA;प्रायच्छत्कुण्डले दिव्ये गुरुपत्न्यास्तदाऽनघ ॥&#x9;057c&lt;br&gt;&#xA;वासुकिप्रमुखानां च नागानां जनमेजय ।&#x9;058a&lt;br&gt;&#xA;सर्वं शशंस गुरवे यथावद्द्विजसत्तमः ॥&#x9;058c&lt;br&gt;&#xA;एवं महात्मना तेन त्रींल्लोकाञ्जनमेजय ।&#x9;059a&lt;br&gt;&#xA;परिक्रम्याऽऽहृते दिव्ये ततस्ते मणिकुण्डले ॥&#x9;059c&lt;br&gt;&#xA;एवम्प्रभावः स मुनिरुदङ्को भरतर्षभ ।&#x9;060a&lt;br&gt;&#xA;परेण तपसा युक्तो यन्मां त्वं परिपृच्छसि ॥ ॥&#x9;060c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/059/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/059/</guid>
      <description>&lt;p&gt;अध्यायः 059&lt;/p&gt;&#xA;&lt;p&gt;उदङ्काय वरदानात्परं द्वारकामागच्छता कृष्णेन मध्ये रैवतकप्रवेशः ॥ 1 ॥ रैवतकोत्सववर्णनम् ॥ 2 ॥ ततः कृष्णेन स्वभवनमेत्य मातापितृभ्यामभिवादनम् ॥ 3 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;उदङ्कस्य वरं दत्त्वा गोविन्दो द्विजसत्तम ।&#x9;001a&lt;br&gt;&#xA;अत ऊर्ध्वं महाबाहुः किं चकार महायशाः ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;उदङ्काय वरं दत्त्वा प्रायात्सात्यकिना सह ।&#x9;002a&lt;br&gt;&#xA;द्वारकामेव गोविन्दः शीघ्रवेगैर्महाहयैः ॥&#x9;002c&lt;br&gt;&#xA;सरांसि सरितश्चैव वनानि च गिरींस्तथा ।&#x9;003a&lt;br&gt;&#xA;अतिक्रम्याऽऽससादाथ रम्यां द्वारवतीं पुरीम् ॥&#x9;003c&lt;br&gt;&#xA;वर्तमाने महाराज महे रैवतकस्य च ।&#x9;004a&lt;br&gt;&#xA;उपायात्पुण्डरीकाक्षो युयुधानानुगस्तदा ॥&#x9;004c&lt;br&gt;&#xA;अलङ्कृतस्तु स गिरिर्नानारूपैर्विचित्रितैः ।&#x9;005a&lt;br&gt;&#xA;बभौ रत्नमयैः कोशैः संवृतः पुरुषर्षभ ॥&#x9;005c&lt;br&gt;&#xA;काञ्चनस्रग्भिरग्र्याभिः सुमनोभिस्तथैव च ।&#x9;006a&lt;br&gt;&#xA;वासोभिश्च महाशैलः कल्पवृक्षैस्तथैव च ॥&#x9;006c&lt;br&gt;&#xA;दीपवृक्षैश्च सौवर्णैरभीक्ष्णमुपशोभितः ।&#x9;007a&lt;br&gt;&#xA;गुहानिर्झरदेशेषु दिवाभूतो बभूव ह ॥&#x9;007c&lt;br&gt;&#xA;पताकाभिर्विचित्राभिः सघण्टाभिः समन्ततः ।&#x9;008a&lt;br&gt;&#xA;पुम्भिः स्त्रीभिश्च सङ्घुष्टः प्रगीत इव चाभवत् ।&#x9;008c&lt;br&gt;&#xA;अतीव प्रेक्षणीयोऽभून्मेरुर्मुनिगणैरिव ॥&#x9;008e&lt;br&gt;&#xA;मत्तानां हृष्टरूपाणां स्त्रीणां पुंसां च भारत ।&#x9;009a&lt;br&gt;&#xA;गायतां पर्वतेन्द्रस्य दिविस्पृगिव निःस्वनः ॥&#x9;009c&lt;br&gt;&#xA;प्रमत्तमत्तसम्मत्तक्ष्वेडितोद्धुष्टसङ्कुलः ।&#x9;010a&lt;br&gt;&#xA;तथा किलकिलाशब्दैर्भूधरोऽभून्मनोहरः ॥&#x9;010c&lt;br&gt;&#xA;विपणापणवान्रम्यो भक्ष्यभोज्यविहारवान् ।&#x9;011a&lt;br&gt;&#xA;वस्त्रमाल्योत्करयुतो वीणावेणुमृदङ्गवान् ॥&#x9;011c&lt;br&gt;&#xA;सुरामैरेयमिश्रेण भक्ष्यभोज्येन चैव ह ।&#x9;012a&lt;br&gt;&#xA;दीनान्धकृपणादिभ्यो दीयमानेन चानिशम् ।&#x9;012c&lt;br&gt;&#xA;बभौ परमकल्याणो महस्तस्य महागिरेः ॥&#x9;012e&lt;br&gt;&#xA;पुण्यावसथवान्वीरैः पुण्यकृद्भिर्निषेवितः ।&#x9;013a&lt;br&gt;&#xA;विहारो वृष्णिवीराणां महे रैवतकस्य ह ॥&#x9;013c&lt;br&gt;&#xA;स नानावेश्मसङ्कीर्णो देवलोक इवाऽऽबभौ ।&#x9;014a&lt;br&gt;&#xA;तदा च कृष्णसान्निध्यान्मुदा देवगणैर्युतः ॥&#x9;014c&lt;br&gt;&#xA;&#39;स्तुवन्त्यन्तर्हिता देवा गन्धर्वाश्च सहर्षिभिः ।&#x9;015a&lt;br&gt;&#xA;साधकः सर्वधर्माणामसुराणां विनाशकः ॥&#x9;015c&lt;br&gt;&#xA;त्वं स्रष्टा सृज्यमाधारं कारणं धर्मवेदवित् ।&#x9;016a&lt;br&gt;&#xA;त्वया सत्क्रियते देव न जानीमोऽत्र मायया ॥&#x9;016c&lt;br&gt;&#xA;केवलं त्वाऽभिजानीमः शरणं परमेश्वरम् ।&#x9;017a&lt;br&gt;&#xA;ब्रह्मादीनां च गोविन्द सान्निध्यं शरणं नमः ॥&#x9;017c&lt;br&gt;&#xA;इति स्तुते मानुषैश्च पूजिते देवकीसुते ।&#39;&#x9;018a&lt;br&gt;&#xA;शक्रसद्मप्रतीकाशो बभूव स हि शैलराट् ॥&#x9;018c&lt;br&gt;&#xA;ततः सम्पूज्यमानः स विवेश भवनं शुभम् ।&#x9;019a&lt;br&gt;&#xA;गोविन्दः सात्यकिश्चैव जग्मतुर्भवनं स्वकम् ॥&#x9;019c&lt;br&gt;&#xA;विवेश च प्रहृष्टात्मा चिरकालप्रवासतः ।&#x9;020a&lt;br&gt;&#xA;कृत्वा नसुकरं कर्म दानवेष्विव वासवः ॥&#x9;020c&lt;br&gt;&#xA;उपायान्तं तु वार्ष्णेयं भोजवृष्ण्यन्धकास्तथा ।&#x9;021a&lt;br&gt;&#xA;अभ्यगच्छन्महात्मानं देवा इव शतक्रतुम् ॥&#x9;021c&lt;br&gt;&#xA;स तानभ्यर्च्य मेधावी पृष्ट्वा च कुशलं तदा ।&#x9;022a&lt;br&gt;&#xA;अभ्यवादयत प्रीतः पितरं मातरं तदा ॥&#x9;022c&lt;br&gt;&#xA;ताभ्यां स सम्परिष्वक्तः सान्त्वितश्च महाभुजः ।&#x9;023a&lt;br&gt;&#xA;उपोपविष्टैः सर्वैस्तैर्वृष्णिभिः परिवारितः ॥&#x9;023c&lt;br&gt;&#xA;स विश्रान्तो महातेजाः कृतपादावनेजनः ।&#x9;024a&lt;br&gt;&#xA;कथयामास तत्सर्वं पृष्टः पित्रा महाहवम् ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/060/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/060/</guid>
      <description>&lt;p&gt;अध्यायः 060&lt;/p&gt;&#xA;&lt;p&gt;कृष्णेन वसुदेवादीन्प्रति कुरुपाण्डवयुद्धप्रकारकथनम् ॥ 1 ॥&lt;/p&gt;&#xA;&lt;p&gt;वसुदेव उवाच ।&#x9;001&lt;br&gt;&#xA;श्रुतवानस्मि वार्ष्णेय सङ्ग्रामं परमाद्भुतम् ।&#x9;001a&lt;br&gt;&#xA;नराणां वदतां पुत्र कथोद्धातेषु नित्यशः ॥&#x9;001c&lt;br&gt;&#xA;त्वं तु प्रत्यक्षदर्शी च कार्यज्ञश्च महाभुजः ।&#x9;002a&lt;br&gt;&#xA;तस्मात्प्रब्रूहि सङ्ग्रामं याथातथ्येन मेऽनघ ॥&#x9;002c&lt;br&gt;&#xA;यथा तदभवद्युद्धं पाण्डवानां महात्मनाम् ।&#x9;003a&lt;br&gt;&#xA;भीष्मकर्णकृपद्रोणशल्यादिभिरनुत्तमम् ॥&#x9;003c&lt;br&gt;&#xA;अन्येषां क्षत्रियाणां च कृतास्त्राणामनेकशः ।&#x9;004a&lt;br&gt;&#xA;नानावेषाकृतिमतां नानादेशनिवासिनाम् ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;इत्युक्तः पुण्डरीकाक्षः पित्रा मातुस्तदाऽन्तिके ।&#x9;005a&lt;br&gt;&#xA;शशंस कुरुवीराणां सङ्ग्रामे निधनं यथा ॥&#x9;005c&lt;br&gt;&#xA;वासुदेव उवाच ।&#x9;006&lt;br&gt;&#xA;अत्यद्भुतानि कर्माणि क्षत्रियाणां महात्मनाम् ।&#x9;006a&lt;br&gt;&#xA;बहुलत्वान्न सङ्ख्यातुं शक्यान्यब्दशतैरपि ॥&#x9;006c&lt;br&gt;&#xA;प्राधान्यतस्तु गदतः समासेनैव मे शृणु ।&#x9;007a&lt;br&gt;&#xA;कर्माणि पृथिवीशानां यथावदमरद्युते ॥&#x9;007c&lt;br&gt;&#xA;भीष्मः सेनापतिरभूदेकादशचमूपतिः ।&#x9;008a&lt;br&gt;&#xA;कौरव्यः कौरवेन्द्राणां देवानामिव पावकिः ॥&#x9;008c&lt;br&gt;&#xA;शिखण्डी पाण्डुपुत्राणां नेता सप्तचमूपतिः ।&#x9;009a&lt;br&gt;&#xA;बभूव रक्षितो धीमाञ्श्रीमता सव्यसाचिना ॥&#x9;009c&lt;br&gt;&#xA;तेषां तदभवद्युद्धं दशाहानि महात्मनाम् ।&#x9;010a&lt;br&gt;&#xA;कुरूणां पाण्डवानां च सुमहद्रोमहर्षणम् ॥&#x9;010c&lt;br&gt;&#xA;अयुध्यमानं गाङ्गेयं शिखण्डी तं महाद्युतिम् ।&#x9;011a&lt;br&gt;&#xA;जघान बहुभिर्बाणैः सह गाण्डीवधन्वना ॥&#x9;011c&lt;br&gt;&#xA;अकरोत्स ततः कालं शरतल्पगतो मुनिः ।&#x9;012a&lt;br&gt;&#xA;अयनं दक्षिणं हित्वा सम्प्राप्ते चोत्तरायणे ॥&#x9;012c&lt;br&gt;&#xA;ततः सेनापतिरभूद्द्रोणोऽस्त्रविदुषांवरः ।&#x9;013a&lt;br&gt;&#xA;प्रवीरः कौरवेन्द्रस्य काव्यो दैत्यपतेरिव ॥&#x9;013c&lt;br&gt;&#xA;अक्षौहिणीभिः शिष्टाभिर्नवभिर्द्विजसत्तमः ।&#x9;014a&lt;br&gt;&#xA;संवृतः समरश्लाघी गुप्तः कृपसुतादिभिः ॥&#x9;014c&lt;br&gt;&#xA;धृष्टद्युम्नस्त्वभून्नेता पाण्डवानां महास्त्रवित् ।&#x9;015a&lt;br&gt;&#xA;गुप्तो भीमेन मेधावी मित्रेण वरुणो यथा ॥&#x9;015c&lt;br&gt;&#xA;स च सेनापरिवृतो द्रोणप्रेप्सुर्महामनाः ।&#x9;016a&lt;br&gt;&#xA;पितुर्निकारान्संस्मृत्य रणे कर्माकरोन्महत् ॥&#x9;016c&lt;br&gt;&#xA;तस्मिंस्ते पृथिवीपाला द्रोणपार्षतसङ्गरे ।&#x9;017a&lt;br&gt;&#xA;नानादिगागता वीराः प्रायशो निधनं गताः ॥&#x9;017c&lt;br&gt;&#xA;दिनानि पञ्च तद्युद्धमभूत्परमदारुणम् ।&#x9;018a&lt;br&gt;&#xA;ततो द्रोणः परिश्रान्तो धृष्टद्युम्नवशं गतः ॥&#x9;018c&lt;br&gt;&#xA;ततः सेनापतिरभूत्कर्णो दौर्योधने बले ।&#x9;019a&lt;br&gt;&#xA;अक्षौहिणीभिः शिष्टाभिर्वृतः पञ्चभिराहवे ॥&#x9;019c&lt;br&gt;&#xA;तिस्रस्तु पाण्डुपुत्राणां चम्वो बीभत्सुपालिताः ।&#x9;020a&lt;br&gt;&#xA;हतप्रवीरभूयिष्ठा बभूवुः समवस्थिताः ॥&#x9;020c&lt;br&gt;&#xA;ततः पार्थं समासाद्य पतङ्ग इव पावकम् ।&#x9;021a&lt;br&gt;&#xA;पञ्चत्वमगमत्सौतिर्द्वितीयेऽहनि दारुणः ॥&#x9;021c&lt;br&gt;&#xA;हते कर्णे तु कौरव्या निरुत्साहा हतौजसः ।&#x9;022a&lt;br&gt;&#xA;अक्षौहिणीभिस्तिसृभिर्मद्रेशं पर्यवारयन् ॥&#x9;022c&lt;br&gt;&#xA;हतवाहनभूयिष्ठाः पाण्डवास्तु युधिष्ठिरम् ।&#x9;023a&lt;br&gt;&#xA;अक्षौहिण्या निरुत्साहाः शिष्टया पर्यवारयन् ॥&#x9;023c&lt;br&gt;&#xA;अवधीन्मद्रराजानं कुरुराजो युधिष्ठिरः ।&#x9;024a&lt;br&gt;&#xA;तस्मिंस्तदाऽर्धदिवसे कृत्वा कर्म सुदुष्करम् ॥&#x9;024c&lt;br&gt;&#xA;हते शल्ये तु शकुनिं सहदेवो महामनाः ।&#x9;025a&lt;br&gt;&#xA;आहर्तारं कलेस्तस्य जघानामितविक्रमः ॥&#x9;025c&lt;br&gt;&#xA;निहते शकुनौ राजा धार्तराष्ट्रः सुदुर्मनाः ।&#x9;026a&lt;br&gt;&#xA;अपाक्रामद्गदापाणिर्हतभूयिष्ठसैनिकः ॥&#x9;026c&lt;br&gt;&#xA;तमन्वधावत्सङ्क्रुद्धो भीमसेनः प्रतापवान् ।&#x9;027a&lt;br&gt;&#xA;ह्रदे द्वैपायने चापि सलिलस्थं ददर्श तम् ॥&#x9;027c&lt;br&gt;&#xA;हतशिष्टेन सैन्येन समन्तात्पर्यवार्य तम् ।&#x9;028a&lt;br&gt;&#xA;अथोपविविशुर्हृष्टा ह्रदस्थं पञ्च पाण्डवाः ॥&#x9;028c&lt;br&gt;&#xA;विगाह्य सलिलं त्वाशु वाग्बाणैर्भृशविक्षतः ।&#x9;029a&lt;br&gt;&#xA;उत्थाय स गदापाणिर्युद्धाय समुपस्थितः ॥&#x9;029c&lt;br&gt;&#xA;ततः स निहतो राजा धार्तराष्ट्रो महारणे ।&#x9;030a&lt;br&gt;&#xA;भीमसेनेन विक्रम्य पश्यतां पृथिवीक्षिताम् ॥&#x9;030c&lt;br&gt;&#xA;ततस्तत्पाण्डवं सैन्यं प्रसुप्तं शिबिरे निशि ।&#x9;031a&lt;br&gt;&#xA;निहतं द्रोणपुत्रेण पितुर्वधममृष्यता ॥&#x9;031c&lt;br&gt;&#xA;हतपुत्रा हतबला हतमित्रा मया सह ।&#x9;032a&lt;br&gt;&#xA;युयुधानसहायेन पञ्च शिष्टास्तु पाण्डवाः ॥&#x9;032c&lt;br&gt;&#xA;सहैव कृपभोजाभ्यां द्रौणिर्युद्धादमुच्यत ।&#x9;033a&lt;br&gt;&#xA;युयुत्सुश्चापि कौरव्यो मुक्तः पाण्डवसंश्रयात् ॥&#x9;033c&lt;br&gt;&#xA;निहते कौरवेन्द्रे तु सानुबन्धे सुयोधने ।&#x9;034a&lt;br&gt;&#xA;विदुरः सञ्जयश्चैव धर्मराजमुपस्थितौ ॥&#x9;034c&lt;br&gt;&#xA;एवं तदभवद्युद्धमहान्यष्टादश प्रभो ।&#x9;035a&lt;br&gt;&#xA;यत्र ते पृथिवीपाला निहताः स्वर्गमावसन् ॥&#x9;035c&lt;br&gt;&#xA;वैशम्पायन उवाच ।&#x9;036&lt;br&gt;&#xA;शृण्वतां तु महाराज कथां तां रोमहर्षणीम् ।&#x9;036a&lt;br&gt;&#xA;दुःखशोकपरिक्लेशा वृष्णीनामभवंस्तदा ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/061/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/061/</guid>
      <description>&lt;p&gt;अध्यायः 061&lt;/p&gt;&#xA;&lt;p&gt;कृष्णेन सभायां वसुदेवं प्रति अभिमन्युनिधनाकथने सुभद्रया तं प्रति तत्कथनचोदनापूर्वकं शोकान्मोहावेशेन भुवि निपतनम् ॥ 1 ॥ ततः कृष्णेन वसुदेवपरिसान्त्वनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;कथयन्नेव तु तदा वासुदेवः प्रतापवान् ।&#x9;001a&lt;br&gt;&#xA;महाभारतयुद्धं तत्कथान्ते पितुरग्रतः ॥&#x9;001c&lt;br&gt;&#xA;अभिमन्योर्वधं वीरः सोऽत्यक्रामन्महामतिः ।&#x9;002a&lt;br&gt;&#xA;अप्रियं वसुदेवस्य मा भूदिति महामनाः ॥&#x9;002c&lt;br&gt;&#xA;मा दौहित्रवधं श्रुत्वा वसुदेवो महात्ययम् ।&#x9;003a&lt;br&gt;&#xA;दुःखशोकाभिसन्तप्तो भवेदिति महामतिः ॥&#x9;003c&lt;br&gt;&#xA;सुभद्रा तु तमुत्क्रान्तमात्मजस्य वधं रणे ।&#x9;004a&lt;br&gt;&#xA;आचक्ष्व कृष्ण सौभद्रवधमित्यपतद्भुवि ॥&#x9;004c&lt;br&gt;&#xA;तामपश्यन्निपतितां वसुदेवः क्षितौ तदा ।&#x9;005a&lt;br&gt;&#xA;दृष्ट्वैव च पपातोर्व्यां सोऽपि दुःखेन मूर्छितः ॥&#x9;005c&lt;br&gt;&#xA;ततः स दौहित्रवधाद्दुःखशोकसमाहतः ।&#x9;006a&lt;br&gt;&#xA;वसुदेवो महाराज कृष्णं वाक्यमथाब्रवीत् ॥&#x9;006c&lt;br&gt;&#xA;ननु त्वं पुण्डरीकाक्ष सत्यवाग्भुवि विश्रुतः ।&#x9;007a&lt;br&gt;&#xA;यद्दौहित्रवधं मेऽद्य न ख्यापयसि शत्रुहन् ॥&#x9;007c&lt;br&gt;&#xA;तद्भागिनेयनिधनं तत्त्वेनाऽऽचक्ष्व मे प्रभो ।&#x9;008a&lt;br&gt;&#xA;सदृशाक्षस्तव कथं शत्रुभिर्निहतो रणे ।&#x9;008c&lt;br&gt;&#xA;दुर्मरं बत वार्ष्णेय कालेऽप्राप्ते नृभिः सह ।&#x9;009a&lt;br&gt;&#xA;यत्र मे हृदयं दुःखाच्छतधा न विदीर्यते ॥&#x9;009c&lt;br&gt;&#xA;किमब्रवीत्त्वां सङ्ग्रामे सुभद्रां मातरं प्रति ।&#x9;010a&lt;br&gt;&#xA;मां चापि पुण्डरीकाक्ष चपलाक्षः प्रियो मम ॥&#x9;010c&lt;br&gt;&#xA;आहवं पृष्ठतः कृत्वा कच्चिन्न निहतः परैः ।&#x9;011a&lt;br&gt;&#xA;कच्चिन्मुखं न गोविन्द तेनाजौ विकृतं कृतम् ॥&#x9;011c&lt;br&gt;&#xA;स हि कृष्ण महातेजाः श्लाघन्निव ममाग्रतः ।&#x9;012a&lt;br&gt;&#xA;बालभावेन विजयमात्मनोऽकथयत्प्रभुः ।&#x9;012c&lt;br&gt;&#xA;कच्चिन्न निकृतो बालो द्रोणकर्णकृपादिभिः ।&#x9;013a&lt;br&gt;&#xA;धरण्यां निहतः शेते तन्ममाचक्ष्व केशव ॥&#x9;013c&lt;br&gt;&#xA;स हि द्रोणं च भीष्मं च कर्णं च बलिनां वरम् ।&#x9;014a&lt;br&gt;&#xA;स्पर्धते स्म रणे नित्यं दुहितुः पुत्रको मम ॥&#x9;014c&lt;br&gt;&#xA;एवंविधं बहु तदा विलपन्तं सुदुःखितम् ।&#x9;015a&lt;br&gt;&#xA;पितरं दुःखिततरं गोविन्दो वाक्यमब्रवीत् ॥&#x9;015c&lt;br&gt;&#xA;न तेन विकृतं वक्त्रं कृतं सङ्ग्राममूर्धनि ।&#x9;016a&lt;br&gt;&#xA;न पृष्ठतः कृतश्चापि सङ्ग्रामस्तेन दुस्तरः ॥&#x9;016c&lt;br&gt;&#xA;निहत्य पृथिवीपालान्सहस्रशतसङ्घशः ।&#x9;017a&lt;br&gt;&#xA;खेदितो द्रोणकर्णाभ्यां दौःशासनिवशं गतः ॥&#x9;017c&lt;br&gt;&#xA;एको ह्येकेन सततं युध्यमानो यदि प्रभो ।&#x9;018a&lt;br&gt;&#xA;न स शक्येत सङ्ग्रामे निहन्तुमपि वज्रिणा ॥&#x9;018c&lt;br&gt;&#xA;समाहूते च सङ्ग्रामे पार्थे संशप्तकैस्तदा ।&#x9;019a&lt;br&gt;&#xA;पर्यवार्यत सङ्क्रुद्धैः स द्रोणादिभिराहवे ॥&#x9;019c&lt;br&gt;&#xA;ततः शत्रुवधं कृत्वा सुमहान्तं रणे पितः ।&#x9;020a&lt;br&gt;&#xA;दौहित्रस्तव वार्ष्णेय दौःशासनिवशं गतः ॥&#x9;020c&lt;br&gt;&#xA;नूनं च स गतः स्वर्गं जहि शोकं महामते ।&#x9;021a&lt;br&gt;&#xA;न हि व्यसनमासाद्य सीदन्ति कृतबुद्धयः ॥&#x9;021c&lt;br&gt;&#xA;द्रोणकर्णप्रभृतयो येन प्रतिसमासिताः ।&#x9;022a&lt;br&gt;&#xA;रणे महेन्द्रप्रतिमाः स कथं नाप्नुयाद्दिवम् ॥&#x9;022c&lt;br&gt;&#xA;स शोकं जहि जुर्धर्ष मा च मन्युवशं गमः ।&#x9;023a&lt;br&gt;&#xA;शस्त्रपूतां हि स गतिं गतः परपुरञ्जयः ॥&#x9;023c&lt;br&gt;&#xA;तस्मिंस्तु निहते वीरे सुभद्रेयं स्वसा मम ।&#x9;024a&lt;br&gt;&#xA;दुःखार्ताऽथो सुतं प्राप्य कुररीव ननाद ह ॥&#x9;024c&lt;br&gt;&#xA;द्रौपदीं च समासाद्य पर्यतप्यत दुःखिता ।&#x9;025a&lt;br&gt;&#xA;आर्ये क्व दारकाः सर्वे द्रष्टुमिच्छामि तानहम् ॥&#x9;025c&lt;br&gt;&#xA;अस्यास्तु वचनं श्रुत्वा सर्वास्ताः कुरुयोषितः ।&#x9;026a&lt;br&gt;&#xA;भुजाभ्यां परिगृह्यैनां चुक्रुशुः परमार्तवत् ॥&#x9;026c&lt;br&gt;&#xA;उत्तरां चाब्रवीद्भद्रे भर्ता स क्व नु ते गतः ।&#x9;027a&lt;br&gt;&#xA;क्षिप्रमागमनं मह्यं तस्य त्वं वेदयस्व ह ॥&#x9;027c&lt;br&gt;&#xA;ननु नामाद्य वैराटि श्रुत्वा मम गिरं सदा ।&#x9;028a&lt;br&gt;&#xA;भवनान्निष्पतत्याशु कस्मान्नाभ्येति ते पतिः ॥&#x9;028c&lt;br&gt;&#xA;अभिमन्योऽनुशयिनो मातुलास्ते महारथाः ।&#x9;029a&lt;br&gt;&#xA;कुशलं चाब्रुवन्सर्वे त्वां युयुत्सुमिहागतम् ॥&#x9;029c&lt;br&gt;&#xA;आचक्ष्व मेऽद्य सङ्ग्रामं यथापूर्वमरिन्दम ।&#x9;030a&lt;br&gt;&#xA;कस्मादेवं विलपतीं नाद्येह प्रतिभाषसे ।&#x9;030c&lt;br&gt;&#xA;एवमादि तु वार्ष्णेय्यास्तस्यास्तत्परिदेवितम् ।&#x9;031a&lt;br&gt;&#xA;श्रुत्वा पृथा सुदुःखार्ता शनैर्वाक्यमथाब्रवीत् ॥&#x9;031c&lt;br&gt;&#xA;सुभद्रे वासुदेवेन तथा सात्यकिना रणे ।&#x9;032a&lt;br&gt;&#xA;पित्रा च लालितो बालः स हतः कालधर्मणा ॥&#x9;032c&lt;br&gt;&#xA;ईदृशो मर्त्यधर्मोऽयं मा शुचो यदुनन्दिनि ।&#x9;033a&lt;br&gt;&#xA;पुत्रो हि तव दुर्धर्षः सम्प्राप्तः परमां गतिम् ॥&#x9;033c&lt;br&gt;&#xA;कुले महति जाताऽसि क्षत्रियाणां महात्मनाम् ।&#x9;034a&lt;br&gt;&#xA;मा शुचश्चपलाक्षं त्वं पद्मपत्रनिभेक्षणे ॥&#x9;034c&lt;br&gt;&#xA;उत्तरां त्वमवेक्षस्व गुर्विणीं मा शुचः शुभे ।&#x9;035a&lt;br&gt;&#xA;पुत्रमेषा हि तस्याशु जनयिष्यति भामिनी ॥&#x9;035c&lt;br&gt;&#xA;एवमाश्वासयित्वैनां कुन्ती यदुकुलोद्वह ।&#x9;036a&lt;br&gt;&#xA;विहाय शोकं दुर्धर्षं श्राद्धमस्य ह्यकल्पयत् ॥&#x9;036c&lt;br&gt;&#xA;समनुज्ञाप्य धर्मज्ञं राजानं भीममेव च ।&#x9;037a&lt;br&gt;&#xA;यमौ यमोपमौ चैव ददौ दानान्यनेकशः ॥&#x9;037c&lt;br&gt;&#xA;ततः प्रदाय बह्वीर्गा ब्राह्मणेभ्यो यदूद्वह ।&#x9;038a&lt;br&gt;&#xA;समाहृष्य तु वार्ष्णेयी वैराटीमब्रवीदिदम् ॥&#x9;038c&lt;br&gt;&#xA;वैराटि नेह सन्तापस्त्वया कार्यो ह्यनिन्दिते ।&#x9;039a&lt;br&gt;&#xA;भर्तारं प्रति सुश्रोणि गर्भस्थं रक्ष वै शिशुम् ॥&#x9;039c&lt;br&gt;&#xA;एवमुक्त्वा ततः कुन्ती विरराम महाद्युते ।&#x9;040a&lt;br&gt;&#xA;तामनुज्ञाप्य चैवेमां सुभद्रां समुपानयम् ॥&#x9;040c&lt;br&gt;&#xA;एवं स निधनं प्राप्तो दौहित्रस्तव मानद ।&#x9;041a&lt;br&gt;&#xA;सन्तापं त्यज दुर्धर्ष मा च शोके मनः कृथाः ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/062/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/062/</guid>
      <description>&lt;p&gt;अध्यायः 062&lt;/p&gt;&#xA;&lt;p&gt;वसुदेवादिभिरभिमन्यवे श्राद्धदानम् ॥ 1 ॥ व्यासेन हास्तिनपुरमेत्य उत्तरादिपरिसान्त्वपूर्वकं युधिष्ठिरं प्रत्यश्वमेधसञ्चोदनेन पुनरन्तर्धानम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एतच्छ्रुत्वा तु पुत्रस्य वचः शूरात्मजस्तदा ।&#x9;001a&lt;br&gt;&#xA;विहाय शोकं धर्मात्मा ददौ श्राद्धमनुत्तमम् ॥&#x9;001c&lt;br&gt;&#xA;तथैव वासुदेवश्च स्वस्त्रीयस्य महात्मनः ।&#x9;002a&lt;br&gt;&#xA;दयितस्य पितुर्नित्यमकरोदौर्ध्वदेहिकम् ॥&#x9;002c&lt;br&gt;&#xA;षष्टिं शतसहस्राणि ब्राह्मणानां महौजसाम् ।&#x9;003a&lt;br&gt;&#xA;विधिवद्भोजयामास भोज्यं सर्वगुणान्वितम् ॥&#x9;003c&lt;br&gt;&#xA;आच्छाद्य च महाबाहुर्धनतृष्णामपानुदत् ।&#x9;004a&lt;br&gt;&#xA;ब्राह्मणानां तदा कृष्णस्तदभूद्रोमहर्षणम् ॥&#x9;004c&lt;br&gt;&#xA;सुवर्णं चैव गाश्चैव शयनाच्छादनानि च ।&#x9;005a&lt;br&gt;&#xA;दीयमानं तदा विप्रः प्रभूतमिति चाब्रुवन् ॥&#x9;005c&lt;br&gt;&#xA;वासुदेवोऽथ दाशार्हो बलदेवः ससात्यकिः ।&#x9;006a&lt;br&gt;&#xA;अभिमन्योस्तदा श्राद्धमकुर्वन्सत्यकस्तदा ।&#x9;006c&lt;br&gt;&#xA;अतीव दुःखसन्तप्ता न शमं चोपलेभिरे ॥&#x9;006e&lt;br&gt;&#xA;तथैव पाण्डवा वीरा नगरे नागसह्वये ।&#x9;007a&lt;br&gt;&#xA;नोपागच्छन्त वै शान्तिमभिमन्युविनाकृताः ॥&#x9;007c&lt;br&gt;&#xA;सुबहूनि च राजेन्द्र दिवसानि विराटजा ।&#x9;008a&lt;br&gt;&#xA;नाभुङ्क्त पतिदुःखार्ता तदभूत्करुणं महत् ॥&#x9;008c&lt;br&gt;&#xA;धियमाणे तु तस्मिंस्तु गर्भे कुक्षिस्थ एव च ।&#x9;009a&lt;br&gt;&#xA;आजगाम ततो व्यासो ज्ञात्वा दिव्येन चक्षुषा ॥&#x9;009c&lt;br&gt;&#xA;समागम्याब्रवीद्धीमान्पृथां पृथुललोचनाम् ।&#x9;010a&lt;br&gt;&#xA;उत्तरां च महातेजाः शोकः सन्त्यज्यतामयम् ॥&#x9;010c&lt;br&gt;&#xA;जनिष्यते महातेजाः पुत्रस्तव यशस्विनि ।&#x9;011a&lt;br&gt;&#xA;प्रभावाद्वासुदेवस्य मम व्याहरणादपि ।&#x9;011c&lt;br&gt;&#xA;पाण्डवानामयं चान्ते पालयिष्यति मेदिनीम् ॥&#x9;011e&lt;br&gt;&#xA;धनञ्जयं च सम्प्रेक्ष्य धर्मराजस्य शृण्वतः ।&#x9;012a&lt;br&gt;&#xA;व्यासो वाक्यमुवाचेदं हर्षयन्निव भारत ॥&#x9;012c&lt;br&gt;&#xA;पौत्रस्तव महाभागो जनिष्यति महामनाः ।&#x9;013a&lt;br&gt;&#xA;पृथ्वीं सागरपर्यन्तां पालयिष्यति धर्मतः ॥&#x9;013c&lt;br&gt;&#xA;तस्माच्छोकं कुरुश्रेष्ठ जहि त्वमरिकर्शन ।&#x9;014a&lt;br&gt;&#xA;विचार्यमत्र न हि ते सत्यमेतद्भविष्यति ॥&#x9;014c&lt;br&gt;&#xA;यच्चापि वृष्णिवीरेण कृष्णेन कुरुनन्दन ।&#x9;015a&lt;br&gt;&#xA;पुरोक्तं तत्तथा भावि मा तेऽत्रास्तु विचारणा ॥&#x9;015c&lt;br&gt;&#xA;विबुधानां गतो लोकानक्षयानात्मनिर्जितान् ।&#x9;016a&lt;br&gt;&#xA;न स शोच्यस्त्वया वीरो न चान्यैः कुरुभिस्तथा ॥&#x9;016c&lt;br&gt;&#xA;एवं पितामहेनोक्तो धर्मात्मा स धनञ्जयः ।&#x9;017a&lt;br&gt;&#xA;त्यक्त्वा शोकं महाराज हृष्टरूपोऽभवत्तदा ॥&#x9;017c&lt;br&gt;&#xA;पिताऽपि तव धर्मेज्ञ गर्भे तस्मिन्महामते ।&#x9;018a&lt;br&gt;&#xA;अवर्धत यथाकामं शुक्लपक्षे यथा शशी ॥&#x9;018c&lt;br&gt;&#xA;ततः सञ्चोदयामास व्यासो धर्मात्मजं नृपम् ।&#x9;019a&lt;br&gt;&#xA;अश्वमेधं प्रति तदा ततः सोऽन्तर्हितोऽभवत् ॥&#x9;019c&lt;br&gt;&#xA;धर्मराजोऽपि मेधावी श्रुत्वा व्यासस्य तद्वचः ।&#x9;020a&lt;br&gt;&#xA;वित्तोपनयने तात चकार गमने मतिम् ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/063/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/063/</guid>
      <description>&lt;p&gt;अध्यायः 063&lt;/p&gt;&#xA;&lt;p&gt;युधिष्ठिरेण व्यासाज्ञया भीमादिभिः सहालोच्य यज्ञार्थं धनाहरणाय सहभ्रात्रादिभिर्हिमवत्पार्श्वं प्रति प्रस्थानम् ॥ 1 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;श्रुत्वैतद्वचनं ब्रह्मन्व्यासेनोक्तं महात्मना ।&#x9;001a&lt;br&gt;&#xA;अश्वमेधं प्रति तदा किं भूयः प्रचकार ह ॥&#x9;001c&lt;br&gt;&#xA;रत्नं च यन्मरुत्तेन निहितं वसुधातले ।&#x9;002a&lt;br&gt;&#xA;तदवाप कथं चेति तन्मे ब्रूहि द्विजोत्तम ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;श्रुत्वा द्वैपायनवचो धर्मराजो युधिष्ठिरः ।&#x9;003a&lt;br&gt;&#xA;भ्रातॄन्सर्वान्समानाय्य काले वचनमब्रवीत् ॥&#x9;003c&lt;br&gt;&#xA;अर्जुनं भीमसेनं च माद्रीपुत्रौ यमावपि ।&#x9;004a&lt;br&gt;&#xA;श्रुतं वो वचनं वीराः सौहृदाद्यन्महात्मना ॥&#x9;004c&lt;br&gt;&#xA;कुरूणां हितकामेन प्रोक्तं कृष्णेन धीमता ।&#x9;005a&lt;br&gt;&#xA;तपोवृद्धेन महता सुहृदां भूतिमिच्छता ॥&#x9;005c&lt;br&gt;&#xA;गुरुणा धर्मशीलेन व्यासेनाद्भुतकर्मणा ।&#x9;006a&lt;br&gt;&#xA;भीष्मेण च महाप्राज्ञ गोविन्देन च धीमता ॥&#x9;006c&lt;br&gt;&#xA;संस्मृत्य तदहं सम्यक्कर्तुमिच्छामि पाण्डवाः ।&#x9;007a&lt;br&gt;&#xA;आयत्यां च तदात्वे च सर्वेषां तद्धि नो हितम् ॥&#x9;007c&lt;br&gt;&#xA;अनुबन्धे च कल्याणं यद्वचो ब्रह्मवादिनः ।&#x9;008a&lt;br&gt;&#xA;इयं हि वसुधा सर्वा क्षीणरत्ना कुरूद्वहाः ॥&#x9;008c&lt;br&gt;&#xA;तच्चाचष्ट तदा व्यासो मरुत्तस्य धनं नृपाः ।&#x9;009a&lt;br&gt;&#xA;यद्येतद्वो बहुमतं मन्यध्वं वा क्षमं यदि ।&#x9;009c&lt;br&gt;&#xA;तदानयामहे सर्वे कथं वा भीम मन्यसे ॥&#x9;009e&lt;br&gt;&#xA;इत्युक्तवाक्ये नृपतौ तदा कुरुकुलोद्वह ।&#x9;010a&lt;br&gt;&#xA;भीमसेनो नृपश्रेष्ठं प्राञ्जलिर्वाक्यमब्रवीत् ॥&#x9;010c&lt;br&gt;&#xA;रोचते मे महाबाहो यदिदं भाषितं त्वया ।&#x9;011a&lt;br&gt;&#xA;व्यासाख्यातस्य वित्तस्य समुपानयनं प्रति ॥&#x9;011c&lt;br&gt;&#xA;तत्प्राप्नुयामहे धर्माद्यद्धनं काङ्क्षितं प्रभो ।&#x9;012a&lt;br&gt;&#xA;कृतमेव महाराज भवेदिति मतिर्मम ॥&#x9;012c&lt;br&gt;&#xA;ते वयं प्रणिपातेन गिरीशस्य महात्मनः ।&#x9;013a&lt;br&gt;&#xA;तदानयाम भद्रं ते समभ्यर्च्य कपर्दिनम् ॥&#x9;013c&lt;br&gt;&#xA;&#39;तं विभुं देवदेवेशं शूलपाणिं त्रिलोचनम् ।&#x9;014a&lt;br&gt;&#xA;अनादिनिधनं शम्भुं नमस्याम महेश्वरम् ॥&#39;&#x9;014c&lt;br&gt;&#xA;लोकनाथं गणाध्यक्षं तस्यैवानुचरांश्च तान् ।&#x9;015a&lt;br&gt;&#xA;प्रसाद्यार्थमवाप्स्यामो नूनं वाग्बुद्धिकर्मभिः ॥&#x9;015c&lt;br&gt;&#xA;रक्षन्ते ये च तद्द्रव्यं किन्नरा रौद्रदर्शनाः ।&#x9;016a&lt;br&gt;&#xA;ते च वश्या भविष्यन्ति प्रसन्ने वृषभध्वजे ॥&#x9;016c&lt;br&gt;&#xA;&#39;स हि देवः प्रसन्नात्मा भक्तानां परमेश्वरः ।&#x9;017a&lt;br&gt;&#xA;ददात्यमरतां चापि किं पुनः काञ्चनं प्रभुः ॥&#x9;017c&lt;br&gt;&#xA;वनस्थस्य पुरा जिष्णोरस्त्रं पाशुपतं महत् ।&#x9;018a&lt;br&gt;&#xA;रौद्रं ब्रह्मशिरश्चादात्प्रसन्नः किं पुनर्धनम् ॥&#x9;018c&lt;br&gt;&#xA;वयं सर्वे हि तद्भक्ताः स चास्माकं प्रसीदति ।&#x9;019a&lt;br&gt;&#xA;तत्प्रसादादिदं राज्यं प्राप्तं कौरवनन्दन ॥&#x9;019c&lt;br&gt;&#xA;अभिमन्योर्वधे वृत्ते प्रतिज्ञाते धनञ्जये ।&#x9;020a&lt;br&gt;&#xA;जयद्रथवधार्थाय स्वप्ने लोकगुरुर्निशि ।&#x9;020c&lt;br&gt;&#xA;प्रसाद्य लब्धवानस्त्रमर्जुनः सहकेशवः ॥&#x9;020e&lt;br&gt;&#xA;तत्र प्रभातां रजनीं फल्गुनस्याग्रतः प्रभुः ।&#x9;021a&lt;br&gt;&#xA;जघान सैन्यं शूलेन प्रत्यक्षं सव्यसाचिनः ॥&#x9;021c&lt;br&gt;&#xA;कस्तां सेनां महाराज मनसाऽपि प्रधर्षयेत् ।&#x9;022a&lt;br&gt;&#xA;द्रोणकर्णबलैर्युक्तां महेष्वासैः प्रहारिभिः ।&#x9;022c&lt;br&gt;&#xA;ऋते देवान्महेष्वासाद्बहुरूपान्महेश्वरात् ॥&#x9;022e&lt;br&gt;&#xA;तस्यैव च प्रसादेन निहतास्तव शत्रवः ।&#x9;023a&lt;br&gt;&#xA;अश्वमेधस्य संसिद्धिं तव सम्पादयिष्यति ।&#39;&#x9;023c&lt;br&gt;&#xA;श्रुत्वैवं वदतस्तस्य वाक्यं भीमस्य भारत ।&#x9;024a&lt;br&gt;&#xA;प्रीतो धर्मात्मजो राजा बभूवातीव भारत ।&#x9;024c&lt;br&gt;&#xA;अर्जुनप्रमुखाश्चापि तथेत्येवाब्रुवन्वचः ॥&#x9;024e&lt;br&gt;&#xA;कृत्वा तु पाण्डवाः सर्वे रत्नाहरणनिश्चयम् ।&#x9;025a&lt;br&gt;&#xA;सेनामाज्ञापयामासुर्नक्षत्रेऽहनि च ध्रुवे ॥&#x9;025c&lt;br&gt;&#xA;ततो ययुः पाण्डुसुता ब्राह्मणान्स्वस्ति वाच्य च ।&#x9;026a&lt;br&gt;&#xA;अर्चयित्वा सुरश्रेष्ठं पूर्वमेव महेश्वरम् ॥&#x9;026c&lt;br&gt;&#xA;मोदकैः पायसेनाथ मांसापूपैस्तथैव च ।&#x9;027a&lt;br&gt;&#xA;आशास्य च महात्मानं प्रययुर्मुदिता भृशम् ॥&#x9;027c&lt;br&gt;&#xA;तेषां प्रयास्यतां तत्र मङ्गलानि शुभान्यथ ।&#x9;028a&lt;br&gt;&#xA;प्राहुः प्रहृष्टमनसो द्विजाग्र्या नागराश्च ते ॥&#x9;028c&lt;br&gt;&#xA;ततः प्रदक्षिणीकृत्य शिरोभिः प्रणिपत्य च ।&#x9;029a&lt;br&gt;&#xA;ब्राह्मणानग्निसहितान्प्रययुः पाण्डुनन्दनाः ॥&#x9;029c&lt;br&gt;&#xA;समनुज्ञाप्य राजानं पुत्रशोकसमाहतम् ।&#x9;030a&lt;br&gt;&#xA;धृतराष्ट्रं सभार्यं वै पृथां च पृथुलोचनाम् ॥&#x9;030c&lt;br&gt;&#xA;मूले निक्षिप्य कौरव्यं युयुत्सुं धृतराष्ट्रजम् ।&#x9;031a&lt;br&gt;&#xA;सम्पूज्यमानाः पौरैश्च ब्राह्मणैश्च मनीषिभिः ।&#x9;031c&lt;br&gt;&#xA;&#39;प्रययुः पाण्डवा वीरा नियमस्थाः शुचिव्रताः&#39; ॥ ॥&#x9;031e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/064/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/064/</guid>
      <description>&lt;p&gt;अध्यायः 064&lt;/p&gt;&#xA;&lt;p&gt;युधिष्ठिरेण हिमवद्गिरिमेत्य सेनानिवेशनम् ॥ 1 ॥ तत्र ब्राह्मणचोदनया तैः सहोपवासादिव्रताचरणपूर्वकं निशायापनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततस्ते प्रययुर्हृष्टाः प्रहृष्टनरवाहनाः ।&#x9;001a&lt;br&gt;&#xA;रथघोषेण महता पूरयन्तो वसुन्धराम् ॥&#x9;001c&lt;br&gt;&#xA;संस्तूयमानाः स्तुतिभिः सूतमागधबन्दिभिः ।&#x9;002a&lt;br&gt;&#xA;स्वेन सैन्येन संवीता यथाऽऽदित्याः स्वरश्मिभिः ॥&#x9;002c&lt;br&gt;&#xA;पाण्डुरेणाऽऽतपत्रेण ध्रियमाणेन मूर्धनि ।&#x9;003a&lt;br&gt;&#xA;बभौ युधिष्टिरस्तत्र पौर्णमास्यामिवोडुराट् ॥&#x9;003c&lt;br&gt;&#xA;जयाशिषः प्रहृष्टानां नराणां पथि पाण्डवः ।&#x9;004a&lt;br&gt;&#xA;प्रत्यगृह्णाद्यथान्यायं यथावत्पुरुषर्षभः ॥&#x9;004c&lt;br&gt;&#xA;तथैव सैनिका राजन्राजानमनुयान्ति ये ।&#x9;005a&lt;br&gt;&#xA;तेषां हलहलाशब्दो दिवं स्तब्ध्वा व्यतिष्ठत ॥&#x9;005c&lt;br&gt;&#xA;सरांसि सरितश्चैव वनान्युपवनानि च ।&#x9;006a&lt;br&gt;&#xA;अत्यक्रामन्महाराजो गिरिं चाप्यन्वपद्यत ॥&#x9;006c&lt;br&gt;&#xA;तस्मिन्देशे च राजेन्द्र यत्र तद्द्रव्यमुत्तमम् ।&#x9;007a&lt;br&gt;&#xA;चक्रे निवेशनं राजा पाण्डवः सहसैनिकैः ।&#x9;007c&lt;br&gt;&#xA;शिवे देशे समे चैव तदा भरतसत्तम ॥&#x9;007e&lt;br&gt;&#xA;अग्रतो ब्राह्मणान्कृत्वा तपोविद्यादमान्वितान् ।&#x9;008a&lt;br&gt;&#xA;पुरोहितं च कौरव्य वेदवेदाङ्गपारगम् ॥&#x9;008c&lt;br&gt;&#xA;आग्निवेश्यं च राजानो ब्राह्मणाः सपुरोधसः ।&#x9;009a&lt;br&gt;&#xA;कृत्वा शान्तिं यथान्यायं सर्वशः पर्यवारयन् ॥&#x9;009c&lt;br&gt;&#xA;कृत्वा तु मध्ये राजानममात्यांश्च यथाविधि ।&#x9;010a&lt;br&gt;&#xA;षट्पदं नवसङ्ख्यानं निवेशं चक्रिरे जनाः ॥&#x9;010c&lt;br&gt;&#xA;मत्तानां वारणेन्द्राणां निवेशं च यथाविधि ।&#x9;011a&lt;br&gt;&#xA;कारयित्वा स राजेन्द्रो ब्राह्मणानिदमब्रवीत् ॥&#x9;011c&lt;br&gt;&#xA;अस्मिन्कार्ये द्विजश्रेष्ठा नक्षत्रे दिवसे शुभे ।&#x9;012a&lt;br&gt;&#xA;यथा भवन्तो मन्यन्ते कर्तुमर्हन्ति तत्तथा ॥&#x9;012c&lt;br&gt;&#xA;न नः कालात्ययो वै स्यादिहैव परिलम्बताम् ।&#x9;013a&lt;br&gt;&#xA;इति निश्चित्य विप्रेन्द्राः क्रियतां यदनन्तरम् ॥&#x9;013c&lt;br&gt;&#xA;श्रुत्वैतद्वचनं राज्ञो ब्राह्मणाः सपुरोधसः ।&#x9;014a&lt;br&gt;&#xA;इदमूचुर्वचो हृष्टा धर्मराजप्रियेप्सवः ॥&#x9;014c&lt;br&gt;&#xA;अद्यैव नक्षत्रमहश्च पुण्यं यतामहे श्रेष्ठतमक्रियासु ।&#x9;015a&lt;br&gt;&#xA;तपोभिरद्येह वसाम राजन्नुपोष्यतां चापि भवद्भिरद्य ॥&#x9;015c&lt;br&gt;&#xA;श्रुत्वा तु तेषां द्विजसत्तमानां कृतोपवासा रजनीं नरेन्द्राः ।&#x9;016a&lt;br&gt;&#xA;ऊषुः प्रतीताः कुशसंस्तरेषु यथाऽध्वरे प्रज्वलिता हुताशाः ॥&#x9;016c&lt;br&gt;&#xA;ततो निशा सा व्यगमन्महात्मनां संशृण्वतां विप्रसमीरिता गिरः ।&#x9;017a&lt;br&gt;&#xA;ततः प्रभाते विमले द्विजर्षभा वचोऽब्रुवन्धर्मसुतं नराधिपम् ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/065/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/065/</guid>
      <description>&lt;p&gt;अध्यायः 065&lt;/p&gt;&#xA;&lt;p&gt;युधिष्ठिरेण विधिवन्नानाबलिहरणादिना सपरिचरमहेश्वरपतितोषणेन विविधकनकभाण्डाहरणेन पुनर्नगरं प्रत्यागमनम् ॥ 1 ॥&lt;/p&gt;&#xA;&lt;p&gt;ब्राह्मणा ऊचुः ।&#x9;001&lt;br&gt;&#xA;क्रियतामुपहारोऽद्य त्र्यम्बकस्य महात्मनः ।&#x9;001a&lt;br&gt;&#xA;दत्त्वोपहारं नृपते ततः स्वार्थं यतामहे ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;श्रुत्वा तु वचनं तेषां ब्राह्मणानां युधिष्ठिरः ।&#x9;002a&lt;br&gt;&#xA;गिरीशस्य यथान्यायमुपहारमुपाहरत् ॥&#x9;002c&lt;br&gt;&#xA;आज्येन तर्पयित्वाऽग्निं विधिवत्संस्कृतेन च ।&#x9;003a&lt;br&gt;&#xA;मन्त्रसिद्धं चरुं कृत्वा पुरोधाः स ययौ तदा ॥&#x9;003c&lt;br&gt;&#xA;स गृहीत्वा सुमनसो मन्त्रपूता जनाधिप ।&#x9;004a&lt;br&gt;&#xA;मोदकैः पायसेनाथ मांसैश्चोपाहरद्बलिम् ॥&#x9;004c&lt;br&gt;&#xA;सुमनोभिश्च चित्राभिर्लाजैरुच्चावचैरपि ।&#x9;005a&lt;br&gt;&#xA;सर्वं स्विष्टकृतं हुत्वा विधिवद्वेदपारगः ।&#x9;005c&lt;br&gt;&#xA;किङ्कराणां ततः पश्चाच्चकार बलिमुत्तमम् ॥&#x9;005e&lt;br&gt;&#xA;यक्षेन्द्राय कुबेराय माणिभद्राय चैव ह ।&#x9;006a&lt;br&gt;&#xA;तथाऽन्येषां च यक्षाणां भूतानां पतयश्च ये ॥&#x9;006c&lt;br&gt;&#xA;कृसरेण च मांसेन निवापैस्तिलसंयुतैः ।&#x9;007a&lt;br&gt;&#xA;ओदनं कुम्भशः कृत्वा पुरोधाः समुपाहरत् ॥&#x9;007c&lt;br&gt;&#xA;ब्राह्मणेभ्यः सहस्राणि गवां दत्वा तु भूमिपः ।&#x9;008a&lt;br&gt;&#xA;नक्तञ्चराणां भूतानां व्यादिदेश बलिं तदा ॥&#x9;008c&lt;br&gt;&#xA;धूपगन्धनिरुद्धं तत्सुमनोभिश्च संवृतम् ।&#x9;009a&lt;br&gt;&#xA;शुशुभे स्थानमत्यर्थं देवदेवस्य पार्थिवः ॥&#x9;009c&lt;br&gt;&#xA;कृत्वा पूजां तु रुद्रस्य गणानां चैव सर्वशः ।&#x9;010a&lt;br&gt;&#xA;ययौ व्यासं पुरस्कृत्य नृपो रत्ननिधिं प्रति ॥&#x9;010c&lt;br&gt;&#xA;पूजयित्वा धनाध्वक्षं प्रणिपत्याभिवाद्य च ।&#x9;011a&lt;br&gt;&#xA;सुमनोभिर्विचित्राभिरपूपैः कृसरेण च ॥&#x9;011c&lt;br&gt;&#xA;शङ्खादींश्च निधीन्सर्वान्निधिपालांश्च सर्वशः ।&#x9;012a&lt;br&gt;&#xA;अर्चयित्वा द्विजाग्र्यान्स स्वस्ति वाच्य च वीर्यवान् ॥&#x9;012c&lt;br&gt;&#xA;तेषां पुण्याहघोषेण तेजसा समवस्थितः ।&#x9;013a&lt;br&gt;&#xA;प्रीतिमान्स कुरुश्रेष्ठः खानयामास तं निधिम् ॥&#x9;013c&lt;br&gt;&#xA;ततः पात्रीः सकरका बहुरूपा मनोरमाः ।&#x9;014a&lt;br&gt;&#xA;भृङ्गाराणि कटाहानि कलशान्वर्धमानकान् ॥&#x9;014c&lt;br&gt;&#xA;बहूनि च विचित्राणि भाजनानि सहस्रशः ।&#x9;015a&lt;br&gt;&#xA;उद्धारयामास तदा धर्मराजो युधिष्ठिरः ॥&#x9;015c&lt;br&gt;&#xA;तेषां रक्षणमप्यासीन्महान्करपुटस्तथा ।&#x9;016a&lt;br&gt;&#xA;नद्धं च भाजनं राजंस्तुलार्धमभवन्नृप ॥&#x9;016c&lt;br&gt;&#xA;वाहनं पाण्डुपुत्रस्य तत्राऽऽसीत्तु विशाम्पते ।&#x9;017a&lt;br&gt;&#xA;षष्टिरुष्ट्रसहस्राणि शतानि द्विगुणा हयाः ॥&#x9;017c&lt;br&gt;&#xA;वारणाश्च महाराज सहस्रशतसम्मिताः ।&#x9;018a&lt;br&gt;&#xA;शकटानि रथाश्चैव तावदेव करेणवः ।&#x9;018c&lt;br&gt;&#xA;खराणां पुरुषाणां च परिसङ्ख्या न विद्यते ॥&#x9;018e&lt;br&gt;&#xA;एतद्वित्तं तदभवद्यदुद्दध्रे युधिष्ठिरः ।&#x9;019a&lt;br&gt;&#xA;षोडशाष्टौ चतुर्विंशत्सहस्रं भारलक्षणम् ॥&#x9;019c&lt;br&gt;&#xA;एतेष्वादाय तद्द्रव्यं पुनरभ्यर्च्य पाण्डवः ।&#x9;020a&lt;br&gt;&#xA;महादेवं प्रति ययौ पुरं नागाह्वयं प्रति ॥&#x9;020c&lt;br&gt;&#xA;द्वैपायनाभ्यनुज्ञातः पुरस्कृत्य पुरोहितम् ।&#x9;021a&lt;br&gt;&#xA;गोरुते गोरुते चैव न्यवसत्पुरुषर्षभः ॥&#x9;021c&lt;br&gt;&#xA;सा पुराऽभिमुखा राजन्नुवाह महती चमूः ।&#x9;022a&lt;br&gt;&#xA;कृच्छ्राद्द्रविणभारार्ता हर्षयन्ती कुरूद्वहान् ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/066/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/066/</guid>
      <description>&lt;p&gt;अध्यायः 066&lt;/p&gt;&#xA;&lt;p&gt;कृष्णेन बलभद्रसुभद्रादिभिः सह यज्ञार्थं हास्तिनपुरं प्रत्यागमनम् ॥ 1 ॥ तत उत्तरायां परिक्षितो जननम् ॥ 2 ॥ अश्वत्थामास्त्रेण जननकाल एव शवभूतस्य तस्योज्जीवनाय कुन्त्यादिभिः श्रीकृष्णं प्रति प्रार्थना ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एतस्मिन्नेव काले तु वासुदेवोऽपि वीर्यवान् ।&#x9;001a&lt;br&gt;&#xA;उपायाद्वृष्णिभिः सार्धं पुरं वारणसाह्वयम् ॥&#x9;001c&lt;br&gt;&#xA;समयं वाजिमेधस्य विदित्वा पुरुषर्षभः ।&#x9;002a&lt;br&gt;&#xA;यथोक्तो धर्मपुत्रेण प्रव्रजन्स्वपुरीं प्रति ॥&#x9;002c&lt;br&gt;&#xA;रौक्मिणेयेन सहितो युयुधानेन चैव ह ।&#x9;003a&lt;br&gt;&#xA;चारुदेष्णेन साम्बेन गदेन कृतवर्मणा ॥&#x9;003c&lt;br&gt;&#xA;सारणेन च वीरेण निशठेनोन्मुखेन च ।&#x9;004a&lt;br&gt;&#xA;बलदेवं पुरस्कृत्य सुभद्रासहितस्तदा ॥&#x9;004c&lt;br&gt;&#xA;द्रौपदीमुत्तरां चैव पृथां चाप्यवलोककः ।&#x9;005a&lt;br&gt;&#xA;समाश्वासयितुं चापि क्षत्रिया निहतेश्वराः ॥&#x9;005c&lt;br&gt;&#xA;तानागतान्समीक्ष्यैव धृतराष्ट्रो महीपतिः ।&#x9;006a&lt;br&gt;&#xA;प्रत्यगृह्णाद्यथान्यायं विदुरश्च महामनाः ॥&#x9;006c&lt;br&gt;&#xA;तत्रैव न्यवसत्कृष्णः स्वर्चितः पुरुषोत्तमः ।&#x9;007a&lt;br&gt;&#xA;विदुरेण महातेजास्तथैव च युयुत्सुना ॥&#x9;007c&lt;br&gt;&#xA;वसत्सु वृष्णिवीरेषु तत्राथ जनमेजय ।&#x9;008a&lt;br&gt;&#xA;जज्ञे तव पिता राजन्परिक्षित्परवीरहा ॥&#x9;008c&lt;br&gt;&#xA;स तु राजा महाराज ब्रह्मास्त्रेणावपीडितः ।&#x9;009a&lt;br&gt;&#xA;शवो बभूव निश्चेष्टो हर्षशोकविवर्धनः ॥&#x9;009c&lt;br&gt;&#xA;हृष्टानां सिंहनादेन जनानां तत्र निःस्वनः ।&#x9;010a&lt;br&gt;&#xA;आविवश दिशः सर्वाः पुनरेवाभ्युपागमत् ॥&#x9;010c&lt;br&gt;&#xA;ततः सोऽतित्वरः कृष्णो विवेशान्तःपुरं तदा ।&#x9;011a&lt;br&gt;&#xA;युयुधानद्वितीयो वै व्यथितेन्द्रियमानसः ॥&#x9;011c&lt;br&gt;&#xA;ततस्त्वरितमायान्तीं ददर्श स्वां पितृष्वसाम् ।&#x9;012a&lt;br&gt;&#xA;क्रोशन्तीमभिधावेति वासुदेवं पुनःपुनः ॥&#x9;012c&lt;br&gt;&#xA;पृष्ठतो द्रौपदीं चैव सुभद्रां च यशस्विनीम् ।&#x9;013a&lt;br&gt;&#xA;विक्रोशन्त्यश्च करुणं पाण्डवानां स्त्रियो नृप ॥&#x9;013c&lt;br&gt;&#xA;ततः कृष्णं समासाद्य कुन्ती भोजसुता तदा ।&#x9;014a&lt;br&gt;&#xA;प्रोवाच राजशार्दूल बाष्पगद्गदया गिरा ॥&#x9;014c&lt;br&gt;&#xA;वासुदेव महाबाहो सुप्रजा देवकी त्वया ।&#x9;015a&lt;br&gt;&#xA;त्वं नो गतिः प्रतिष्ठा च त्वदायत्तमिदं कुलम् ॥&#x9;015c&lt;br&gt;&#xA;यदुप्रवीर योऽयं ते स्वस्त्रीयस्याऽऽत्मजः प्रभो ।&#x9;016a&lt;br&gt;&#xA;अश्वत्थाम्ना हतो जातस्तमुज्जीवय केशव ॥&#x9;016c&lt;br&gt;&#xA;त्वया ह्येतत्प्रतिज्ञातमैषीके यदुनन्दन ।&#x9;017a&lt;br&gt;&#xA;अहं सञ्जीवयिष्यामि मृतं जातमिति प्रभो ॥&#x9;017c&lt;br&gt;&#xA;सोऽयं जातो मृतस्तात पश्यैनं पुरुषर्षभ ।&#x9;018a&lt;br&gt;&#xA;उत्तरां च सुभद्रां च द्रौपदीं मां च माधव ॥&#x9;018c&lt;br&gt;&#xA;धर्मपुत्रं च भीमं च फल्गुनं नकुलं तथा ।&#x9;019a&lt;br&gt;&#xA;सहदेवं च दुर्धर्षं सर्वान्नस्त्रातुमर्हसि ॥&#x9;019c&lt;br&gt;&#xA;अस्मिन्प्राणाः समायत्ताः पाण्डवानां ममैव च ।&#x9;020a&lt;br&gt;&#xA;पाण्डोश्च पिण्डो दाशार्ह तथैव श्वशुरस्य मे ॥&#x9;020c&lt;br&gt;&#xA;अभिमन्योश्च भद्रं ते प्रियस्य सदृशस्य च ।&#x9;021a&lt;br&gt;&#xA;प्रियमुत्पादयाद्य त्वं प्रेतस्यापि जनार्दन ॥&#x9;021c&lt;br&gt;&#xA;उत्तरा हि पुरोक्तं वै कथयत्यरिसूदन ।&#x9;022a&lt;br&gt;&#xA;अभिमन्योर्वचः कृष्ण प्रियत्वात्तन्न संशयः ॥&#x9;022c&lt;br&gt;&#xA;अब्रवीत्किल दाशार्ह वैराटीमार्जुनिस्तदा ।&#x9;023a&lt;br&gt;&#xA;मातुलस्य कुलं भद्रे तव पुत्रो गमिष्यति ॥&#x9;023c&lt;br&gt;&#xA;गत्वा वृष्ण्यन्धककुलं धनुर्वेदं ग्रहीष्यति ।&#x9;024a&lt;br&gt;&#xA;अस्त्राणि च विचित्राणि नीतिशास्त्रं च केवलं ॥&#x9;024c&lt;br&gt;&#xA;इत्येतत्प्रणयात्तात सौभद्रः परवीरहा ।&#x9;025a&lt;br&gt;&#xA;कथयामास दुर्धर्षस्तथा चैतन्न संशयः ॥&#x9;025c&lt;br&gt;&#xA;तास्त्वां वयं प्रणम्येह याचामो मधुसूदन ।&#x9;026a&lt;br&gt;&#xA;कुलस्यास्य हितार्थं च कुरु कल्याणमुत्तमम् ॥&#x9;026c&lt;br&gt;&#xA;एवमुक्त्वा तु वार्ष्णेयं पृथा पृथुललोचना ।&#x9;027a&lt;br&gt;&#xA;उद्धृत्य बाहू दुःखार्ता ताश्चान्याः प्रापतन्भुवि ॥&#x9;027c&lt;br&gt;&#xA;अब्रुवंश्च महाराज सर्वाः सास्त्राविलेक्षणाः ।&#x9;028a&lt;br&gt;&#xA;स्वस्त्रीयो वासुदेवस्य मृतो जात इति प्रभो ॥&#x9;028c&lt;br&gt;&#xA;एवं गते ततः कुन्तीं पर्यगृह्णाज्जनार्दनः ।&#x9;029a&lt;br&gt;&#xA;भूमौ निपतितां चैनां सान्त्वयामास भारत ॥ ॥&#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/067/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/067/</guid>
      <description>&lt;p&gt;अध्यायः 067&lt;/p&gt;&#xA;&lt;p&gt;सुभद्रया श्रीकृष्णं प्रति तन्महिमसंस्तवनपूर्वकं परिक्षिदुज्जीवनप्रार्थना ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;उत्थितायां पृथायां तु सुभद्रा भ्रातरं तदा ।&#x9;001a&lt;br&gt;&#xA;दृष्ट्वा चुक्रोश दुःखार्ता वचनं चेदमब्रवीत् ॥&#x9;001c&lt;br&gt;&#xA;पुण्डरीकाक्ष पश्य त्वं पौत्रं पार्थस्य धीमतः ।&#x9;002a&lt;br&gt;&#xA;परिक्षीणेषु कुरुषु परिक्षीणं गतायुषम् ॥&#x9;002c&lt;br&gt;&#xA;इषीका द्रोणपुत्रेण भीमसेनार्थमुद्यता ।&#x9;003a&lt;br&gt;&#xA;सोत्तरायां निपतिता विजये मयि चैव ह ॥&#x9;003c&lt;br&gt;&#xA;सेयं ज्वलन्ती हृदये मयि तिष्ठति केशव ।&#x9;004a&lt;br&gt;&#xA;यन्न पश्यामि दुर्धर्ष सहपुत्रं तु तं प्रभो ॥&#x9;004c&lt;br&gt;&#xA;किन्नु वक्ष्यति धर्मात्मा धर्मराजो युधिष्ठिरः ।&#x9;005a&lt;br&gt;&#xA;भीमसेनार्जुनौ चापि माद्रवत्याः सुतौ च तौ ॥&#x9;005c&lt;br&gt;&#xA;श्रुत्वाऽभिमन्योस्तनयं जातं च मृतमेव च ।&#x9;006a&lt;br&gt;&#xA;मुषिता इव वार्ष्णेय द्रोणपुत्रेण पाण्डवाः ॥&#x9;006c&lt;br&gt;&#xA;अभिमन्युः प्रियः कृष्ण पितॄणां नात्र संशयः ।&#x9;007a&lt;br&gt;&#xA;ते श्रुत्वा किन्नु वक्ष्यन्ति द्रोणपुत्रास्त्रनिर्जिताः ॥&#x9;007c&lt;br&gt;&#xA;भविता नः परं दुःखं किन्नु मन्ये जनार्दन ।&#x9;008a&lt;br&gt;&#xA;अभिमन्योः सुतं कृष्ण मृतं जातमरिन्दम ॥&#x9;008c&lt;br&gt;&#xA;साऽहं प्रसादये कृष्ण त्वामद्य शिरसा नता ।&#x9;009a&lt;br&gt;&#xA;पृथेयं द्रौपदी चैव ताः पश्य पुरुषोत्तम ॥&#x9;009c&lt;br&gt;&#xA;यदा द्रोणसुतो गर्भान्पाण्डूनां हन्ति माधव ।&#x9;010a&lt;br&gt;&#xA;तदा किल त्वया द्रौणिः क्रुद्धेनोक्तोऽरिमर्दन ॥&#x9;010c&lt;br&gt;&#xA;अकामं त्वां करिष्यामि ब्रह्मबन्धो नराधम ।&#x9;011a&lt;br&gt;&#xA;अहं सञ्जीवयिष्यामि किरीटितनयात्मजम् ॥&#x9;011c&lt;br&gt;&#xA;इत्येद्वचनं श्रुत्वा जानानाऽहं बलं तव ।&#x9;012a&lt;br&gt;&#xA;प्रसादये त्वां दुर्धर्ष जीवतामभिमन्युजः ॥&#x9;012c&lt;br&gt;&#xA;यद्येतत्त्वं प्रतिश्रुत्य न करोषि वचः शुभम् ।&#x9;013a&lt;br&gt;&#xA;सकलं वृष्णिशार्दूल मृतां मामवधारय ॥&#x9;013c&lt;br&gt;&#xA;अभिमन्योः सुतो वीर न सञ्जीवति यद्ययम् ।&#x9;014a&lt;br&gt;&#xA;जीवति त्वयि दुर्धर्ष किं करिष्याम्यहं त्वया ॥&#x9;014c&lt;br&gt;&#xA;सञ्जीवयैनं दुर्धर्ष मृतं त्वमभिमन्युजम् ।&#x9;015a&lt;br&gt;&#xA;सदृशाक्षसुतं वीर सस्यं वर्षन्निवाम्म्बुदः ॥&#x9;015c&lt;br&gt;&#xA;त्वं हि केशव धर्मात्मा सत्यवान्सत्यविक्रमः ।&#x9;016a&lt;br&gt;&#xA;स तां वाचमृतां कर्तुमर्हसि त्वमरिन्दम ॥&#x9;016c&lt;br&gt;&#xA;इच्छन्नपि हि लोकांस्त्रीञ्जीवयेथा मृतानिमान् ।&#x9;017a&lt;br&gt;&#xA;किं पुनर्दयितं जातं स्वस्त्रीयस्याऽऽत्मजं मृतम् ॥&#x9;017c&lt;br&gt;&#xA;प्रभावज्ञाऽस्मि ते कृष्ण तस्मात्त्वां याचयाम्यहम् ।&#x9;018a&lt;br&gt;&#xA;कुरुष्व पाण्डुपुत्राणामिमं परमनुग्रहम् ॥&#x9;018c&lt;br&gt;&#xA;स्वसेति वा महाबाहो हतपुत्रेति वा पुनः ।&#x9;019a&lt;br&gt;&#xA;प्रपन्ना मामियं चेति दयां कर्तुमिहार्हसि ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/068/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/068/</guid>
      <description>&lt;p&gt;अध्यायः 068&lt;/p&gt;&#xA;&lt;p&gt;कृष्णेन परिक्षित्सूतिकागृहप्रवेशनम् ॥ 1 ॥ तत्रोत्तरया कृष्णसमीपे बहुधा विलापपूर्वकं पुत्रोज्जीवनप्रार्थना ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमुक्तस्तु राजेन्द्र केशिहा दुःखमूर्च्छितः ।&#x9;001a&lt;br&gt;&#xA;तथेति व्याजहारोच्चैर्ह्लादयन्निव तं जनम् ॥&#x9;001c&lt;br&gt;&#xA;वाक्येनैतेन हि तदा तं जनं पुरुषर्षभः ।&#x9;002a&lt;br&gt;&#xA;ह्लादयामास स विभुर्घर्मार्तं सलिलैरिव ॥&#x9;002c&lt;br&gt;&#xA;ततः स प्राविशत्तूर्णं जन्मवेश्म पितुस्तव ।&#x9;003a&lt;br&gt;&#xA;अर्चितं पुरुषव्याघ्र सितैर्माल्यैर्यथाविधि ॥&#x9;003c&lt;br&gt;&#xA;अपां कुम्भैः सुपूर्णैश्च विन्यस्तैः सर्वतोदिशम् ।&#x9;004a&lt;br&gt;&#xA;घृतेन तिन्दुकालातैः सर्षपैश्च महाभुज ॥&#x9;004c&lt;br&gt;&#xA;अस्त्रैश्च विमलैर्न्यस्तैः पावकैश्च समन्ततः ।&#x9;005a&lt;br&gt;&#xA;वृद्धाभिश्चापि रामाभिः परिवारार्थमावृतः ।&#x9;005c&lt;br&gt;&#xA;दक्षैश्च परितो धीर भिषग्भिः कुशलैस्तथा ॥&#x9;005e&lt;br&gt;&#xA;ददर्श च स तेजस्वी रक्षोघ्नान्यपि सर्वशः ।&#x9;006a&lt;br&gt;&#xA;द्रव्याणि स्थापितानि स्म विधिवत्कुशलैर्जनैः ॥&#x9;006c&lt;br&gt;&#xA;तथायुक्तं च तद्दृष्ट्वा जन्मवेश्म पितुस्तव ।&#x9;007a&lt;br&gt;&#xA;हृष्टोऽभवद्धृषीकेशः साधुसाध्विति चाब्रवीत् ॥&#x9;007c&lt;br&gt;&#xA;तथा ब्रुवति वार्ष्णेये प्रहृष्टवदने तदा ।&#x9;008a&lt;br&gt;&#xA;द्रौपदी त्वरिता गत्वा वैराटीं वाक्यमब्रवीत् ॥&#x9;008c&lt;br&gt;&#xA;अयमायाति ते भर्तुर्मातुलो मधुसूदनः ।&#x9;009a&lt;br&gt;&#xA;पुराणर्षिरचिन्त्यात्मा समीपमपराजितः ॥&#x9;009c&lt;br&gt;&#xA;साऽपि बाष्पकलां वाचं निगृह्याश्रूणि चैव ह ।&#x9;010a&lt;br&gt;&#xA;असंवीताऽभवद्देवी देववत्कृष्णमीयुषी ॥&#x9;010c&lt;br&gt;&#xA;सा तथा दूयमानेन हृदयेन तपस्विनी ।&#x9;011a&lt;br&gt;&#xA;दृष्ट्वा गोविन्दमायान्तं कृपणं पर्यदेवयत् ॥&#x9;011c&lt;br&gt;&#xA;पुण्डरीकाक्ष पश्याऽऽवां बालेन हि विनाकृतौ ।&#x9;012a&lt;br&gt;&#xA;अभिमन्युं च मां चैव हठात्तुल्यं जनार्दन ॥&#x9;012c&lt;br&gt;&#xA;वार्ष्णेय मधुहन्वीर शिरसा त्वां प्रसादये ।&#x9;013a&lt;br&gt;&#xA;द्रोणपुत्रास्त्रनिर्दग्धं जीवयैनं ममाऽऽत्मजम् ॥&#x9;013c&lt;br&gt;&#xA;यदि स्म धर्मराज्ञा वा भीमसेनेन वा पुनः ।&#x9;014a&lt;br&gt;&#xA;त्वया वा पुण्डरीकाक्ष वाक्यमुक्तमिदं भवेत् ॥&#x9;014c&lt;br&gt;&#xA;अजानतीमिषीकेयं जनित्रीं हन्त्विति प्रभो ।&#x9;015a&lt;br&gt;&#xA;अहमेव विनष्टा स्यां नायमेवं गतो भवेत् ॥&#x9;015c&lt;br&gt;&#xA;गर्भस्थस्यास्य बालस्य ब्रह्मास्त्रेण निपातनम् ।&#x9;016a&lt;br&gt;&#xA;कृत्वा नृशंसं दुर्बुद्धिर्द्रौणिः किं फलमश्नुते ॥&#x9;016c&lt;br&gt;&#xA;सा त्वां प्रसाद्य शिरसा याचे शत्रुनिबर्हण ।&#x9;017a&lt;br&gt;&#xA;प्राणांस्त्यक्ष्यामि गोविन्द नायं सञ्जीवते यदि ॥&#x9;017c&lt;br&gt;&#xA;अस्मिन्हि बहवः साधो ये ममाऽऽसन्मनोरथाः ।&#x9;018a&lt;br&gt;&#xA;ते द्रोणपुत्रेण हताः किन्नु जीवामि केशव ॥&#x9;018c&lt;br&gt;&#xA;आसीन्मम मतिः कृष्ण पूर्णोत्सङ्गा जनार्दन ।&#x9;019a&lt;br&gt;&#xA;अभिवादयिष्ये हृष्टेति तदिदं वितथीकृतम् ॥&#x9;019c&lt;br&gt;&#xA;चपलाक्षस्य दायादे मृतेऽस्मिन्पुरुषर्षभ ।&#x9;020a&lt;br&gt;&#xA;विफला मे कृताः कृष्ण हृदि सर्वे मनोरथाः ॥&#x9;020c&lt;br&gt;&#xA;चपलाक्षः किलातीव प्रियस्ते मधुसूदन ।&#x9;021a&lt;br&gt;&#xA;सुतं पश्य त्वमस्यैनं ब्रह्मास्त्रेण निपातितम् ॥&#x9;021c&lt;br&gt;&#xA;कृतघ्नोऽयं नृशंसोऽयं यथाऽस्य जनकस्तथा ।&#x9;022a&lt;br&gt;&#xA;यः पाण्डवीं श्रियं त्यक्त्वा गतोऽद्य यमसादनं ॥&#x9;022c&lt;br&gt;&#xA;मया चैतत्प्रतिज्ञातं रणमूर्धनि केशव ।&#x9;023a&lt;br&gt;&#xA;अभिमन्यौ हते वीर त्वामेष्याम्यचिरादिति ॥&#x9;023c&lt;br&gt;&#xA;तच्च नाकरवं कृष्ण नृशंसा जीवितप्रिया ।&#x9;024a&lt;br&gt;&#xA;इदानीं मां गतां तत्र किन्नु वक्ष्यति फाल्गुनिः ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/069/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/069/</guid>
      <description>&lt;p&gt;अध्यायः 069&lt;/p&gt;&#xA;&lt;p&gt;कृष्णेन सशपथं संस्पर्शनेन परिक्षितः समुज्जीवनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;सैवं विलप्य करुणं सोन्मादेव तपस्विनी ।&#x9;001a&lt;br&gt;&#xA;उत्तरा न्यपतद्भूमौ कृपणा पुत्रगृद्धिनी ॥&#x9;001c&lt;br&gt;&#xA;तां तु दृष्ट्वा निपतितां हतपुत्रपरिच्छदाम् ।&#x9;002a&lt;br&gt;&#xA;चुक्रोश कुन्ती दुःखार्ता सर्वाश्च भरतस्त्रियः ॥&#x9;002c&lt;br&gt;&#xA;मुहूर्तमिव राजेन्द्र पाण्डवानां निवेशनम् ।&#x9;003a&lt;br&gt;&#xA;अप्रेक्षणीयमभवदार्तस्वनविनादितम् ॥&#x9;003c&lt;br&gt;&#xA;सा मुहूर्तं च राजेन्द्र पुत्रशोकाभिपीडिता ।&#x9;004a&lt;br&gt;&#xA;कश्मलाभिहता वीर वैराटी त्वभवत्तदा ॥&#x9;004c&lt;br&gt;&#xA;प्रतिलभ्य तु सा सञ्ज्ञामुत्तरा भरतर्षभ ।&#x9;005a&lt;br&gt;&#xA;अङ्कमारोप्य तं पुत्रमिदं वचनमब्रवीत् ॥&#x9;005c&lt;br&gt;&#xA;धर्मज्ञस्य सुतः संस्त्वं न धर्ममवबुध्यसे ।&#x9;006a&lt;br&gt;&#xA;यस्त्वं वृष्णिप्रवीरस्य कुरुषे नाभिवादनम् ॥&#x9;006c&lt;br&gt;&#xA;पुत्र गत्वा मम वचो ब्रूयास्त्वं पितरं त्विदम् ।&#x9;007a&lt;br&gt;&#xA;दुर्मरं प्राणिनां वीर काले प्राप्ते कथञ्चन ॥&#x9;007c&lt;br&gt;&#xA;याऽहं त्वया विनाऽद्येह पत्या पुत्रेण चैव ह ।&#x9;008a&lt;br&gt;&#xA;मरणं नाभिगच्छामि हतस्वस्तिरकिञ्चना ॥&#x9;008c&lt;br&gt;&#xA;अथवा धर्मराज्ञाऽहमनुज्ञाता महाभुजः ।&#x9;009a&lt;br&gt;&#xA;भक्षयिष्ये विषं घोरं प्रवेक्ष्ये वा हुताशनम् ॥&#x9;009c&lt;br&gt;&#xA;अथवा दुर्भरं तात यदिदं मे सहस्रधा ।&#x9;010a&lt;br&gt;&#xA;पतिपुत्रविहीनाया हृदयं न विदीर्यते ॥&#x9;010c&lt;br&gt;&#xA;उत्तिष्ठ पुत्र पश्येमां दुःखितां प्रपितामहीम् ।&#x9;011a&lt;br&gt;&#xA;आर्तामुपप्लुतां दीनां निमग्नां शोकसागरे ॥&#x9;011c&lt;br&gt;&#xA;आर्यां च पश्य पाञ्चालीं सात्वतीं च तपस्विनीम् ।&#x9;012a&lt;br&gt;&#xA;मां च पश्य सुदुःखार्तां व्याधविद्धां मृगीमिव ॥&#x9;012c&lt;br&gt;&#xA;उत्तिष्ठ पश्य वदनं लोकनाथस्य धीमतः ।&#x9;013a&lt;br&gt;&#xA;पुण्डरीकपलाशाक्षं पुरेव चपलेक्षणः ॥&#x9;013c&lt;br&gt;&#xA;एवं विप्रलपन्तीं तु दृष्ट्वा निपतितां पुनः ।&#x9;014a&lt;br&gt;&#xA;उत्तरां तां स्त्रियः सर्वाः पुनरुत्थापयन्त्युत ॥&#x9;014c&lt;br&gt;&#xA;उत्थाय च पुनर्धैर्यात्तदा मत्स्यपतेः सुता ।&#x9;015a&lt;br&gt;&#xA;प्राञ्जलिः पुण्डरीकाक्षं भूमावेवाभ्यवादयत् ॥&#x9;015c&lt;br&gt;&#xA;श्रुत्वा स तस्या विपुलं विलापं पुरुषर्षभः ।&#x9;016a&lt;br&gt;&#xA;उपस्पृश्य ततः कृष्णो ब्रह्मास्त्रं प्रत्यसंहरत् ॥&#x9;016c&lt;br&gt;&#xA;प्रतिजज्ञे च दाशार्हस्तस्य जीवितमच्युतः ।&#x9;017a&lt;br&gt;&#xA;अब्रवीच्च विशुद्धात्मा सर्वं विश्रावयज्जगत् ॥&#x9;017c&lt;br&gt;&#xA;न ब्रवीम्युत्तरे मिथ्या सत्यमेतद्भविष्यति ।&#x9;018a&lt;br&gt;&#xA;एष सञ्जीवयाम्येनं पश्यतां सर्वदेहिनाम् ॥&#x9;018c&lt;br&gt;&#xA;नोक्तपूर्वं मया मिथ्या स्वैरेष्वपि कदाचन ।&#x9;019a&lt;br&gt;&#xA;न च युद्धात्परावृत्तस्तथा सञ्जीवतामयम् ॥&#x9;019c&lt;br&gt;&#xA;यथा मे दयितो धर्मो ब्राह्मणश्च विशेषतः ।&#x9;020a&lt;br&gt;&#xA;अभिमन्योः सुतो जातो मृतो जीवत्वयं तथा ॥&#x9;020c&lt;br&gt;&#xA;यथाऽहं नाभिजानामि विजये तु कदाचन ।&#x9;021a&lt;br&gt;&#xA;विरोधं तेन सत्येन मृतो जीवत्वयं शिशुः ॥&#x9;021c&lt;br&gt;&#xA;यथा सत्यं च धर्मश्च मयि नित्यं प्रतिष्ठितौ ।&#x9;022a&lt;br&gt;&#xA;तथा मृतः शिशुरयं जीवतादभिमन्युजः ॥&#x9;022c&lt;br&gt;&#xA;यथा कंसश्च केशी च धर्मेण निहतौ मया ।&#x9;023a&lt;br&gt;&#xA;तेन सत्येन बालोऽयं पुनः सञ्जीवतामिह ॥&#x9;023c&lt;br&gt;&#xA;इत्युक्त्वा वासुदेवोऽथ तं बालं भरतर्षभ ।&#x9;024a&lt;br&gt;&#xA;&#39;पादेन कमलाभेन ब्रह्मरुद्रार्चितेन च ।&#x9;024c&lt;br&gt;&#xA;पस्पर्श पुण्डरीकाक्ष आपादतलमस्तकम् ॥&#x9;024e&lt;br&gt;&#xA;स्पृष्टमात्रस्तु कृष्णेन स बालो भरतर्षभ ।&#x9;025a&lt;br&gt;&#xA;शनैःशनैर्महाराज प्रापद्यत स चेतनाम् ॥&#39;&#x9;025c&lt;br&gt;&#xA;शनैःशनैर्महाराज प्रास्पन्दत सचेतनः ॥ ॥&#x9;026ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/070/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/070/</guid>
      <description>&lt;p&gt;अध्यायः 070&lt;/p&gt;&#xA;&lt;p&gt;कृष्णेनाभिमन्युसुतस्य पदप्रवृत्तिनिमित्तकथनपूर्वकं नामकरणम् ॥ 1 ॥ अत्रान्तरे युधिष्ठिरादीनां स्वर्णभारानयनेन हस्तिनपुरं प्रत्यागमनश्रवणेन कृष्णादिभिस्तत्प्रत्युद्यानम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ब्रह्मास्त्रं तु यदा राजन्कृष्णेन प्रतिसंहृतम् ।&#x9;001a&lt;br&gt;&#xA;तदा तद्वेश्म ते पित्रा तेजसाऽभिविदीपितम् ॥&#x9;001c&lt;br&gt;&#xA;ततो रक्षांसि सर्वाणि नेशुस्त्यक्त्वा गृहं तु तत् ।&#x9;002a&lt;br&gt;&#xA;अन्तरिक्षे च वागासीत्साधु केशव साध्विति ॥&#x9;002c&lt;br&gt;&#xA;तदस्त्रं ज्वलितं चापि पितामहमगात्तदा ।&#x9;003a&lt;br&gt;&#xA;ततः प्राणान्पुनर्लेभे पिता तव नरेश्वर ॥&#x9;003c&lt;br&gt;&#xA;व्यचेष्टत च बालोऽसौ यथोत्साहं यथाबलम् ।&#x9;004a&lt;br&gt;&#xA;बभूवुर्मुदिता राजंस्ततस्ता भरतस्त्रियः ॥&#x9;004c&lt;br&gt;&#xA;ब्राह्मणा वाचयामासुर्गोविन्दस्यैव शासनात् ।&#x9;005a&lt;br&gt;&#xA;ततस्ता मुदिताः सर्वाः प्रशशंसुर्जनार्दनम् ॥&#x9;005c&lt;br&gt;&#xA;स्त्रियो भरतसिंहानां नावं लब्ध्वेव पारगाः ।&#x9;006a&lt;br&gt;&#xA;कुन्ती द्रुपदपुत्री च सुभद्रा चोत्तरा तथा ।&#x9;006c&lt;br&gt;&#xA;स्त्रियश्चान्या नृसिंहानां बभूवुर्हृष्टमानसाः ॥&#x9;006e&lt;br&gt;&#xA;तत्र मल्ला नटाश्चैव ग्रन्थिकाः सौख्यशायिकाः ।&#x9;007a&lt;br&gt;&#xA;सूतमागधसङ्घाश्चाप्यस्तुवंस्तं जनार्दनम् ॥&#x9;007c&lt;br&gt;&#xA;कुरुवंशस्तवाख्याभिराशीर्भिर्भरतर्षभ ।&#x9;008a&lt;br&gt;&#xA;&#39;सभाजयत संहृष्टो महाराज महाजनः ॥&#39;&#x9;008c&lt;br&gt;&#xA;उत्थाय तु यथाकालमुत्तरा यदुनन्दनम् ।&#x9;009a&lt;br&gt;&#xA;अभ्यवादयत प्रीता सह पुत्रेण भारत ॥&#x9;009c&lt;br&gt;&#xA;ततस्तस्यै ददौ प्रीतो बहुरत्नं विशेषतः ।&#x9;010a&lt;br&gt;&#xA;तथैव वृष्णिशार्दूलो नाम चास्याकरोत्प्रभुः ।&#x9;010c&lt;br&gt;&#xA;पितुस्तव महाराज सत्यसन्धो जनार्दनः ॥&#x9;010e&lt;br&gt;&#xA;परिक्षीणे कुले यस्माज्जातोऽयमभिमन्युजः ।&#x9;011a&lt;br&gt;&#xA;परिक्षिदिति नामास्य भवत्वित्यब्रवीत्तदा ॥&#x9;011c&lt;br&gt;&#xA;सोऽवर्धत यथाकालं पिता तव जनाधिप ।&#x9;012a&lt;br&gt;&#xA;मनःप्रह्लादनश्चासीत्सर्वलोकस्य भारत ॥&#x9;012c&lt;br&gt;&#xA;मासजातस्तु ते वीर पिता भवति भारत ।&#x9;013a&lt;br&gt;&#xA;अथाऽऽजग्मुः सुबहुलं रत्नमादाय पाण्डवाः ॥&#x9;013c&lt;br&gt;&#xA;&#39;मेरुकूटनिभान्भाण्डान्कलशान्भाजनानि च ।&#x9;014a&lt;br&gt;&#xA;कृताकृतं महद्भीममादाय पुरुषोत्तमाः ॥&#x9;014c&lt;br&gt;&#xA;भारतैर्वाहनैस्तत्र गोरुते गोरुते पथि ।&#x9;015a&lt;br&gt;&#xA;निवसन्तो ययुर्देवं स्मरन्तः परमेष्ठिनः ॥&#x9;015c&lt;br&gt;&#xA;नासीत्तत्र नृपः कश्चिदभारार्तो नृपं विना ।&#x9;016a&lt;br&gt;&#xA;भीमादयोऽपि यज्ञार्थं वहन्ते किं पुनर्जनाः ॥&#39;&#x9;016c&lt;br&gt;&#xA;तान्समीपगताञ्श्रुत्वा निर्ययुर्वृष्णिपुङ्गवाः ।&#x9;017a&lt;br&gt;&#xA;अलञ्चक्रुश्च माल्यौघैर्नगरं नागसाह्वयम् ॥&#x9;017c&lt;br&gt;&#xA;पताकाभिर्विचित्राभिर्ध्वजैश्च विविधैरपि ।&#x9;018a&lt;br&gt;&#xA;वेश्मानि समलञ्चक्रुः पौराश्चापि जनेश्वरः ॥&#x9;018c&lt;br&gt;&#xA;देवतायतनानां च पूजाः सुविविधास्तथा ।&#x9;019a&lt;br&gt;&#xA;सन्दिदेशाथ विदुरः पाण्डुपुत्रप्रियेप्सया ॥&#x9;019c&lt;br&gt;&#xA;राजमार्गाश्च तत्राऽऽसन्सुमनोभिरलङ्कृताः ।&#x9;020a&lt;br&gt;&#xA;शुशुभे तत्पुरं चापि समुद्रौघनिभस्वनम् ॥&#x9;020c&lt;br&gt;&#xA;नर्तकैश्चापि नृत्यद्भिर्गायकानां च निःस्वनैः ।&#x9;021a&lt;br&gt;&#xA;आसीद्वैश्रवणस्येव निवासस्तत्पुरं तदा ॥&#x9;021c&lt;br&gt;&#xA;बन्दिभिश्च नरै राजन्स्त्रीसहायैश्च सर्वशः ।&#x9;022a&lt;br&gt;&#xA;तत्रतत्र विविक्तेषु समन्तादुपशोभितम् ॥&#x9;022c&lt;br&gt;&#xA;पताका धूयमानाश्च समन्तान्मातरिश्वना ।&#x9;023a&lt;br&gt;&#xA;अदर्शयन्निव तदा कुरून्वै दक्षिणोत्तरान् ॥&#x9;023c&lt;br&gt;&#xA;अघोषयंस्तदा चापि पुरुषा राजमार्गतः ।&#x9;024a&lt;br&gt;&#xA;सर्वरात्रविहारोऽद्य रत्नाभरणलक्षणः ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/071/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/071/</guid>
      <description>&lt;p&gt;अध्यायः 071&lt;/p&gt;&#xA;&lt;p&gt;कृष्णादिभिः प्रत्युद्गम्यमानैर्युधिष्ठिरादिभिः स्वर्णभारपुरस्कारेण हास्तिनपुरप्रवेशः ॥ 1 ॥ ततस्तत्रोपागतेन व्यासेन युधिष्ठिरं प्रत्यश्वमेधप्रशंसनपूर्वकं तत्करणविधानम् ॥ 2 ॥ युधिष्ठिरेणाश्वमेधे स्वयं दीक्षास्वीकारं प्रार्थितेन कृष्णेन सहेतुकथनं तं प्रत्येव दीक्षास्वीकारविधानम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;तान्समीपगताञ्श्रुत्वा पाण्डवाञ्शत्रुकर्शनः ।&#x9;001a&lt;br&gt;&#xA;वासुदेवः सहामात्यः प्रययौ ससुहृद्गणः ।&#x9;001c&lt;br&gt;&#xA;ते समेत्य यथान्यायं प्रत्युद्याता दिदृक्षया ॥&#x9;001e&lt;br&gt;&#xA;ते समेत्य यथाधर्मं पाण्डवा वृष्णिभिः सह ।&#x9;002a&lt;br&gt;&#xA;विविशुः सहिता राजन्पुरं वारणसाह्वयम् ॥&#x9;002c&lt;br&gt;&#xA;विशतस्तस्य सैन्यस्य खुरनेमिस्वनेन ह ।&#x9;003a&lt;br&gt;&#xA;द्यावापृथिव्यौ खं चैव सर्वमासीत्समावृतम् ॥&#x9;003c&lt;br&gt;&#xA;ते कोशानग्रतः कृत्वा विविशुः स्वं पुरं तदा ।&#x9;004a&lt;br&gt;&#xA;पाण्डवाः प्रीतमनसः सामात्याः ससुहृद्गणाः ॥&#x9;004c&lt;br&gt;&#xA;ते समेत्य यथान्यायं धृतराष्ट्रं जनाधिपम् ।&#x9;005a&lt;br&gt;&#xA;कीर्तयन्तः स्वनामानि तस्य पादौ ववन्दिरे ॥&#x9;005c&lt;br&gt;&#xA;धृतराष्ट्राभ्यनुज्ञाता गान्धारीं सुबलात्मजाम् ।&#x9;006a&lt;br&gt;&#xA;कुन्तीं च राजशार्दूल तदा भरतसत्तम ॥&#x9;006c&lt;br&gt;&#xA;विदुरं पूजयित्वा च वैश्यापुत्रं समेत्य च ।&#x9;007a&lt;br&gt;&#xA;पूज्यमानाः स्म ते वीरा व्यरोचन्त विशाम्पते ॥&#x9;007c&lt;br&gt;&#xA;ततस्तत्परमाश्चर्यं विचित्रं महदद्भुतम् ।&#x9;008a&lt;br&gt;&#xA;शुश्रुवुस्ते तदा वीराः पितुस्ते जन्म भारत ॥&#x9;008c&lt;br&gt;&#xA;तदुपश्रुत्य तत्कर्म वासुदेवस्य धीमतः ।&#x9;009a&lt;br&gt;&#xA;पूजार्हं पूजयामासुः कृष्णं देवकिनन्दनम् ॥&#x9;009c&lt;br&gt;&#xA;ततः कतिपयाहस्य व्यासः सत्यवतीसुतः ।&#x9;010a&lt;br&gt;&#xA;आजगाम महातेजा नगरं नागसाह्वयम् ॥&#x9;010c&lt;br&gt;&#xA;तस्य सर्वे यथान्यायं पूजां चक्रुः कुरूद्वहाः ।&#x9;011a&lt;br&gt;&#xA;सह वृष्ण्यन्धकव्याघ्रैरुपासाञ्चक्रिरे तदा ॥&#x9;011c&lt;br&gt;&#xA;तत्र नानाविधाकाराः कथाः समभिकीर्त्य वै ।&#x9;012a&lt;br&gt;&#xA;युधिष्ठिरो धर्मसुतो व्यासं वचनमब्रवीत् ॥&#x9;012c&lt;br&gt;&#xA;भवत्प्रसादाद्भगवन्यदिदं रत्नमाहृतम् ।&#x9;013a&lt;br&gt;&#xA;उपयोक्तुं तदिच्छामि वाजिमेधे महाक्रतौ ॥&#x9;013c&lt;br&gt;&#xA;तमनुज्ञातुमिच्छामि भवता मुनिसत्तम ।&#x9;014a&lt;br&gt;&#xA;त्वदधीना वयं सर्वे कृष्णस्य च महात्मनः ॥&#x9;014c&lt;br&gt;&#xA;व्यास उवाच ।&#x9;015&lt;br&gt;&#xA;अनुजानामि राजंस्त्वां क्रियतां यदनन्तरम् ।&#x9;015a&lt;br&gt;&#xA;यजस्व वाजिमेधेन विधिवद्दक्षिणावता ॥&#x9;015c&lt;br&gt;&#xA;अश्वमेधो हि राजेन्द्र पावनः सर्वपाप्मनाम् ।&#x9;016a&lt;br&gt;&#xA;तेनेष्ट्वा त्वं विपाप्मा वै भविता नात्र संशयः ॥&#x9;016c&lt;br&gt;&#xA;इत्युक्तः स तु धर्मात्मा कुरुराजो युधिष्ठिरः ।&#x9;017a&lt;br&gt;&#xA;अश्वमेधस्य कौरव्य चकाराऽऽहरणे मतिम् ॥&#x9;017c&lt;br&gt;&#xA;समनुज्ञाप्य तत्सर्वं कृष्णद्वैपायनं नृपः ।&#x9;018a&lt;br&gt;&#xA;वासुदेवमथाभ्येत्य वाग्मी वचनमब्रवीत् ॥&#x9;018c&lt;br&gt;&#xA;देवकी सुप्रजा देवी त्वया पुरुषसत्तम ।&#x9;019a&lt;br&gt;&#xA;यद्ब्रूयां त्वां महाबाहो तत्कृथास्त्वमिहाच्युत ॥&#x9;019c&lt;br&gt;&#xA;त्वत्प्रभावार्जितान्भोगानश्नीम यदुनन्दन ।&#x9;020a&lt;br&gt;&#xA;पराक्रमेण बुद्ध्या च त्वयेयं निर्जिता मही ॥&#x9;020c&lt;br&gt;&#xA;दीक्षयस्व त्वमात्मानं त्वं हि नः परमो गुरुः ।&#x9;021a&lt;br&gt;&#xA;त्वयीष्टवति दाशार्ह विपाप्मा भविता ह्यहम् ॥&#x9;021c&lt;br&gt;&#xA;त्वं हि यज्ञो गुरुश्च त्वं धर्मज्ञस्त्वं प्रजापतिः ।&#x9;022a&lt;br&gt;&#xA;त्वं गतिः सर्वभूतानामिति मे निश्चिता मतिः ॥&#x9;022c&lt;br&gt;&#xA;वासुदेव उवाच ।&#x9;023&lt;br&gt;&#xA;त्वमेवैतन्महाबाहो कर्तुमर्हस्यरिन्दम ।&#x9;023a&lt;br&gt;&#xA;त्वं गतिः सर्वभूतानामिति मे निश्चिता मतिः ॥&#x9;023c&lt;br&gt;&#xA;त्वं चाद्य कुरुवीराणां धर्मेण हि विराजसे ।&#x9;024a&lt;br&gt;&#xA;गुणीभूताः स्म ते राजंस्त्वं नो राजन्गुरुर्मतः ।&#x9;024c&lt;br&gt;&#xA;यजस्व मदनुज्ञातः प्राप्य एष क्रतुस्त्वया ॥&#x9;024e&lt;br&gt;&#xA;युनक्तु नो भवान्कार्ये यत्र वाञ्छसि भारत ।&#x9;025a&lt;br&gt;&#xA;सत्यं ते प्रतिजानामि सर्वं कर्ताऽस्मि तेऽनघ ॥&#x9;025c&lt;br&gt;&#xA;भीमसेनार्जुनौ चैव तथा माद्रवतीसुतौ ।&#x9;026a&lt;br&gt;&#xA;इष्टवन्तो भविष्यन्ति त्वयीष्टवति पार्थिवे ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/072/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/072/</guid>
      <description>&lt;p&gt;अध्यायः 072&lt;/p&gt;&#xA;&lt;p&gt;व्यासेन युधिष्ठिरं प्रति पृथिवीसञ्चाराय मेध्याश्वोत्सर्जनचोदना ॥ 1 ॥ तथाऽश्वरक्षणेऽर्जुनस्य नियोजनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमुक्तस्तु कृष्णेन धर्मपुत्रो युधिष्ठिरः ।&#x9;001a&lt;br&gt;&#xA;व्यासमामन्त्र्य मेधावी ततो वचनमब्रवीत् ॥&#x9;001c&lt;br&gt;&#xA;यदा कालं भवान्वेत्ति हयमेधस्य तत्त्वतः ।&#x9;002a&lt;br&gt;&#xA;दीक्षयस्व तदा मां त्वं त्वय्यायत्तो हि मे क्रतुः ॥&#x9;002c&lt;br&gt;&#xA;व्यास उवाच ।&#x9;003&lt;br&gt;&#xA;अयं पैलोऽथ कौन्तेय याज्ञवल्क्यस्तथैव च ।&#x9;003a&lt;br&gt;&#xA;विधानं यद्यथा कालं तत्कर्तारौ न संशयः ॥&#x9;003c&lt;br&gt;&#xA;चैत्र्यां हि पौर्णमास्यां तु तव दीक्षा भविष्यति ।&#x9;004a&lt;br&gt;&#xA;सम्भाराः सम्भ्रियन्तां च यज्ञार्थं पुरुषर्षभ ॥&#x9;004c&lt;br&gt;&#xA;अश्वविद्याविदश्चैव सूता विप्राश्च तद्विदः ।&#x9;005a&lt;br&gt;&#xA;मेध्यमश्वं परीक्षन्तां तव यज्ञार्थसिद्धये ॥&#x9;005c&lt;br&gt;&#xA;तमुत्सृज यथाशास्त्रं पृथिवीं सागराम्बराम् ।&#x9;006a&lt;br&gt;&#xA;सपर्येतु यशो नाम्ना तव पार्थिव वर्धयन् ॥&#x9;006c&lt;br&gt;&#xA;इत्युक्तः स तथेत्युक्त्वा पाण्डवः पृथिवीपतिः ।&#x9;007a&lt;br&gt;&#xA;चकार सर्वं राजेन्द्र यथोक्तं ब्रह्मवादिना ॥&#x9;007c&lt;br&gt;&#xA;सम्भाराश्चैव राजेन्द्र सर्वे सङ्कल्पितास्तथा ॥&#x9;008ac&lt;br&gt;&#xA;स सम्भारान्समाहृत्य नृपो धर्मसुतस्तदा ।&#x9;009a&lt;br&gt;&#xA;न्यवेदयदमेयात्मा कृष्णद्वैपायनाय वै ॥&#x9;009c&lt;br&gt;&#xA;ततोऽब्रवीन्महातेजा व्यासो धर्मात्मजं नृपम् ।&#x9;010a&lt;br&gt;&#xA;यथाकालं यथायोगं सज्जाः स्म तव दीक्षणे ॥&#x9;010c&lt;br&gt;&#xA;स्फ्यश्च कूर्चश्च सौवर्णो यच्चान्यदपि कौरव ।&#x9;011a&lt;br&gt;&#xA;यत्तु योग्यं भवेत्किञ्चिद्रौक्मं तत्क्रियतामिति ॥&#x9;011c&lt;br&gt;&#xA;अश्वश्चोत्सृज्यतामद्य पृथ्व्यामथ यथाक्रमम् ।&#x9;012a&lt;br&gt;&#xA;सुगुप्तं चरतां चापि यथाशास्त्रं यथाविधि ॥&#x9;012c&lt;br&gt;&#xA;युधिष्ठिर उवाच ।&#x9;013&lt;br&gt;&#xA;अयमश्वो यथा ब्रह्मन्नुत्सृष्टः पृथिवीमिमाम् ।&#x9;013a&lt;br&gt;&#xA;चरिष्यति यथाकामं तत्र वै संविधीयताम् ॥&#x9;013c&lt;br&gt;&#xA;पृथिवीं पर्यटन्तं हि तुरगं कामचारिणम् ।&#x9;014a&lt;br&gt;&#xA;कः पालयेदिति मुने तद्भवान्वक्तुमर्हति ॥&#x9;014c&lt;br&gt;&#xA;इत्युक्तः स तु राजेन्द्र कृष्णद्वैपायनोऽब्रवीत् ।&#x9;015a&lt;br&gt;&#xA;भीमसेनादवरजः श्रेष्ठः सर्वधनुष्मताम् ।&#x9;015c&lt;br&gt;&#xA;जिष्णुः सहिष्णुर्धृष्णुश्च स एनं पालयिष्यति ॥&#x9;015e&lt;br&gt;&#xA;शक्तः स हि महीं जेतुं निवातकवचान्तकः ।&#x9;016a&lt;br&gt;&#xA;तस्मिन्ह्यस्त्राणि दिव्यानि दिव्यं संहननं तथा ।&#x9;016c&lt;br&gt;&#xA;दिव्यं धनश्चेषुधी च स एनमनुयास्यति ॥&#x9;016e&lt;br&gt;&#xA;स हि धर्मार्थकुशलः सर्वविद्याविशारदः ।&#x9;017a&lt;br&gt;&#xA;यथाशास्त्रं नृपश्रेष्ठ चारयिष्यति ते हयम् ॥&#x9;017c&lt;br&gt;&#xA;राजपुत्रो महाबाहुः श्यामो राजीवलोचनः ।&#x9;018a&lt;br&gt;&#xA;अभिमन्योः पिता वीरः स एनमनुयास्यति ॥&#x9;018c&lt;br&gt;&#xA;भीमसेनोऽपि तेजस्वी कौन्तेयोऽमितविक्रमः ।&#x9;019a&lt;br&gt;&#xA;समर्थो रक्षितुं राष्ट्रं नकुलश्च विशाम्पते ॥&#x9;019c&lt;br&gt;&#xA;सहदेवस्तु कौरव्य समायास्यति बुद्धिमान् ।&#x9;020a&lt;br&gt;&#xA;कुटुम्बतन्त्रं विधिवत्सर्वमेव महायशाः ॥&#x9;020c&lt;br&gt;&#xA;स तु सर्वं यथान्यायमुक्तः कुरुकुलोद्वहः ।&#x9;021a&lt;br&gt;&#xA;चकार फल्गुनं चापि सन्दिदेश हयं प्रति ॥&#x9;021c&lt;br&gt;&#xA;युधिष्ठिर उवाच ।&#x9;022&lt;br&gt;&#xA;एह्यर्जुन त्वया वीर हयोऽयं परिपाल्यताम् ।&#x9;022a&lt;br&gt;&#xA;त्वमर्हो रक्षितुं ह्येनं नान्यः कश्चन मानवः ॥&#x9;022c&lt;br&gt;&#xA;ये चापि त्वां महाबाहो प्रत्युद्यान्ति नराधिपाः ।&#x9;023a&lt;br&gt;&#xA;तैर्विग्रहो यथा न स्यात्तथा कार्यं त्वयाऽनघ ॥&#x9;023c&lt;br&gt;&#xA;आख्यातव्यश्च भवता यज्ञोऽयं मम सर्वशः ।&#x9;024a&lt;br&gt;&#xA;पार्थिवेभ्यो महाबाहो समये गम्यतामिति ॥&#x9;024c&lt;br&gt;&#xA;वैशम्पायन उवाच ।&#x9;025&lt;br&gt;&#xA;एवमुक्त्वा स धर्मात्मा भ्रातरं सव्यसाचिनम् ।&#x9;025a&lt;br&gt;&#xA;भीमं च नकुलं चैव पुरगुप्तौ समादधत् ॥&#x9;025c&lt;br&gt;&#xA;कुटुम्बतन्त्रे च तदा सहदेवं युधाम्पतिम् ।&#x9;026a&lt;br&gt;&#xA;अनुमान्य महीपालं धृतराष्ट्रं युधिष्ठिरः ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/073/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/073/</guid>
      <description>&lt;p&gt;अध्यायः 073&lt;/p&gt;&#xA;&lt;p&gt;अर्जुनेन युधिष्ठिरनियोगाद्ब्राह्मणैः क्षत्रियैश्च सह प्रथममुत्तरदिश्यश्वसञ्चारणेन रक्षणाय तदनुसरणम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;दीक्षाकाले तु सम्प्राप्ते ततस्ते सुमहर्त्विजः ।&#x9;001a&lt;br&gt;&#xA;विधिवद्दीक्षयामासुरश्वमेधाय पार्थिवम् ॥&#x9;001c&lt;br&gt;&#xA;कृत्वा स पशुमेधांश्च दीक्षितः पाण्डुनन्दनः ।&#x9;002a&lt;br&gt;&#xA;धर्मराजो महातेजाः सहर्त्विग्भिर्व्यरोचत ॥&#x9;002c&lt;br&gt;&#xA;हयश्च हयमेधार्थं स्वयं स ब्रह्मवादिना ।&#x9;003a&lt;br&gt;&#xA;उत्सृष्टः शास्त्रविधिना व्यासेनामिततेजसा ॥&#x9;003c&lt;br&gt;&#xA;स राजा राजधर्मेण दीक्षितो विबभौ तदा ।&#x9;004a&lt;br&gt;&#xA;हेममाली रुक्मकण्ठः प्रदीप्त इव पावकः ॥&#x9;004c&lt;br&gt;&#xA;कृष्णाजिनी दण्डपाणिः क्षौमवासाः स धर्मजः ।&#x9;005a&lt;br&gt;&#xA;विबभौ द्युतिमान्भूयः प्रजापतिरिवाध्वरे ॥&#x9;005c&lt;br&gt;&#xA;तथैवास्यर्त्विजः सर्वे तुल्यवेषा विशाम्पते ।&#x9;006a&lt;br&gt;&#xA;बभूवुरर्जुनश्चापि प्रदीप्त इव पावकः ॥&#x9;006c&lt;br&gt;&#xA;श्वेताश्वः कपिकेतुश्च ससाराश्वं धनञ्जयः ।&#x9;007a&lt;br&gt;&#xA;विधिवत्पृथिवीपाल धर्मराजस्य शासनात् ॥&#x9;007c&lt;br&gt;&#xA;विक्षिपन्गाण्डिवं राजन्बद्धगोधाङ्गुलित्रवान् ।&#x9;008a&lt;br&gt;&#xA;तमश्वं पृथिवीपाल मुदा युक्तः ससार च ॥&#x9;008c&lt;br&gt;&#xA;अनुमार्गं तदा राजन्नागमत्तत्पुरं विभो ।&#x9;009a&lt;br&gt;&#xA;द्रष्टुकामं कुरुश्रेष्ठं प्रयास्यन्तं धनञ्जयम् ॥&#x9;009c&lt;br&gt;&#xA;तेषामन्योन्यसम्मर्दादूष्मेव समजायत ।&#x9;010a&lt;br&gt;&#xA;दिदृक्षूणां हयं तं च तं चैव हयसारिणम् ॥&#x9;010c&lt;br&gt;&#xA;ततः शब्दो महाराज दिशः खं प्रतिपूरयन् ।&#x9;011a&lt;br&gt;&#xA;बभूव प्रेक्षतां नॄणां कुन्तीपुत्रं धनञ्जयम् ॥&#x9;011c&lt;br&gt;&#xA;एष गच्छति कौन्तेयस्तुरगश्चैव दीप्तिमान् ।&#x9;012a&lt;br&gt;&#xA;समन्वेति महाबाहुः संस्पृशन्धनुरुत्तमम् ॥&#x9;012c&lt;br&gt;&#xA;एवं शुश्राव वदतां गिरो जिष्णुरुदारधीः ।&#x9;013a&lt;br&gt;&#xA;स्वस्ति तेऽस्तु व्रजारिष्टं पुनश्चैहीति भारत ॥&#x9;013c&lt;br&gt;&#xA;अथापरे मनुष्येन्द्र पुरुषा वाक्यमब्रुवन् ।&#x9;014a&lt;br&gt;&#xA;नैनं पश्याम सम्मर्दे धनुरेतत्प्रदृश्यते ॥&#x9;014c&lt;br&gt;&#xA;एतद्धि भीमनिर्ह्रादं विश्रुतं गाण्डिवं धनुः ।&#x9;015a&lt;br&gt;&#xA;स्वस्ति गच्छत्वरिष्टो वै पन्थानमकुतोभयम् ।&#x9;015c&lt;br&gt;&#xA;निवृत्तमेनं द्रक्ष्यामः पुनरेष्यति च ध्रुवम् ॥&#x9;015e&lt;br&gt;&#xA;एवमाद्या मनुष्याणां स्त्रीणां च भरतर्षभ ।&#x9;016a&lt;br&gt;&#xA;शुश्राव मधुरा वाचः पुनःपुनरुदारधीः ॥&#x9;016c&lt;br&gt;&#xA;याज्ञवल्क्यस्य शिष्यश्च कुशलो यज्ञकर्मणि ।&#x9;017a&lt;br&gt;&#xA;प्रायात्पार्थेन सहितः शान्त्यर्थं वेदपारगः ॥&#x9;017c&lt;br&gt;&#xA;ब्राह्मणाश्च महीपाल बहवो वेदपारगाः ।&#x9;018a&lt;br&gt;&#xA;अनुजग्मुर्महात्मानं क्षत्रियाश्च विशाम्पते ।&#x9;018c&lt;br&gt;&#xA;विधिवत्पृथिवीपाल धर्मराजस्य शासनात् ॥&#x9;018e&lt;br&gt;&#xA;पाण्डवैः पृथिवीमश्वो निर्जितामस्त्रतेजसा ।&#x9;019a&lt;br&gt;&#xA;चचार स महाराज यथादेशं च सत्तम ॥&#x9;019c&lt;br&gt;&#xA;तत्र युद्धानि वृत्तानि यान्यासन्पाण्डवस्य ह ।&#x9;020a&lt;br&gt;&#xA;तानि वक्ष्यामि ते वीर विचित्राणि महान्ति च ॥&#x9;020c&lt;br&gt;&#xA;स हयः पृथिवीं राजन्प्रदक्षिणमवर्तत ।&#x9;021a&lt;br&gt;&#xA;ससारोत्तरतः पूर्वं तन्निबोध महीपते ॥&#x9;021c&lt;br&gt;&#xA;अवमृद्नन्स राष्ट्राणि पार्थिवानां हयोत्तमः ।&#x9;022a&lt;br&gt;&#xA;शनैस्तदा परिययौ श्वेताश्वश्च महारथः ॥&#x9;022c&lt;br&gt;&#xA;तत्र सङ्गणना नास्ति राज्ञामयुतशस्तदा ।&#x9;023a&lt;br&gt;&#xA;येऽयुध्यन्त महाराज क्षत्रिया हतबान्धवाः ॥&#x9;023c&lt;br&gt;&#xA;किराता यवना राजन्बहवोऽसिधनुर्धराः ।&#x9;024a&lt;br&gt;&#xA;म्लेच्छाश्चान्ये बहुविधाः पूर्वं ये निकृता रणे ॥&#x9;024c&lt;br&gt;&#xA;आर्याश्च पृथिवीपालाः प्रहृष्टनरवाहनाः ।&#x9;025a&lt;br&gt;&#xA;समीयुः पाण्डुपुत्रेण बहवो युद्धदुर्मदाः ॥&#x9;025c&lt;br&gt;&#xA;एवं वृत्तानि युद्धानि तत्रतत्र महीपते ।&#x9;026a&lt;br&gt;&#xA;अर्जुनस्य महीपालैर्नानादेशसमागतैः ॥&#x9;026c&lt;br&gt;&#xA;यान्यत्र हयतो राजन्प्रवृत्तानि महान्ति च ।&#x9;027a&lt;br&gt;&#xA;तानि युद्धानि वक्ष्यामि कौन्तेयस्य तवानघ ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/074/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/074/</guid>
      <description>&lt;p&gt;अध्यायः 074&lt;/p&gt;&#xA;&lt;p&gt;अर्जुनेन त्रैगर्तानां पराजयः ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;त्रिगर्तैरभवद्युद्धं कृतवैरैः किरीटिनः ।&#x9;001a&lt;br&gt;&#xA;महारथसमाज्ञातैर्हतानां पुत्रनप्तृभिः ॥&#x9;001c&lt;br&gt;&#xA;ते समाज्ञाय सम्प्राप्तं यज्ञियं तुरगोत्तमम् ।&#x9;002a&lt;br&gt;&#xA;विषयान्तं ततो वीरा दंशिताः पर्यवारयन् ॥&#x9;002c&lt;br&gt;&#xA;रथिनो बद्धतूणीराः सदश्वैः समलङ्कृतैः ।&#x9;003a&lt;br&gt;&#xA;परिवार्य हयं राजन्ग्रहीतुं सम्प्रचक्रमुः ॥&#x9;003c&lt;br&gt;&#xA;ततः किरीटी सञ्चिन्त्य तेषां तत्र चिकीर्षितम् ।&#x9;004a&lt;br&gt;&#xA;वारयामास तान्वीरान्सान्त्वपूर्वमरिन्दमः ॥&#x9;004c&lt;br&gt;&#xA;तदनादृत्य ते सर्वे शरैरभ्यहनंस्तदा ।&#x9;005a&lt;br&gt;&#xA;तमोरजोभ्यां सञ्छन्नांस्तान्किरीटी न्यवारयत् ॥&#x9;005c&lt;br&gt;&#xA;तानब्रवीत्ततो जिष्णुः प्रहसन्निव भारत ।&#x9;006a&lt;br&gt;&#xA;निवर्तध्वमधर्मज्ञाः श्रेयो जीवितमेव च ॥&#x9;006c&lt;br&gt;&#xA;स हि वीरः प्रयास्यन्वै धर्मराजेन वारितः ।&#x9;007a&lt;br&gt;&#xA;हतबान्धवा न ते पार्थ हन्तव्याः पार्थिवा इति ॥&#x9;007c&lt;br&gt;&#xA;स तदा तद्वचः श्रुत्वा धर्मराजस्य धीमतः ।&#x9;008a&lt;br&gt;&#xA;तान्निवर्तध्वमित्याह न न्यवर्तन्त चापि ते ॥&#x9;008c&lt;br&gt;&#xA;ततस्त्रिगर्तराजानं सूर्यवर्माणमाहवे ।&#x9;009a&lt;br&gt;&#xA;विनद्य शरजालेनि प्रजहास धनञ्जयः ॥&#x9;009c&lt;br&gt;&#xA;ततस्ते रथघोषेण रथनेमिस्वनेन च ।&#x9;010a&lt;br&gt;&#xA;पूरयन्तो दिशः सर्वा धनञ्जयमुपाद्रवन् ॥&#x9;010c&lt;br&gt;&#xA;सूर्यवर्मा ततः पार्थे शराणां नतपर्वणाम् ।&#x9;011a&lt;br&gt;&#xA;शतान्यमुञ्चद्राजेन्द्र लघ्वस्त्रमभिदर्शयन् ॥&#x9;011c&lt;br&gt;&#xA;तथैवान्ये महेष्वासा ये च तस्यानुयायिनः ।&#x9;012a&lt;br&gt;&#xA;मुमुचुः शरवर्षाणि धनञ्जयवधैषिणः ॥&#x9;012c&lt;br&gt;&#xA;स ताञ्ज्यामुखनिर्मुक्तैर्बहुभिः सुबहूञ्शरान् ।&#x9;013a&lt;br&gt;&#xA;चिच्छेद पाण्डवो राजंस्ते भूमौ न्यपतंस्तदा ॥&#x9;013c&lt;br&gt;&#xA;केतुवर्मा तु तेजस्वी तस्यैवावरजो युवा ।&#x9;014a&lt;br&gt;&#xA;युयुधे भ्रातुरर्थाय पाण्डवेन यशस्विना ॥&#x9;014c&lt;br&gt;&#xA;तमापतन्तं सम्प्रेक्ष्य केतुवर्माणमाहवे ।&#x9;015a&lt;br&gt;&#xA;अभ्यघ्नन्निशितैर्बाणैर्बीभत्सुः परवीरहा ॥&#x9;015c&lt;br&gt;&#xA;केतुवर्मण्यभिहते धृतवर्मा महारथः ।&#x9;016a&lt;br&gt;&#xA;रथेनाशु समुत्पत्य शरैर्जिष्णुमवाकिरत् ॥&#x9;016c&lt;br&gt;&#xA;तस्य तां शीघ्रतामीक्ष्य तुतोषातीव वीर्यवान् ।&#x9;017a&lt;br&gt;&#xA;गुडाकेशो महातेजा बालस्य धृतवर्मणः ॥&#x9;017c&lt;br&gt;&#xA;न सन्दधानं ददृशे नाददानं च तं तदा ।&#x9;018a&lt;br&gt;&#xA;किरन्तमेवं स शरान्ददृशे पाकशासनिः ॥&#x9;018c&lt;br&gt;&#xA;स तु तं पूजयामास धृतवर्माणमाहवे ।&#x9;019a&lt;br&gt;&#xA;मनसा तु मुहूर्तं वै रणे समभिहर्षयन् ॥&#x9;019c&lt;br&gt;&#xA;&#39;न विव्याध रणे क्रुद्धः कुन्तीपुत्रो हसन्निव ।&#x9;020a&lt;br&gt;&#xA;सौभद्रस्येव तत्कर्म दृष्ट्वा बालस्य विस्मितः ॥&#x9;020c&lt;br&gt;&#xA;तं पन्नगमिव क्रुद्धं कुरुवीरः स्मयन्निव ।&#x9;021a&lt;br&gt;&#xA;प्रीतिपूर्वं महाबाहुः प्राणैर्न व्यपरोपयत् ॥&#x9;021c&lt;br&gt;&#xA;स तथा रक्ष्यमाणो वै पार्थेनामिततेजसा ।&#x9;022a&lt;br&gt;&#xA;धृतवर्मा शरं दीप्तं मुमोच विजये तदा ॥&#x9;022c&lt;br&gt;&#xA;स तेन विजयस्तूर्णमासीद्विद्धः करे भृशम् ।&#x9;023a&lt;br&gt;&#xA;मुमोच गाण्डिवं मोहात्तत्पपाताथ भूतले ॥&#x9;023c&lt;br&gt;&#xA;धनुषः पततस्तस्य सव्यसाचिकराद्विभो ।&#x9;024a&lt;br&gt;&#xA;बभूव सदृशं रूपं शक्रचापस्य भारत ॥&#x9;024c&lt;br&gt;&#xA;तस्मिन्निपतिते दिव्ये महाधनुषि पार्थिवः ।&#x9;025a&lt;br&gt;&#xA;चकार सस्वनं हासं धृतवर्मा महाहवे ॥&#x9;025c&lt;br&gt;&#xA;ततो रोषार्दितो जिष्णुः प्रमृज्य रुधिरं करात् ।&#x9;026a&lt;br&gt;&#xA;धनुरादत्त तद्दिव्यं शरवर्षैर्ववर्ष च ॥&#x9;026c&lt;br&gt;&#xA;ततो हलहलाशब्दो दिवस्पृगभवत्तदा ।&#x9;027a&lt;br&gt;&#xA;नानाविधानां भूतानां तत्कर्माणि प्रशंसताम् ॥&#x9;027c&lt;br&gt;&#xA;ततः सम्प्रेक्ष्य सङ्क्रुद्धं कालान्तकयमोपमम् ।&#x9;028a&lt;br&gt;&#xA;जिष्णुं त्रैगर्तका योधाः परीताः पर्यवारयन् ॥&#x9;028c&lt;br&gt;&#xA;अभिसृत्य परीप्सार्थं ततस्ते धृतवर्मणः ।&#x9;029a&lt;br&gt;&#xA;परिवव्रुर्गुडाकेशं तत्राक्रुद्ध्यद्धनञ्जयः ॥&#x9;029c&lt;br&gt;&#xA;ततो योधाञ्जघानाऽऽशु तेषां स दश चाष्ट च ।&#x9;030a&lt;br&gt;&#xA;महेन्द्रवज्रप्रतिमैरायसैर्बहुभिः शरैः ॥&#x9;030c&lt;br&gt;&#xA;तान्सम्प्रभग्नान्सम्प्रेक्ष्य त्वरमाणो धनञ्जयः ।&#x9;031a&lt;br&gt;&#xA;शरैराशीविषाकारैर्जघान स्वनवद्धसन् ॥&#x9;031c&lt;br&gt;&#xA;ते भग्नमनसः सर्वे त्रैगर्तकमहारथाः ।&#x9;032a&lt;br&gt;&#xA;दिशोऽभिदुद्रुवू राजन्धनञ्जयशरार्दिताः ॥&#x9;032c&lt;br&gt;&#xA;&#39;हतावशिष्टा हि पराः पार्थं दृष्टपराक्रमाः ।&#39;&#x9;033a&lt;br&gt;&#xA;तमूचुः पुरुषव्याघ्रं संशप्तकनिषूदनम् ॥&#x9;033c&lt;br&gt;&#xA;तवाऽऽस्म किङ्कराः सर्वे सर्वे वै वशगास्तव ।&#x9;034a&lt;br&gt;&#xA;आज्ञापयस्व नः पार्थ प्रह्वान्प्रेष्यानवस्थितान् ।&#x9;034c&lt;br&gt;&#xA;करिष्यामः प्रियं सर्वं तव कौरवनन्दन ॥&#x9;034e&lt;br&gt;&#xA;एतदाज्ञाय वचनं सर्वांस्तानब्रवीत्तदा ।&#x9;035a&lt;br&gt;&#xA;जीवितं रक्षत नृपाः शासनं प्रतिगृह्यताम् ॥ ॥&#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/075/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/075/</guid>
      <description>&lt;p&gt;अध्यायः 075&lt;/p&gt;&#xA;&lt;p&gt;अर्जुनेन प्राग्ज्योतिषपुरमेत्याश्वरक्षणाय भगदत्तसुतेन यज्ञदत्तेन सहाऽऽयोधनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;प्राग्ज्योतिषमथाभ्येत्य व्यचरत्स हयोत्तमः ।&#x9;001a&lt;br&gt;&#xA;भगदत्तात्मजस्तत्र निर्ययौ रणकर्कशः ॥&#x9;001c&lt;br&gt;&#xA;सहयं पाण्डुपुत्रं तु विषयान्तमुपागतम् ।&#x9;002a&lt;br&gt;&#xA;युयुधे भरतश्रेष्ठ यज्ञदत्तो महीपतिः ॥&#x9;002c&lt;br&gt;&#xA;सोऽभिनिर्याय नगराद्भगदत्तसुतो नृपः ।&#x9;003a&lt;br&gt;&#xA;अश्वमायान्तमुन्मथ्य नगराभिमुखो ययौ ॥&#x9;003c&lt;br&gt;&#xA;तमालक्ष्य महाबाहुः कुरूणामृषभस्तदा ।&#x9;004a&lt;br&gt;&#xA;गाण्डीवं विक्षिपंस्तूर्णं सहसा समुपाद्रवत् ॥&#x9;004c&lt;br&gt;&#xA;ततो गाण्डीवनिर्मुक्तैरिषुभिर्मोहितो नृपः ।&#x9;005a&lt;br&gt;&#xA;हयमुत्सृज्य तं वीरस्ततः पार्थमुपाद्रवत् ॥&#x9;005c&lt;br&gt;&#xA;पुनः प्रविश्य नगरं दंशितः स नृपोत्तमः ।&#x9;006a&lt;br&gt;&#xA;आरुह्य नागप्रवरं निर्ययौ युद्धकाङ्क्षया ॥&#x9;006c&lt;br&gt;&#xA;पाण्डुरेणाऽऽतपत्रेण ध्रियमाणेन मूर्धनि ।&#x9;007a&lt;br&gt;&#xA;दोधूयता चामरेण श्वेतेन च महारथः ॥&#x9;007c&lt;br&gt;&#xA;ततः पार्थं समासाद्य पाण्डवानां महारथम् ।&#x9;008a&lt;br&gt;&#xA;आह्वयामास बीभत्सुं बाल्यान्मोहाच्च संयुगे ॥&#x9;008c&lt;br&gt;&#xA;स वारणं नगप्रख्यं प्रभिन्नकरटामुखम् ।&#x9;009a&lt;br&gt;&#xA;प्रेषयामास सङ्क्रुद्धः श्वेताश्वं प्रति पार्थिवः ॥&#x9;009c&lt;br&gt;&#xA;विक्षरन्तं महामेघं परवारणवारणम् ।&#x9;010a&lt;br&gt;&#xA;शस्त्रवत्कल्पितं सङ्ख्ये विवशं युद्धदुर्मदम् ॥&#x9;010c&lt;br&gt;&#xA;प्रचोद्यमानः स गजस्तेन राज्ञा महाबलः ।&#x9;011a&lt;br&gt;&#xA;तदाऽङ्कुशेन विबभावुत्पतिष्यन्निवाम्बरम् ॥&#x9;011c&lt;br&gt;&#xA;तमापतन्तं सम्प्रेक्ष्य क्रुद्धो राजन्धनञ्जयः ।&#x9;012a&lt;br&gt;&#xA;भूमिष्ठो वारणगतं योधयामास भारत ॥&#x9;012c&lt;br&gt;&#xA;यज्ञदत्तस्ततः क्रुद्धो मुमोचाऽऽशु धनञ्जये ।&#x9;013a&lt;br&gt;&#xA;तोमरानग्निसङ्काशाञ्शलभानिव वेगितान् ॥&#x9;013c&lt;br&gt;&#xA;अर्जुनस्तानसम्प्राप्तान्गाण्डीवप्रभवैः शरैः ।&#x9;014a&lt;br&gt;&#xA;द्विधा त्रिधा च चिच्छेद खगमान्खगमैस्तदा ॥&#x9;014c&lt;br&gt;&#xA;स तान्दृष्ट्वा तथा छिन्नांस्तोमरान्भगदत्तजः ।&#x9;015a&lt;br&gt;&#xA;इषूनसक्तांस्त्वरितः प्राहिणोत्पाण्डवं प्रति ॥&#x9;015c&lt;br&gt;&#xA;ततोऽर्जुनस्तूर्णतरं रुक्मपुङ्खानजिह्मगान् ।&#x9;016a&lt;br&gt;&#xA;प्रेषयामास सङ्क्रुद्धो भगदत्तात्मजं प्रति ॥&#x9;016c&lt;br&gt;&#xA;स तैर्विद्धो महातेजा यज्ञदत्तो महामृधे ।&#x9;017a&lt;br&gt;&#xA;भृशाहतः पपातोर्व्यां न त्वेनमजहात्स्मृतिः ॥&#x9;017c&lt;br&gt;&#xA;ततः स पुनरारुह्य वारणप्रवरं रणे ।&#x9;018a&lt;br&gt;&#xA;अव्यग्रः प्रेषयामास जयार्थी विजयं प्रति ॥&#x9;018c&lt;br&gt;&#xA;तस्मै बाणांस्ततो जिष्णुर्निर्मुक्ताशीविषोपमान् ।&#x9;019a&lt;br&gt;&#xA;प्रेषयामास सङ्क्रुद्धो ज्वलितज्वलनोपमान् ॥&#x9;019c&lt;br&gt;&#xA;स तैर्विद्धो महानागो विस्रवन्रुधिरं बभौ ।&#x9;020a&lt;br&gt;&#xA;हिमवानिव शैलेन्द्रो बहुप्रस्रवणस्तदा ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/076/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/076/</guid>
      <description>&lt;p&gt;अध्यायः 076&lt;/p&gt;&#xA;&lt;p&gt;अर्जुनेन भगदत्तात्मजपराजयः ॥ 1 ॥&lt;/p&gt;&#xA;&lt;p&gt;एवं त्रिरात्रमभवत्तद्युद्धं भरतर्षभ ।&#x9;001a&lt;br&gt;&#xA;अर्जुनस्य नरेन्द्रेण वृत्रेणेव शतक्रतोः ॥&#x9;001c&lt;br&gt;&#xA;ततश्चतुर्थे दिवसे यज्ञदत्तो महाबलः ।&#x9;002a&lt;br&gt;&#xA;जहास सस्वनं हासं वाक्यं चेदमथाब्रवीत् ॥&#x9;002c&lt;br&gt;&#xA;अर्जुनार्जुन तिष्ठस्व न मे जीवन्विमोक्ष्यसे ।&#x9;003a&lt;br&gt;&#xA;त्वां निहत्य करिष्यामि पितुस्तोयं यथाविधि ॥&#x9;003c&lt;br&gt;&#xA;त्वया वृद्धो मम पिता भगदत्तः पितुः सखा ।&#x9;004a&lt;br&gt;&#xA;हतो वृद्धोऽपि बाधित्वा शिशुं मामद्य योधय ॥&#x9;004c&lt;br&gt;&#xA;इत्येवमुक्त्वा सङ्क्रुद्धो यज्ञदत्तो नराधिपः ।&#x9;005a&lt;br&gt;&#xA;प्रेषयामास कौरव्य वारणं पाण्डवं प्रति ॥&#x9;005c&lt;br&gt;&#xA;सम्प्रेष्यमाणो नागेन्द्रो यज्ञदत्तेन धीमता ।&#x9;006a&lt;br&gt;&#xA;उत्पतिष्यन्निवाऽऽकाशमभिदुद्राव पाण्डवम् ॥&#x9;006c&lt;br&gt;&#xA;अग्रहस्तसुमुक्तेन शीकरेण स नागराट् ।&#x9;007a&lt;br&gt;&#xA;समौक्षत गुडाकेशं शैलं नील इवाम्बुदः ॥&#x9;007c&lt;br&gt;&#xA;स तेन प्रेषितो राज्ञा मेघवद्विनदन्मुहुः ।&#x9;008a&lt;br&gt;&#xA;मुखाडम्बरसंह्रादैरभ्यद्रवत फल्गुनम् ॥&#x9;008c&lt;br&gt;&#xA;स नृत्यन्निव नागेन्द्रो यज्ञदत्तप्रचोदितः ।&#x9;009a&lt;br&gt;&#xA;आससाद द्रुतं राजन्कौरवाणां महारथम् ॥&#x9;009c&lt;br&gt;&#xA;तमायान्तमथाऽऽलक्ष्य यज्ञदत्तस्य वारणम् ।&#x9;010a&lt;br&gt;&#xA;गाण्डीवमाश्रित्य बली न व्यकम्पत शत्रुहा ॥&#x9;010c&lt;br&gt;&#xA;चुक्रोध बलवच्चापि पाण्डवस्तस्य भूपतेः ।&#x9;011a&lt;br&gt;&#xA;कार्यविघ्नमनुस्मृत्य पूर्ववैरं च भारत ॥&#x9;011c&lt;br&gt;&#xA;ततस्तं वारणं क्रुद्धः शरजालेन पाण्डवः ।&#x9;012a&lt;br&gt;&#xA;निवारयामास तदा वेलेव मकरालयम् ॥&#x9;012c&lt;br&gt;&#xA;स नागप्रवरः श्रीमानर्जुनेन निवारितः ।&#x9;013a&lt;br&gt;&#xA;तस्थौ शरैर्विनुन्नाङ्गः श्वाविच्छललितो यथा ॥&#x9;013c&lt;br&gt;&#xA;निवारितं गजं दृष्ट्वा भगदत्तसुतो नृपः ।&#x9;014a&lt;br&gt;&#xA;उत्ससर्ज शितान्बाणानर्जुने क्रोधमूर्छितः ॥&#x9;014c&lt;br&gt;&#xA;अर्जुनस्तु महाबाहुः शरैररिनिघातिभिः ।&#x9;015a&lt;br&gt;&#xA;वारयामास तान्बाणांस्तदद्भुतमिवाभवत् ॥&#x9;015c&lt;br&gt;&#xA;ततः पुनरभिक्रुद्धो राजा प्राग्ज्योतिषाधिपः ।&#x9;016a&lt;br&gt;&#xA;प्रेषयामास नागेन्द्रं बलवत्पर्वतोपमम् ॥&#x9;016c&lt;br&gt;&#xA;तमापतन्तं सम्प्रेक्ष्य बलवान्पाकशासनिः ।&#x9;017a&lt;br&gt;&#xA;नाराचमग्निसङ्काशं प्राहिणोद्वारणं प्रति ॥&#x9;017c&lt;br&gt;&#xA;स तेन वारणो राजन्मर्मस्वभिहतो भृशम् ।&#x9;018a&lt;br&gt;&#xA;पपात सहसा भूमौ वज्ररुग्ण इवाचलः ॥&#x9;018c&lt;br&gt;&#xA;स पतञ्शुशुभे नागो धनञ्जयशराहतः ।&#x9;019a&lt;br&gt;&#xA;विशन्निव महाशैलो महीं वज्रप्रपीडितः ॥&#x9;019c&lt;br&gt;&#xA;तस्मिन्निपतिते नागे यज्ञदत्तस्य पाण्डवः ।&#x9;020a&lt;br&gt;&#xA;तं न भेतव्यमित्याह ततो भूमिगतं नृपम् ॥&#x9;020c&lt;br&gt;&#xA;अब्रवीद्धि महातेजाः प्रस्थितं मां युधिष्ठिरः ।&#x9;021a&lt;br&gt;&#xA;राजानस्ते न हन्तव्या धनञ्जय कथञ्चन ॥&#x9;021c&lt;br&gt;&#xA;सर्वमेतन्नरव्याघ्र भवत्येतावता कृतम् ।&#x9;022a&lt;br&gt;&#xA;योधाश्चापि न हन्तव्या धनञ्जय रणे त्वया ॥&#x9;022c&lt;br&gt;&#xA;वक्तव्याश्चापि राजानः सर्वे सह सुहृज्जनैः ।&#x9;023a&lt;br&gt;&#xA;युधिष्ठिरस्याश्वमेधो भवद्भिरनुभूयताम् ॥&#x9;023c&lt;br&gt;&#xA;इति भ्रातृवचः श्रुत्वा न हन्मि त्वां नराधिप ।&#x9;024a&lt;br&gt;&#xA;उत्तिष्ठ न भयं तेऽस्ति स्वस्तिमान्गच्छ पार्थिव ॥&#x9;024c&lt;br&gt;&#xA;आगच्छेथा महाराज परां चैत्रीमुपस्थिताम् ।&#x9;025a&lt;br&gt;&#xA;तदाऽश्वमेधो भविता धर्मिराजस्य धीमतः ॥&#x9;025c&lt;br&gt;&#xA;एवमुक्तः स राजा तु भगदत्तात्मजस्तदा ।&#x9;026a&lt;br&gt;&#xA;तथेत्येवाब्रवीद्वाक्यं पाण्डवेनाभिनिर्जितः ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/077/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/077/</guid>
      <description>&lt;p&gt;अध्यायः 077&lt;/p&gt;&#xA;&lt;p&gt;अश्वानुसरणवशात्सिन्धुदेशं गतेनार्जुनेन सैन्धवैः सह महाऽऽयोधनम् ॥ 1 ॥ बाणगणावकीर्णस्यार्जुनस्य कराद्गाण्डीवस्याधःपतने देवर्ष्यादिभिर्जपादिना तस्य तेजोदीपनम् ॥ 2 ॥ ततः पुनरर्जुनेन तैः सहाऽऽयोधनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;&#39;जित्वा प्रसाद्य राजानं भगदत्तसुतं तदा ।&#x9;001a&lt;br&gt;&#xA;विसृज्य याते तुरगे सैन्धवान्प्रति भारत ॥&#39;&#x9;001c&lt;br&gt;&#xA;सैन्धवैरभवद्युद्धं ततस्तस्य किरीटिनः ।&#x9;002a&lt;br&gt;&#xA;हतशेषैर्महाराज हतानां च सुतैरपि ॥&#x9;002c&lt;br&gt;&#xA;तेऽवतीर्णमुपश्रुत्य विषयं श्वेतवाहनम् ।&#x9;003a&lt;br&gt;&#xA;प्रत्युद्ययुरमृष्यन्तो राजानः पाण्डवर्षभम् ॥&#x9;003c&lt;br&gt;&#xA;अश्वं च तं परामृश्य विषयान्ते विषोपमात् ।&#x9;004a&lt;br&gt;&#xA;न भयं चक्रिरे पार्थाद्भीमसेनादनन्तरात् ॥&#x9;004c&lt;br&gt;&#xA;तेऽविदूराद्धनुष्पाणिं यज्ञियस्य हयस्य च ।&#x9;005a&lt;br&gt;&#xA;बीभत्सुं प्रत्यपद्यन्त पदातिनमवस्थितम् ॥&#x9;005c&lt;br&gt;&#xA;ततस्ते तं महावीर्या राजानः पर्यवारयन् ।&#x9;006a&lt;br&gt;&#xA;जिगीषन्तो नरव्याघ्रं पूर्वं विनिकृता युधि ॥&#x9;006c&lt;br&gt;&#xA;ते नामान्यपि गोत्राणि कर्माणि विविधानि च ।&#x9;007a&lt;br&gt;&#xA;कीर्तयन्तस्तदा पार्थं शरवर्षैरवाकिरन् ॥&#x9;007c&lt;br&gt;&#xA;ते किरन्तः शरव्रातान्वारणप्रतिवारणान् ।&#x9;008a&lt;br&gt;&#xA;रणे जयमभीप्सन्तः कौन्तेयं पर्यवारयन् ॥&#x9;008c&lt;br&gt;&#xA;ते समीक्ष्य च तं कृष्णमुग्रकर्माणमाहवे ।&#x9;009a&lt;br&gt;&#xA;सर्वे युयुधिरे वीरा रथस्थास्तं पदातिनम् ॥&#x9;009c&lt;br&gt;&#xA;ते तमाजघ्निरे वीरं निवातकवचान्तकम् ।&#x9;010a&lt;br&gt;&#xA;संशप्तकनिहन्तारं हन्तारं सैन्धवस्य च ॥&#x9;010c&lt;br&gt;&#xA;ततो रथसहस्रेण गजानामयुतेन च ।&#x9;011a&lt;br&gt;&#xA;कोष्ठकीकृत्य बीभत्सुं प्रहृष्टमनसोऽभवन् ॥&#x9;011c&lt;br&gt;&#xA;तं स्मरन्तो वधं वीराः सिन्धुराजस्य चाहवे ।&#x9;012a&lt;br&gt;&#xA;जयद्रथस्य कौरव्य समरे सव्यसाचिना ॥&#x9;012c&lt;br&gt;&#xA;ततः पर्जन्यवत्सर्वे शरवृष्टीरवासृजन् ।&#x9;013a&lt;br&gt;&#xA;तैः कीर्णः शुशुभे पार्थो रविर्मेघान्तरे यथा ॥&#x9;013c&lt;br&gt;&#xA;स शरैः समवच्छन्नश्चकाशे पाण्डवर्षभः ।&#x9;014a&lt;br&gt;&#xA;पञ्चरान्तरसञ्चारी शकुन्त इव भारत ॥&#x9;014c&lt;br&gt;&#xA;ततो हाहाकृतं सर्वं कौन्तेय शरपीडिते ।&#x9;015a&lt;br&gt;&#xA;त्रैलोक्यमभवद्राजन्रविरासीद्रजोरुणः ॥&#x9;015c&lt;br&gt;&#xA;ततो ववौ महाराज मारुतो रोमहर्षणः ।&#x9;016a&lt;br&gt;&#xA;राहुरग्रसदादित्यं पर्वणीव विशाम्पते ॥&#x9;016c&lt;br&gt;&#xA;उल्काश्च जघ्निरे सूर्यं विकीर्यन्त्यः समन्ततः ।&#x9;017a&lt;br&gt;&#xA;वेपथुश्चाभवद्राजन्कैलासस्य महागिरेः ॥&#x9;017c&lt;br&gt;&#xA;मुमुचुः श्वासमत्युष्णं दुःखशोकसमन्विताः ।&#x9;018a&lt;br&gt;&#xA;सप्तर्षयो जातभयास्तथा देवर्षयोऽपि च ॥&#x9;018c&lt;br&gt;&#xA;शशं चाशु विनिर्भिद्य मण्डलं शशिनोऽपतन् ।&#x9;019a&lt;br&gt;&#xA;विपरीता दिशश्चापि सर्वा धूमाकुलास्तथा ॥&#x9;019c&lt;br&gt;&#xA;रासभारुणसङ्काशा धनुष्मन्तः सविद्युतः ।&#x9;020a&lt;br&gt;&#xA;आवृत्य गगनं मेघा मुमुचुर्मांसशोणितम् ॥&#x9;020c&lt;br&gt;&#xA;एवमासीत्तदा वीरे शरवर्षेण संवृते ।&#x9;021a&lt;br&gt;&#xA;फल्गुने भरतश्रेष्ठ तदद्भुतमिवाभवत् ॥&#x9;021c&lt;br&gt;&#xA;तस्य तेनावकीर्णस्य शरजालेन सर्वतः ।&#x9;022a&lt;br&gt;&#xA;मोहात्पपात गाण्डीवमावापश्च करादपि ॥&#x9;022c&lt;br&gt;&#xA;तस्मिन्मोहमनुप्राप्ते शरजालं महत्तदा ।&#x9;023a&lt;br&gt;&#xA;सैन्धवा मुमुचुस्तूर्णं गतसत्वे महारथे ॥&#x9;023c&lt;br&gt;&#xA;ततो मोहं समापन्नं ज्ञात्वा पार्थं दिवौकसः ।&#x9;024a&lt;br&gt;&#xA;सर्वे वित्रस्तमनसस्तस्य शान्तिकृतोऽभवन् ॥&#x9;024c&lt;br&gt;&#xA;ततो देवर्षयः सर्वे तथा सप्तर्षयोऽपि च ।&#x9;025a&lt;br&gt;&#xA;ब्रह्मर्षयश्च विजयं जेपुः पार्थस्य धीमतः ॥&#x9;025c&lt;br&gt;&#xA;ततः प्रदीपिते देवैः पार्थतेजसि पार्थिव ।&#x9;026a&lt;br&gt;&#xA;तस्थावचलवद्धीमान्सङ्ग्रामे परमास्त्रवित् ॥&#x9;026c&lt;br&gt;&#xA;विचकर्ष धनुर्दिव्यं ततः कौरवनन्दनः ।&#x9;027a&lt;br&gt;&#xA;यन्त्रस्येवेह शब्दोऽभून्महांस्तस्य पुनः पुनः ॥&#x9;027c&lt;br&gt;&#xA;ततः स शरवर्षाणि प्रत्यमित्रान्प्रति प्रभुः ।&#x9;028a&lt;br&gt;&#xA;ववर्ष धनुषा पार्थो वर्षाणीव पुरन्दरः ॥&#x9;028c&lt;br&gt;&#xA;ततस्ते सैन्धवा योधाः सर्व एव सराजकाः ।&#x9;029a&lt;br&gt;&#xA;नादृश्यन्त शरैः कीर्णाः शलभैरिव पादपाः ॥&#x9;029c&lt;br&gt;&#xA;तस्य शब्देन वित्रेसुर्भयार्ताश्च विदुद्रुवुः ।&#x9;030a&lt;br&gt;&#xA;मुमुचुश्चाश्रु शोकार्ताः शुशुचुश्चापि सैन्धवाः ॥&#x9;030c&lt;br&gt;&#xA;तांस्तु सर्वान्नरव्याघ्रः सैन्धवान्व्यचरद्बली ।&#x9;031a&lt;br&gt;&#xA;अलातचक्रवद्राजञ्शरजालैः समार्पयत् ॥&#x9;031c&lt;br&gt;&#xA;तदिन्द्रजालप्रतिमं बाणजालममित्रहा ।&#x9;032a&lt;br&gt;&#xA;विसृज्य दिक्षु सर्वासु महेन्द्र इव वज्रभृत् ॥&#x9;032c&lt;br&gt;&#xA;मेघजालनिभं सैन्यं विदार्य शरवृष्टिभिः ।&#x9;033a&lt;br&gt;&#xA;विबभौ कौरवश्रेष्ठः शरदीव दिवाकरः ॥ ॥&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/078/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/078/</guid>
      <description>&lt;p&gt;अध्यायः 078&lt;/p&gt;&#xA;&lt;p&gt;अर्जुनसमागमनश्रवणमात्रेण जयद्रथसुते मृते दुश्शलया तत्सुतमानीयार्जुनं प्रत्यभियानम् ॥ 1 ॥ ततोऽर्जुनेन दुश्शलाप्रार्थनया तस्यां बहुमानेन च युद्धादुपरमः ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततो गाण्डीवभृच्छूरो युद्धाय समुपस्थितः ।&#x9;001a&lt;br&gt;&#xA;विबभौ युधि दुर्धर्षो हिमवानचलो यथा ॥&#x9;001c&lt;br&gt;&#xA;ततस्ते सैन्धवा योधाः पुनरेव व्यवस्थिताः ।&#x9;002a&lt;br&gt;&#xA;व्यमुञ्चन्त सुसंरब्धाः शरवर्षाणि भारत ॥&#x9;002c&lt;br&gt;&#xA;तान्प्रहस्य महाबाहुः पुनरेव व्यवस्थितान् ।&#x9;003a&lt;br&gt;&#xA;ततः प्रोवाच कौन्तेयो मुमूर्षूञ्श्लक्ष्णया गिरा ॥&#x9;003c&lt;br&gt;&#xA;युध्यध्वं परया शक्त्या यतध्वं विजये मम ।&#x9;004a&lt;br&gt;&#xA;कुरुध्वं सर्वकार्याणि महद्वो भयमागतम् ॥&#x9;004c&lt;br&gt;&#xA;एष योत्स्यामि सर्वांस्तु निवार्य शरवागुराम् ।&#x9;005a&lt;br&gt;&#xA;तिष्ठध्वं युद्धमनसो दर्पं शमयिताऽस्मि वः ॥&#x9;005c&lt;br&gt;&#xA;एतावदुक्त्वा कौरव्यो रोषाद्गाण्डीवभृत्तदा ।&#x9;006a&lt;br&gt;&#xA;ततोऽथ वचनं स्मृत्वा भ्रातुर्ज्येष्ठस्य भारत ॥&#x9;006c&lt;br&gt;&#xA;न हन्तव्या रणे तात क्षत्रिया विजिगीषवः ।&#x9;007a&lt;br&gt;&#xA;जेतव्याश्चेति यत्प्रोक्तं धर्मराज्ञा महात्मना ।&#x9;007c&lt;br&gt;&#xA;चिन्तयामास स तदा फल्गुनः पुरुषर्षभः ॥&#x9;007e&lt;br&gt;&#xA;इत्युक्तोऽहं नरेन्द्रेण न हन्तव्या नृपा इति ।&#x9;008a&lt;br&gt;&#xA;कथितं न मृषेदं स्याद्धर्मराजवचः शुभम् ॥&#x9;008c&lt;br&gt;&#xA;न हन्येरंश्च राजानो राज्ञश्चाऽऽज्ञा कृता भवेत् ।&#x9;009a&lt;br&gt;&#xA;इति सञ्चिन्त्य स तदा फल्गुनः पुरुषर्षभः ॥&#x9;009c&lt;br&gt;&#xA;प्रोवाच वाक्यं धर्मज्ञः सैन्धवान्युद्धदुर्मदान् ।&#x9;010a&lt;br&gt;&#xA;बालांस्त्रियो वा युष्माकं न हनिष्ये व्यवस्थितान् ॥&#x9;010c&lt;br&gt;&#xA;यश्च वक्ष्यति सङ्ग्रामे तवास्मीति पराजितः ।&#x9;011a&lt;br&gt;&#xA;एतच्छ्रुत्वा वचो मह्यं कुरुध्वं हितमात्मनः ॥&#x9;011c&lt;br&gt;&#xA;ततोऽन्यथा कृच्छ्रगता भविष्यथ मयाऽर्दिताः ।&#x9;012a&lt;br&gt;&#xA;एवमुक्त्वा तु तान्वीरान्युयुधे कुरुपुङ्गवः ॥&#x9;012c&lt;br&gt;&#xA;अत्वरावानसम्भ्रान्तः सङ्क्रुद्धैर्विजिगीषुभिः ।&#x9;013a&lt;br&gt;&#xA;शतं शतसहस्राणि शराणां नतपर्वणाम् ॥&#x9;013c&lt;br&gt;&#xA;मुमुचुः सैन्धवा राजंस्तदा गाण्डीवधन्वनि ।&#x9;014a&lt;br&gt;&#xA;शरानापततः क्रूरानाशीविषविषोपमान् ।&#x9;014c&lt;br&gt;&#xA;चिच्छेद निशितैर्बाणैरन्तरा स धनञ्जयः ॥&#x9;014e&lt;br&gt;&#xA;छित्त्वा तु तानाशु चैव कङ्कपत्राञ्शिलाशितान् ।&#x9;015a&lt;br&gt;&#xA;एकैकमेषां समरे बिभेद निशितैः शरैः ॥&#x9;015c&lt;br&gt;&#xA;ततः प्रास्रांश्च शक्तीश्च पुनरेव धनञ्जये ।&#x9;016a&lt;br&gt;&#xA;जयद्रथं हतं स्मृत्वा चिक्षिपुः सैन्धवा नृपाः ॥&#x9;016c&lt;br&gt;&#xA;तेषां किरीटी सङ्कल्पं मोघं चक्रे महाबलः ।&#x9;017a&lt;br&gt;&#xA;सर्वांस्तानन्तरा च्छित्त्वा तदा चुक्रोश पाण्डवः ॥&#x9;017c&lt;br&gt;&#xA;तथैवाऽऽपततां तेषां योधानां जयगृद्धिनाम् ।&#x9;018a&lt;br&gt;&#xA;शिरांसि पातयामास भल्लैः सन्नतपर्वभिः ॥&#x9;018c&lt;br&gt;&#xA;तेषां प्रद्रवतां चापि पुनरेवाभिधावताम् ।&#x9;019a&lt;br&gt;&#xA;निवर्ततां च शब्दोऽभूत्पूर्णस्येव महोदधेः ॥&#x9;019c&lt;br&gt;&#xA;ते वध्यमानास्तु तदा पार्थेनामिततेजसा ।&#x9;020a&lt;br&gt;&#xA;यथाप्राणं यथोत्साहं योधयामासुरर्जुनम् ॥&#x9;020c&lt;br&gt;&#xA;ततस्ते फल्गुनेनाजौ शरैः सन्नतपर्वभिः ।&#x9;021a&lt;br&gt;&#xA;कृता विसञ्ज्ञा भूयिष्ठाः क्लान्तवाहनसैनिकाः ॥&#x9;021c&lt;br&gt;&#xA;तांस्तु सर्वान्परिग्लानान्विदित्वा धृतराष्ट्रजा ।&#x9;022a&lt;br&gt;&#xA;दुःशला बालमादाय नप्तारं प्रययौ तदा ॥&#x9;022c&lt;br&gt;&#xA;सुरथस्य सुतं वीरं रथेनाथागमत्तदा ।&#x9;023a&lt;br&gt;&#xA;शान्त्यर्थं सर्वयोधानामभ्यगच्छत पाण्डवम् ॥&#x9;023c&lt;br&gt;&#xA;सा धनञ्जयमासाद्य रुरोदाऽऽर्तस्वरं तदा ।&#x9;024a&lt;br&gt;&#xA;धनञ्जयोऽपि तां दृष्ट्वा धनुर्विससृजे प्रभुः ॥&#x9;024c&lt;br&gt;&#xA;समुत्सृज्य धनुः पार्थो विधिवद्भगिनीं तदा ।&#x9;025a&lt;br&gt;&#xA;प्राह किं करवाणीति सा च तं प्रत्युवाच ह ॥&#x9;025c&lt;br&gt;&#xA;एष ते भरतश्रेष्ठ स्वस्रीयस्याऽऽत्मजः शिशुः ।&#x9;026a&lt;br&gt;&#xA;अभिवादयते पार्थ तं पश्य पुरुषर्षभ ॥&#x9;026c&lt;br&gt;&#xA;इत्युक्तस्तस्य पितरं स पप्रच्छार्जुनस्तथा ।&#x9;027a&lt;br&gt;&#xA;क्वासाविति ततो राजन्दुःशला वाक्यमब्रवीत् ॥&#x9;027c&lt;br&gt;&#xA;पितृशोकाभिसन्तप्तो विषादार्तोऽस्य वै पिता ।&#x9;028a&lt;br&gt;&#xA;पञ्चत्वमगमद्वीरो यथा तन्मे निशामय ॥&#x9;028c&lt;br&gt;&#xA;स पूर्वं पितरं श्रुत्वा हतं युद्धे त्वयाऽनघ ।&#x9;029a&lt;br&gt;&#xA;त्वामागतं च संश्रुत्य युद्धाय हयसारिणम् ।&#x9;029c&lt;br&gt;&#xA;पितुश्च मृत्युदुःखार्तोऽजहात्प्राणान्धनञ्जय ॥&#x9;029e&lt;br&gt;&#xA;प्राप्तो बीभत्सुरित्येव नाम श्रुत्वैव तेऽनघ ।&#x9;030a&lt;br&gt;&#xA;विषादार्तः पपातोर्व्यां ममार च ममाऽऽत्मजः ॥&#x9;030c&lt;br&gt;&#xA;तं दृष्ट्वा पतितं तत्र ततस्तस्याऽऽत्मजं प्रभो ।&#x9;031a&lt;br&gt;&#xA;गृहीत्वा समनुप्राप्ता त्वामद्य शरणैषिणी ॥&#x9;031c&lt;br&gt;&#xA;इत्युक्त्वाऽऽर्तस्वरं सा तु मुमोच धृतराष्ट्रजा ।&#x9;032a&lt;br&gt;&#xA;दीना दीनं स्थितं पार्थमब्रवीच्चाप्यधोमुखम् ॥&#x9;032c&lt;br&gt;&#xA;स्वसारं समवेक्षस्व स्वस्रीयात्मजमेव च ।&#x9;033a&lt;br&gt;&#xA;कर्तुमर्हसि धर्मज्ञ दयां कुरुकुलोद्वह ।&#x9;033c&lt;br&gt;&#xA;विस्मृत्य कुरुराजानं तं च मन्दं जयद्रथम् ॥&#x9;033e&lt;br&gt;&#xA;अभिमन्योर्यथा जातः परिक्षित्परवीरहा ।&#x9;034a&lt;br&gt;&#xA;तथाऽयं सुरथाज्जातो मम पौत्रो महाभुज ॥&#x9;034c&lt;br&gt;&#xA;तमादाय नरव्याघ्र सम्प्राप्ताऽस्मि तवान्तिकम् ।&#x9;035a&lt;br&gt;&#xA;शमार्थं सर्वयोधानां शृणु चेदं वचो मम ॥&#x9;035c&lt;br&gt;&#xA;आगतोऽयं महाबाहो तस्य मन्दस्य पुत्रकः ।&#x9;036a&lt;br&gt;&#xA;प्रसादमस्य बालस्य तस्मात्त्वं कर्तुमर्हसि ॥&#x9;036c&lt;br&gt;&#xA;एष प्रसाद्य शिरसा प्रशमार्थमरिन्दम ।&#x9;037a&lt;br&gt;&#xA;याचते त्वां महाबाहो शमं गच्छ धनञ्जय ॥&#x9;037c&lt;br&gt;&#xA;बालस्य हतबन्धोश्च पार्थ किञ्चिदजानतः ।&#x9;038a&lt;br&gt;&#xA;प्रसादं कुरु धर्मज्ञ मा मन्युवशमन्वगाः ॥&#x9;038c&lt;br&gt;&#xA;तमनार्यं नृशंसं च विस्मृत्यास्य पितामहम् ।&#x9;039a&lt;br&gt;&#xA;आगस्कारिणमत्यर्थं प्रसादं कर्तुमर्हसि ॥&#x9;039c&lt;br&gt;&#xA;एवं ब्रुवत्यां करुणं दुःशलायां धनञ्जयः ।&#x9;040a&lt;br&gt;&#xA;संस्मृत्य देवीं गान्धारीं धृतराष्ट्रं च पार्थिवम् ।&#x9;040c&lt;br&gt;&#xA;उवाच दुःखशोकार्तः क्षत्रधर्मं व्यगर्हयत् ॥&#x9;040e&lt;br&gt;&#xA;&#39;धिक्तं दुर्योधनं क्षुद्रं राज्यलुब्धं च मानिनम् ।&#39;&#x9;041a&lt;br&gt;&#xA;यत्कृते बान्धवाः सर्वे मया नीता यमक्षयम् ॥&#x9;041c&lt;br&gt;&#xA;इत्युक्त्वा बहु सान्त्वादि प्रसादमकरोज्जयः ।&#x9;042a&lt;br&gt;&#xA;परिष्वज्य च तां प्रीतो विससर्ज गृहान्प्रति ॥&#x9;042c&lt;br&gt;&#xA;दुःशला चापि तान्योधान्निवार्य महतो रणात् ।&#x9;043a&lt;br&gt;&#xA;सम्पूज्य पार्थं प्रययौ गृहानेव शुभानना ॥&#x9;043c&lt;br&gt;&#xA;एवं निर्जित्य तान्वीरान्सैन्धवान्स धनञ्जयः ।&#x9;044a&lt;br&gt;&#xA;अन्वधावत धावन्तं हयं कामविचारिणम् ॥&#x9;044c&lt;br&gt;&#xA;ततो मृगमिवाऽऽकाशे यथा देवः पिनाकधृक् ।&#x9;045a&lt;br&gt;&#xA;ससार तं तथा वीरो विधिवद्यज्ञियं हयम् ॥&#x9;045c&lt;br&gt;&#xA;स च वाजी यथेष्टेन तांस्तान्देशान्यथाक्रमम् ।&#x9;046a&lt;br&gt;&#xA;विचचार यथाकामं कर्म पार्थस्य वर्धयन् ॥&#x9;046c&lt;br&gt;&#xA;क्रमेण स हयस्त्वेवं विचरन्पुरुषर्षभ ।&#x9;047a&lt;br&gt;&#xA;मणलूरपतेर्देशमुपायात्सहपाण्डवः ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/079/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/079/</guid>
      <description>&lt;p&gt;अध्यायः 079&lt;/p&gt;&#xA;&lt;p&gt;अर्जुनेन मणलूरपुरं प्रति गमनम् ॥ 1 ॥ तथा पितृभक्त्या विनयेनाऽऽगतं चित्राङ्गदायां जातं स्वात्मजं बभ्रुवाहनं प्रति क्षत्रधर्मपरित्यागजरोषादुपालम्भः ॥ 2 ॥ तमसहमानया उलूप्या नागलोकादेत्य बभ्रुवाहनस्यार्जुनेन सह युद्धप्रोत्साहनम् ॥ 3 ॥ बभ्रुवाहनेन स्वशरागाढाभिधातेन निपतिते पार्थे पितृमारणशोकेन मोहाधिगमः ॥ 4 ॥ ततश्चित्राङ्गदया रणाङ्गणमेत्य बहुधा विलापः ॥ 5 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;श्रुत्वा तु नृपतिः प्राप्तं पितरं बभ्रुवाहनः ।&#x9;001a&lt;br&gt;&#xA;निर्ययौ विनयेनाथ ब्राह्मणार्यपुरःसरः ॥&#x9;001c&lt;br&gt;&#xA;मणलूरेश्वरं त्वेवमुपयातं धनञ्जयः ।&#x9;002a&lt;br&gt;&#xA;नाभ्यनन्दत्स मेधावी क्षत्रधर्ममनुस्मरन् ॥&#x9;002c&lt;br&gt;&#xA;उवाच च स धर्मात्मा समन्युः फल्गुनस्तदा ।&#x9;003a&lt;br&gt;&#xA;प्रक्रियेयं न ते युक्ता बहिस्त्वं क्षत्रधर्मतः ॥&#x9;003c&lt;br&gt;&#xA;संरक्ष्यमाणं तुरगं यौधिष्ठिरमुपागतम् ।&#x9;004a&lt;br&gt;&#xA;यज्ञियं विषयान्ते मां नायोत्सीः किन्नु पुत्रक ॥&#x9;004c&lt;br&gt;&#xA;धिक्त्वामस्तु सुदुर्बुद्धिं क्षत्रधर्माविशारदम् ।&#x9;005a&lt;br&gt;&#xA;यो मां युद्धाय सम्प्राप्तं साम्नैव प्रत्यगृह्णथाः ॥&#x9;005c&lt;br&gt;&#xA;न त्वया पुरुषार्थो हि कश्चिदस्तीह जीवता ।&#x9;006a&lt;br&gt;&#xA;यस्त्वं स्त्रीवद्युधा प्राप्तं मां साम्ना प्रत्यगृह्णथाः ॥&#x9;006c&lt;br&gt;&#xA;यद्यहं न्यस्तशस्त्रस्त्वामागच्छेयं सुदुर्मते ।&#x9;007a&lt;br&gt;&#xA;प्रक्रियेयं भवेद्युक्ता तावत्तव नराधम ॥&#x9;007c&lt;br&gt;&#xA;तमेवमुक्तं भर्त्रा तु विदित्वा पन्नगात्मजा ।&#x9;008a&lt;br&gt;&#xA;अमृष्यमाणा भित्त्वोर्वीमुलूपी समुपागमत् ॥&#x9;008c&lt;br&gt;&#xA;सा ददर्श ततः पुत्रं विमृशन्तमधोमुखम् ।&#x9;009a&lt;br&gt;&#xA;सन्तर्ज्यमानमसकृत्पित्रा युद्धार्थिना विभो ॥&#x9;009c&lt;br&gt;&#xA;ततः सा चारुसर्वाङ्गी समुपेत्योरगात्मजा ।&#x9;010a&lt;br&gt;&#xA;उलूपी प्राह वचनं क्षत्रधर्मविशारद ॥&#x9;010c&lt;br&gt;&#xA;उलूपीं मां निबोध त्वं मातरं पन्नगात्मजाम् ।&#x9;011a&lt;br&gt;&#xA;कुरुष्व वचनं पुत्र धर्मस्ते भविता परः ॥&#x9;011c&lt;br&gt;&#xA;युध्यस्वैनं कुरुश्रेष्ठं धनञ्जयमरिन्दमम् ॥&#x9;012a&lt;br&gt;&#xA;एवमेष हि ते प्रीतो भविष्यति न संशयः ॥&#x9;012c&lt;br&gt;&#xA;एवमुद्धर्षितो राजा स मात्रा बभ्रुवाहनः ।&#x9;013a&lt;br&gt;&#xA;मनश्चक्रे महातेजा युद्धाय भरतर्षभ ॥&#x9;013c&lt;br&gt;&#xA;सन्नह्य काञ्चनं वर्म शिरस्त्राणं च भानुमत् ।&#x9;014a&lt;br&gt;&#xA;तूणीरशतसम्बाधमारुरोह रथोत्तमम् ॥&#x9;014c&lt;br&gt;&#xA;सर्वोपकरणोपेतं युक्तमश्वैर्मनोजवैः ।&#x9;015a&lt;br&gt;&#xA;सचक्रोपस्करं श्रीमान्हेमभाण्डपरिष्कृतम् ॥&#x9;015c&lt;br&gt;&#xA;परमार्चितमुच्छ्रित्य ध्वजं हंसं हिरण्मयम् ।&#x9;016a&lt;br&gt;&#xA;प्रययौ पार्थमुद्दिश्य स राजा बभ्रुवाहनः ॥&#x9;016c&lt;br&gt;&#xA;ततोऽभ्येत्य हयं वीरो यज्ञियं पार्थरक्षितम् ।&#x9;017a&lt;br&gt;&#xA;ग्राहयामास पुरुषैर्हयशिक्षाविशारदैः ॥&#x9;017c&lt;br&gt;&#xA;गृहीतं वाजिनं दृष्ट्वा प्रीतात्मा स धनञ्जयः ।&#x9;018a&lt;br&gt;&#xA;पुत्रं रथस्थं भूमिष्ठः सन्न्यवारयदाहवे ॥&#x9;018c&lt;br&gt;&#xA;स तत्र राजा तं वीरं शरसङ्घैरनेकशः ।&#x9;019a&lt;br&gt;&#xA;अर्दयामास निशितैराशीविषविषोपमैः ॥&#x9;019c&lt;br&gt;&#xA;तयोः समभवद्युद्धं पितुः पुत्रस्य चातुलम् ।&#x9;020a&lt;br&gt;&#xA;देवासुररणप्रख्यमुभयोः प्रीयमाणयोः ॥&#x9;020c&lt;br&gt;&#xA;किरीटिनं प्रविव्याध शरेणानतपर्वणा ।&#x9;021a&lt;br&gt;&#xA;जत्रुदेशे नरव्याघ्रं प्रहसन्बभ्रुवाहनः ॥&#x9;021c&lt;br&gt;&#xA;सोऽभ्यगात्सहपुङ्खेन वल्मीकमिव पन्नगः ।&#x9;022a&lt;br&gt;&#xA;विनिर्भद्य च कौन्तेयं प्रविवेश महीतलम् ॥&#x9;022c&lt;br&gt;&#xA;स गाढवेदनो धीमानालम्ब्य धनुरुत्तमम् ।&#x9;023a&lt;br&gt;&#xA;दिव्यं तेजः समाविश्य प्रमीत इव सोऽभवत् ॥&#x9;023c&lt;br&gt;&#xA;स सञ्ज्ञामुपलभ्याथ प्रशस्य पुरुषर्षभः ।&#x9;024a&lt;br&gt;&#xA;पुत्रं शक्रात्मजो वाक्यमिदमाह महाद्युतिः ॥&#x9;024c&lt;br&gt;&#xA;साधुसाधु महाबाहो वत्स चित्राङ्गदात्मज ।&#x9;025a&lt;br&gt;&#xA;सदृशं कर्म ते दृष्ट्वा प्रीतिमानस्मि पुत्रक ॥&#x9;025c&lt;br&gt;&#xA;विमुञ्चाम्येष ते बाणान्पुत्र युद्धे स्थिरो भव ।&#x9;026a&lt;br&gt;&#xA;इत्येवमुक्त्वा नाराचैरभ्यवर्षदमित्रहा ॥&#x9;026c&lt;br&gt;&#xA;तान्स गाण्डीवनिर्मुक्तान्वज्राशनिसमप्रभान् ।&#x9;027a&lt;br&gt;&#xA;नाराचानच्छिनद्राजा भल्लैः सर्वांस्त्रिधा द्विधा ॥&#x9;027c&lt;br&gt;&#xA;तस्य पार्थः शरैर्दिव्यैर्ध्वजं हेमपरिष्कृतम् ।&#x9;028a&lt;br&gt;&#xA;सुवर्णतालप्रतिमं क्षुरेणापाहरद्रथात् ॥&#x9;028c&lt;br&gt;&#xA;हयांश्चास्य महाकायान्महावेगानरिन्दम ।&#x9;029a&lt;br&gt;&#xA;चकार राजन्निर्जीवान्प्रहसन्निव पाण्डवः ॥&#x9;029c&lt;br&gt;&#xA;स रथादवतीर्याथ राजा परमकोपनः ।&#x9;030a&lt;br&gt;&#xA;पदातिः पितरं क्रुद्धो योधयामास पाण्डवम् ॥&#x9;030c&lt;br&gt;&#xA;सम्प्रीयमाणः पार्थानामृषभः पुत्रविक्रमात् ।&#x9;031a&lt;br&gt;&#xA;नात्यर्थं पीडयामास पुत्रं वज्रधरात्मजः ॥&#x9;031c&lt;br&gt;&#xA;स हन्यमानोऽभिमुखं पितरं बभ्रुवाहनः ।&#x9;032a&lt;br&gt;&#xA;शरैराशीविषाकारैः पुनरेवार्दयद्बली ॥&#x9;032c&lt;br&gt;&#xA;ततः स बाल्यात्पितरं विव्याध हृदि पत्रिणा ।&#x9;033a&lt;br&gt;&#xA;निशेतेन सुपुङ्खेन बलवद्बभ्रुवाहनः ॥&#x9;033c&lt;br&gt;&#xA;स बाणस्तेजसा दीप्तो ज्वलन्निव हुताशनः ।&#x9;034a&lt;br&gt;&#xA;विवेश पाण्डवं राजन्मर्म भित्त्वाऽतिदुःखकृत् ॥&#x9;034c&lt;br&gt;&#xA;स तेनातिभृशं विद्धः पुत्रेण कुरुनन्दनः ।&#x9;035a&lt;br&gt;&#xA;महीं जगाम मोहार्तस्ततो राजन्धनञ्जयः ॥&#x9;035c&lt;br&gt;&#xA;तस्मिन्निपतिते वीरे कौरवाणां धुरन्धरे ।&#x9;036a&lt;br&gt;&#xA;सोऽपि मोहं जगामाथ ततश्चित्राङ्गदासुतः ।&#x9;036c&lt;br&gt;&#xA;व्यायम्य संयुगे राजा दृष्ट्वा च पितरं हतम् ।&#x9;037a&lt;br&gt;&#xA;पूर्वमेव स बाणौर्घर्गाढविद्धोऽर्जुनेन ह ।&#x9;037c&lt;br&gt;&#xA;पपात सोऽपि धरणीमालिङ्ग्य रणमूर्धनि ॥&#x9;037e&lt;br&gt;&#xA;भर्तारं निहतं दृष्ट्वा पुत्रं च पतितं भुवि ।&#x9;038a&lt;br&gt;&#xA;चित्राङ्गदा परित्रस्ता प्रविवेश रणाजिरे ॥&#x9;038c&lt;br&gt;&#xA;शोकसन्तप्तहृदया रुदती वेपती भृशम् ।&#x9;039a&lt;br&gt;&#xA;मणलूरपतेर्माता ददर्श निहतं पतिम् ॥ ॥&#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/080/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/080/</guid>
      <description>&lt;p&gt;अध्यायः 080&lt;/p&gt;&#xA;&lt;p&gt;चित्राङ्गदया रणाङ्गणनिपतितपतिपुत्रदर्शनजशोकातिरेकेण मोहाधिगमः ॥ 1 ॥ तथा सञ्ज्ञोपलम्भे उलूपीं प्रत्युपालम्भगर्भवचनम् ॥ 2 ॥ ततश्चिराल्लुब्धसञ्ज्ञेन बभ्रुवाहनेनाऽऽत्मोपालम्भनपूर्वकं प्रायोपवेशनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततो बहुतरं भीरर्विलप्य कमलेक्षणा ।&#x9;001a&lt;br&gt;&#xA;मुमोह दुःखसन्तप्ता पपात च महीतले ॥&#x9;001c&lt;br&gt;&#xA;प्रतिलभ्य च सा सञ्ज्ञां देवी दिव्यवपुर्धरा ।&#x9;002a&lt;br&gt;&#xA;उलूपीं पन्नगसुतां दृष्ट्वेदं वाक्यमब्रवीत् ॥&#x9;002c&lt;br&gt;&#xA;उलूपि पश्य भर्तारं शयानं निहतं रणे ।&#x9;003a&lt;br&gt;&#xA;त्वत्कृते मम पुत्रेण बाणेन समितिञ्जयम् ॥&#x9;003c&lt;br&gt;&#xA;ननु त्वमार्यधर्मज्ञा ननु चासि पतिव्रता ।&#x9;004a&lt;br&gt;&#xA;यत्त्वत्कृतेऽयं पतितः पतिस्ते निहतो रणे ॥&#x9;004c&lt;br&gt;&#xA;किन्नु मन्देऽपकराद्धोऽयं यदि तेऽद्य धनञ्जयः ।&#x9;005a&lt;br&gt;&#xA;क्षमस्व याच्यमाना वै जीवयस्व धनञ्जयम् ॥&#x9;005c&lt;br&gt;&#xA;ननु त्वमार्ये धर्मज्ञे त्रैलोक्यविदिता शुभे ।&#x9;006a&lt;br&gt;&#xA;यद्धातयित्वा पुत्रेण भर्तारं नानुशोचसि ॥&#x9;006c&lt;br&gt;&#xA;नाहं शोचामि तनयं हतं पन्नगनन्दिनि ।&#x9;007a&lt;br&gt;&#xA;पतिमेव तु शोचामि यस्याऽऽतिथ्यमिदं कृतम् ॥&#x9;007c&lt;br&gt;&#xA;इत्युक्त्वा सा तदा देवीमुलूपीं पन्नगात्मजाम् ।&#x9;008a&lt;br&gt;&#xA;भर्तारमभिगम्येदमित्युवाच यशस्विनी ॥&#x9;008c&lt;br&gt;&#xA;उत्तिष्ठ कुरुमुख्यस्य प्रियमुख्य मम प्रिय ।&#x9;009a&lt;br&gt;&#xA;अयमश्वो महाबाहो मयो ते परिमोक्षितः ॥&#x9;009c&lt;br&gt;&#xA;ननु त्वया नाम विभो धर्मराजस्य यज्ञियः ।&#x9;010a&lt;br&gt;&#xA;अयमश्वोऽनुसर्तव्यः स शेषे किं महीतले ॥&#x9;010c&lt;br&gt;&#xA;त्वयि प्राणा ममाऽऽयत्ताः कुरूणां कुरुनन्दन ।&#x9;011a&lt;br&gt;&#xA;स कस्मात्प्राणदोऽन्येषां प्राणान्सन्त्यक्तवानसि ॥&#x9;011c&lt;br&gt;&#xA;उलूपि साधु पश्येमं पतिं निपतितं भुवि ।&#x9;012a&lt;br&gt;&#xA;पुत्रं चेमं समुत्साद्य घातयित्वा न शोचसि ॥&#x9;012c&lt;br&gt;&#xA;कामं स्वपितु बालोऽयं भूमौ मृत्युवशं गतः ।&#x9;013a&lt;br&gt;&#xA;लोहिताक्षो गुडाकेशो विजयः साधु जीवतु ॥&#x9;013c&lt;br&gt;&#xA;नापराधोऽस्ति सुभगे नराणां बहुभार्यता ।&#x9;014a&lt;br&gt;&#xA;प्रमदानां भवत्येष मा ते भूद्बुद्धिरीदृशी ॥&#x9;014c&lt;br&gt;&#xA;सख्यं चैतत्कृतं धात्रा शश्वदव्ययमेव तु ।&#x9;015a&lt;br&gt;&#xA;सख्यं समभिजानीहि सत्यं सङ्गतमस्तु ते ॥&#x9;015c&lt;br&gt;&#xA;पुत्रेण घातयित्वैनं पतिं यदि न मेऽद्य वै ।&#x9;016a&lt;br&gt;&#xA;जीवन्तं दर्शयस्यद्य परित्यक्ष्यामि जीवितम् ॥&#x9;016c&lt;br&gt;&#xA;साऽहं दुःखान्विता देवि पतिपुत्रविनाकृता ।&#x9;017a&lt;br&gt;&#xA;इहैव प्रायमाशिष्ये प्रेक्षन्त्यास्ते न संशयः ॥&#x9;017c&lt;br&gt;&#xA;इत्युक्त्वा पन्नगसुतां सपत्नी चैत्रवाहनी ।&#x9;018a&lt;br&gt;&#xA;ततः प्रायमुपासीना तूष्णीमासीज्जनाधिप ॥&#x9;018c&lt;br&gt;&#xA;ततो विलप्य विरता भर्तुः पादौ प्रगृह्य सा ।&#x9;019a&lt;br&gt;&#xA;उपविष्टा भवद्दीना सोच्छ्वासं पुत्रमीक्षती ॥&#x9;019c&lt;br&gt;&#xA;ततः सञ्ज्ञां पुनर्लब्ध्वा स राजा बभ्रुवाहनः ।&#x9;020a&lt;br&gt;&#xA;मातरं तामथाऽऽलोक्य रणभूमावथाब्रवीत् ॥&#x9;020c&lt;br&gt;&#xA;इतो दुःखतरं किन्नु यन्मे माता सुखैधिता ।&#x9;021a&lt;br&gt;&#xA;भूमौ निपतितं वीरमनुशेते मृतं पतिम् ॥&#x9;021c&lt;br&gt;&#xA;निहन्तारं रणेऽरीणां सर्वशस्त्रभृतां वरम् ।&#x9;022a&lt;br&gt;&#xA;मया विनिहतं सङ्ख्ये प्रेक्षते दुर्मरं बत ॥&#x9;022c&lt;br&gt;&#xA;अहोऽस्या हृदयं देव्या दृढं यन्न विदीर्यते ।&#x9;023a&lt;br&gt;&#xA;व्यूढोरस्कं महाबाहुं प्रेक्षन्त्या निहतं पतिम् ॥&#x9;023c&lt;br&gt;&#xA;दुर्मरं पुरुषेणेह मन्ये काले ह्यनागते ।&#x9;024a&lt;br&gt;&#xA;यत्र नाहं न मे माता न वियुक्तौ स्वजीवितात् ॥&#x9;024c&lt;br&gt;&#xA;हाहा धिक्कुरुवीरस्य किरीटं काञ्चनं भुवि ।&#x9;025a&lt;br&gt;&#xA;अपविद्धं हतस्येह मया पुत्रेण पश्यत ॥&#x9;025c&lt;br&gt;&#xA;भोभो पश्यत मे वीरं पितरं ब्राह्मणा भुवि ।&#x9;026a&lt;br&gt;&#xA;शयानं वीरशयने मया पुत्रेण पातितम् ॥&#x9;026c&lt;br&gt;&#xA;ब्राह्मणाः कुरुमुख्यस्य ये मुक्ता हयसारिणः ।&#x9;027a&lt;br&gt;&#xA;कुर्वन्ति शान्तिं कामस्य रणे योऽयं मया हतः ॥&#x9;027c&lt;br&gt;&#xA;व्यादिशन्तु च किं विप्राः प्रायश्चित्तमिहाद्य मे ।&#x9;028a&lt;br&gt;&#xA;आनृशंसस्य पापस्य पितृहन्तू रणाजिरे ॥&#x9;028c&lt;br&gt;&#xA;दुश्चरा द्वादश समा हत्वा पितरमद्य वै ।&#x9;029a&lt;br&gt;&#xA;ममेह सुनृशंसस्य संवीतस्यास्य चर्मणा ॥&#x9;029c&lt;br&gt;&#xA;शिरःकपाले चास्यैव भुञ्जतः पितुरद्य मे ।&#x9;030a&lt;br&gt;&#xA;प्रायश्चित्तं हि नास्त्यन्यद्धत्वाऽद्य पितरं मम ॥&#x9;030c&lt;br&gt;&#xA;पश्य नागोत्तमसुते भर्तारं निहतं मया ।&#x9;031a&lt;br&gt;&#xA;कृतं प्रियं मया तेऽद्य निहत्य समरेऽर्जुनम् ॥&#x9;031c&lt;br&gt;&#xA;सोऽहमद्य गमिष्यामि गतिं पितृनिषेविताम् ।&#x9;032a&lt;br&gt;&#xA;न शक्नोम्यात्मनाऽऽत्मानमहं धारयितुं शुभे ॥&#x9;032c&lt;br&gt;&#xA;सा त्वं मयि मृते मातस्तथा गाण्डीवधन्वनि ।&#x9;033a&lt;br&gt;&#xA;भव प्रीतिमती देवि सत्येनाऽऽत्मानमालभे ॥&#x9;033c&lt;br&gt;&#xA;इत्युक्त्वा स ततो राजा दुःखशोकसमाहतः ।&#x9;034a&lt;br&gt;&#xA;उपस्पृश्य महाराज दुःखाद्वचनमब्रवीत् ॥&#x9;034c&lt;br&gt;&#xA;शृण्वन्तु सर्वभूतानि स्थावराणि चराणि च ।&#x9;035a&lt;br&gt;&#xA;त्वं च मातर्यथा सत्यं ब्रवीमि भुजगोत्तमे ॥&#x9;035c&lt;br&gt;&#xA;यदि नोत्तिष्ठति जयः पिता मे नरसत्तमः ।&#x9;036a&lt;br&gt;&#xA;अस्मिन्नेव रणोद्देशे शोषयिष्ये कलेवरम् ॥&#x9;036c&lt;br&gt;&#xA;नहि मे पितरं हत्वा निष्कृतिर्विद्यते क्वचित् ।&#x9;037a&lt;br&gt;&#xA;नरकं प्रतिपत्स्यामि ध्रुवं गुरुवधार्दितः ॥&#x9;037c&lt;br&gt;&#xA;वीरं हि क्षत्रियं हत्वा गोशतेन प्रमुच्यते ।&#x9;038a&lt;br&gt;&#xA;पितरं तु निहत्यैवं दुर्लभा निष्कृतिर्मम ॥&#x9;038c&lt;br&gt;&#xA;एत एको महातेजाः पाण्डुपुत्रो धनञ्जयः ।&#x9;039a&lt;br&gt;&#xA;पिता च मम धर्मात्मा तस्य मे निष्कृतिः कुतः ॥&#x9;039c&lt;br&gt;&#xA;इत्येवमुक्त्वा नृपते धनञ्जयसुतो नृपः ।&#x9;040a&lt;br&gt;&#xA;उपस्पृश्याभवत्तूष्णीं प्रायोपेतो महामतिः ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/081/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/081/</guid>
      <description>&lt;p&gt;अध्यायः 081&lt;/p&gt;&#xA;&lt;p&gt;बभ्रुवाहने प्रायोपविष्टे उलूप्या स्मरणमात्रसन्निहितसञ्जीवनमणिनाऽर्जुनस्य समुद्बोधनम् ॥ 1 ॥ ततः सुप्तोत्थितेनेव तेन बभ्रुवाहनं प्रति चित्राङ्गदादीनां रणाङ्गणागमने कारणप्रश्ने तेनोलूपीं प्रति प्रश्नचोदना ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;प्रायोपविष्टे नृपतौ मणलूरेश्वरे तदा ।&#x9;001a&lt;br&gt;&#xA;पितृशोकसमाविष्टे सह मात्रा परन्तप ॥&#x9;001c&lt;br&gt;&#xA;उलूपी चिन्तयामास तदा सञ्जीवनं मणिम् ।&#x9;002a&lt;br&gt;&#xA;स चोपातिष्ठत तदा पन्नगानां परायणम् ॥&#x9;002c&lt;br&gt;&#xA;तं गृहीत्वा तु कौरव्य नागराजपतेः सुता ।&#x9;003a&lt;br&gt;&#xA;मनःप्रह्लादनीं वाचं सैनिकानामथाब्रवीत् ॥&#x9;003c&lt;br&gt;&#xA;उत्तिष्ठ मा शुचः पुत्र नैव जिष्णुस्त्वया हतः ।&#x9;004a&lt;br&gt;&#xA;अजेयः पुरुषैरेष तथा देवैः सवासवैः ॥&#x9;004c&lt;br&gt;&#xA;मया तु मोहनी नाम मायैषा सम्प्रदर्शिता ।&#x9;005a&lt;br&gt;&#xA;प्रियार्थं पुरुषेन्द्रस्य पितुस्तेऽद्य यशस्विनः ॥&#x9;005c&lt;br&gt;&#xA;जिज्ञासुर्ह्येष पुत्रस्य बलस्य तव कौरव ।&#x9;006a&lt;br&gt;&#xA;सङ्ग्रामे युद्ध्यतो राजन्नागतः परवीरहा ॥&#x9;006c&lt;br&gt;&#xA;तस्मादसि मया पुत्र युद्धाय परिचोदितः ।&#x9;007a&lt;br&gt;&#xA;मा पापमात्मनः पुत्र शङ्केथा ह्यण्वपि प्रभो ॥&#x9;007c&lt;br&gt;&#xA;ऋषिरेष महानात्मा पुराणः शाश्वतोऽक्षरः ।&#x9;008a&lt;br&gt;&#xA;नैनं शक्तो हि सङ्ग्रामे जेतुं शक्रोऽपि पुत्रक ॥&#x9;008c&lt;br&gt;&#xA;अयं तु मे मणिर्दिव्यः समानीतो विशाम्पते ।&#x9;009a&lt;br&gt;&#xA;मृतान्मृतान्पन्नगेन्द्रान्यो जीवयति नित्यदा ॥&#x9;009c&lt;br&gt;&#xA;एनमस्योरसि त्वं च स्थापयस्व पितुः प्रभो ।&#x9;010a&lt;br&gt;&#xA;सञ्जीवितं तदा पार्थं स त्वं द्रष्टाऽसि पाण्डवम् ॥&#x9;010c&lt;br&gt;&#xA;इत्युक्तः स्थापयामास तस्योरसि मणिं तदा ।&#x9;011a&lt;br&gt;&#xA;पार्थस्यामिततेजाः स पितुः स्नेहादपापकृत् ॥&#x9;011c&lt;br&gt;&#xA;तस्मिन्न्यस्ते मणौ वीरो जिष्णुरुज्जीवितः प्रभुः ।&#x9;012a&lt;br&gt;&#xA;चिरसुप्त इवोत्तस्थौ मृष्टलोहितलोचनः ॥&#x9;012c&lt;br&gt;&#xA;तमुत्थितं महात्मानं लब्धसञ्ज्ञं मनस्विनम् ।&#x9;013a&lt;br&gt;&#xA;समीक्ष्य पितरं स्वस्थं ववन्दे बभ्रुवाहनः ॥&#x9;013c&lt;br&gt;&#xA;उत्थिते पुरुषव्याघ्रे पुनर्लक्ष्मीवति प्रभो ।&#x9;014a&lt;br&gt;&#xA;दिव्याः सुमनसः पुण्या ववृषे पाकशासनः ॥&#x9;014c&lt;br&gt;&#xA;अनाहता दुन्दुभयो विनेदुर्मेघनिःस्वनाः ।&#x9;015a&lt;br&gt;&#xA;साधुसाध्विति चाकाशे बभूव सुमहान्स्वनः ॥&#x9;015c&lt;br&gt;&#xA;उत्थाय च महाबाहुः पर्याश्वस्तो धनञ्जयः ॥&#x9;016a&lt;br&gt;&#xA;बभ्रुवाहनमालिङ्ग्य समाजिघ्रत मूर्धनि ॥&#x9;016c&lt;br&gt;&#xA;ददर्श चापि दूरेऽस्य मातरं शोककर्शिताम् ।&#x9;017a&lt;br&gt;&#xA;उलूप्या सह तिष्ठन्तीं ततोऽपृच्छद्धनञ्जयः ॥&#x9;017c&lt;br&gt;&#xA;किमिदं लक्ष्यते सर्वं शोकविस्मयहर्षवत् ।&#x9;018a&lt;br&gt;&#xA;रणाजिरममित्रघ्न यदि जानासि शंस मे ॥&#x9;018c&lt;br&gt;&#xA;जननी च किमर्थं ते रणभूमिमुपागता ।&#x9;019a&lt;br&gt;&#xA;नागेन्द्रदुहिता चेयमुलूपी किमिहागता ॥&#x9;019c&lt;br&gt;&#xA;जानाम्यहमिदं युद्धं त्वया मद्वचनात्कृतम् ।&#x9;020a&lt;br&gt;&#xA;स्त्रीणामागमने हेतुमहमिच्छामि वेदितुम् ॥&#x9;020c&lt;br&gt;&#xA;तमुवाच तथा पृष्टो मणलूरपतिस्तदा ।&#x9;021a&lt;br&gt;&#xA;प्रसाद्य शिरसा विद्वानुलूपी पृच्छ्यतामिति ॥ ॥&#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/082/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/082/</guid>
      <description>&lt;p&gt;अध्यायः 082&lt;/p&gt;&#xA;&lt;p&gt;उलूप्याऽर्जुनं प्रति चित्राङ्गदादीनां समराङ्गणागमने कारणाभिधानम् ॥ 1 ॥ तथा बभ्रुवाहनेन तस्य पराजये विस्तरेण हेतुकथनम् ॥ 2 ॥&lt;/p&gt;&#xA;&lt;p&gt;अर्जुन उवाच ।&#x9;001&lt;br&gt;&#xA;किमागमनकृत्यं ते कौरव्यकुलनन्दिनि ।&#x9;001a&lt;br&gt;&#xA;मणलूरपतेर्मातुस्तथैव च रणाजिरे ॥&#x9;001c&lt;br&gt;&#xA;कच्चित्कुशलकामाऽसि राज्ञोऽस्य भुजगात्मजे ।&#x9;002a&lt;br&gt;&#xA;मम वा चपलापाङ्गि कच्चित्वं शुभमिच्छसि ॥&#x9;002c&lt;br&gt;&#xA;कच्चित्ते पृथुलश्रोणि नाप्रियं प्रियदर्शने ।&#x9;003a&lt;br&gt;&#xA;अकार्षमहमज्ञानादयं वा बभ्रुवाहनः ॥&#x9;003c&lt;br&gt;&#xA;कच्चिन्नु राजपुत्री ते सपत्नी चैत्रवाहनी ।&#x9;004a&lt;br&gt;&#xA;चित्राङ्गदा वरारोहा नापराध्यति किञ्चन ॥&#x9;004c&lt;br&gt;&#xA;तमुवाचोरगपतेर्दुहिता प्रहसन्त्यथ ।&#x9;005a&lt;br&gt;&#xA;न मे त्वमपराद्धोऽसि न हि मे बभ्रुवाहनः ।&#x9;005c&lt;br&gt;&#xA;न जनित्री तथाऽस्येयं मम यो प्रेष्यवत्स्थिता ॥&#x9;005e&lt;br&gt;&#xA;श्रूयतां यद्यथा चेदं मया सर्वं विचेष्टितम् ।&#x9;006a&lt;br&gt;&#xA;न मे कोपस्त्वया कार्यः शिरसा त्वां प्रसादये ॥&#x9;006c&lt;br&gt;&#xA;त्वत्प्रियार्थं हि कौरव्य कृतमेतन्मया विभो ।&#x9;007a&lt;br&gt;&#xA;यत्तच्छृणु महाबाहो निखिलेन धनञ्जय ॥&#x9;007c&lt;br&gt;&#xA;महाभारतयुद्धे यत्त्वया शान्तनवो नृपः ।&#x9;008a&lt;br&gt;&#xA;अधर्मेण हतः पार्थ तस्यैषा निष्कृतिः कृता ॥&#x9;008c&lt;br&gt;&#xA;न हि भीष्मस्त्वया वीर युद्ध्यमानो हि पातितः ।&#x9;009a&lt;br&gt;&#xA;शिखण्डिना तु संयुक्तस्तमाश्रित्य हतस्त्वया ॥&#x9;009c&lt;br&gt;&#xA;तस्य शान्तिमकृत्वा त्वं त्यजेथा यदि जीवितम् ।&#x9;010a&lt;br&gt;&#xA;कर्मणा तेन पापेन पतेथा निरये ध्रुवम् ।&#x9;010c&lt;br&gt;&#xA;एषा तु विहिता शान्तिः पुत्राद्यां प्राप्तवानसि ॥&#x9;010e&lt;br&gt;&#xA;वसुभिर्वसुधापाल गङ्गया च महामते ।&#x9;011a&lt;br&gt;&#xA;पुरा हि श्रुतमेतत्ते वसुभिः कथितं मया ॥&#x9;011c&lt;br&gt;&#xA;गङ्गायास्तीरमाश्रित्य हते शान्तनवे नृप ।&#x9;012a&lt;br&gt;&#xA;आप्लुत्य देवा वसवः समेत्य च महानदीम् ।&#x9;012c&lt;br&gt;&#xA;इदमूचुर्वचो घोरं भागीरथ्या मते तदा ॥&#x9;012e&lt;br&gt;&#xA;एष शान्तनवो भीष्मो निहतः सव्यसाचिना ।&#x9;013a&lt;br&gt;&#xA;अयुद्ध्यमानः सङ्ग्रामे संसक्तोऽन्येन भामिनि ॥&#x9;013c&lt;br&gt;&#xA;तदनेनानुषङ्गेण वयमद्य धनञ्जयम् ।&#x9;014a&lt;br&gt;&#xA;शापेन योजयामेति तथाऽस्त्विति च साऽब्रवीत् ॥&#x9;014c&lt;br&gt;&#xA;तदहं पितुरावेद्य प्रविश्य व्यथितेन्द्रिया ।&#x9;015a&lt;br&gt;&#xA;अभवं स च तच्छ्रुत्वा विषादमगमत्परम् ॥&#x9;015c&lt;br&gt;&#xA;पिता तु मे वसून्गत्वा त्वदर्थे समयाचत ।&#x9;016a&lt;br&gt;&#xA;पुनः पुनः प्रसाद्यैतांस्त एनमिदमब्रुवन् ॥&#x9;016c&lt;br&gt;&#xA;पुत्रस्तस्य महाभाग मणलूरेश्वरो युवा ।&#x9;017a&lt;br&gt;&#xA;स एनं रणमध्यस्थः शरैः पातयिता भुवि ॥&#x9;017c&lt;br&gt;&#xA;एवं कृते स नागेन्द्र मुक्तशापो भविष्यति ।&#x9;018a&lt;br&gt;&#xA;गच्छेति वसुभिश्चोक्तो मम चेदं शशंस सः ॥&#x9;018c&lt;br&gt;&#xA;तच्छ्रुत्वा त्वं मया तस्माच्छापादसि विमोक्षितः ।&#x9;019a&lt;br&gt;&#xA;न हि त्वां देवराजोऽपि समरेषु पराजयेत् ॥&#x9;019c&lt;br&gt;&#xA;आत्मा पुत्रः स्मृतस्तस्मात्तेनेहासि पराजितः ।&#x9;020a&lt;br&gt;&#xA;न हि दोषो मम मतः कथं वा मन्यसे विभो ॥&#x9;020c&lt;br&gt;&#xA;इत्येवमुक्तो विजयः प्रसन्नात्माऽब्रवीदिदम् ।&#x9;021a&lt;br&gt;&#xA;सर्वं मे सुप्रियं देवि यदेतत्कृतवत्यसि ॥&#x9;021c&lt;br&gt;&#xA;इत्युक्त्वा सोऽब्रवीत्पुत्रं मणलूरपतिं जयः ।&#x9;022a&lt;br&gt;&#xA;चित्राङ्गदायाः शृण्वन्त्याः कौरव्यदुहितुस्तदा ॥&#x9;022c&lt;br&gt;&#xA;युधिष्ठिरस्याश्वमेधः परिचैत्रीं भविष्यति ।&#x9;023a&lt;br&gt;&#xA;तत्राऽऽगच्छेः सहामात्यो मातृभ्यां सहितो नृप ॥&#x9;023c&lt;br&gt;&#xA;इत्येवमुक्तः पार्थेन स राजा बभ्रुवाहनः ।&#x9;024a&lt;br&gt;&#xA;उवाच पितरं धीमानिदमस्राविलेक्षणः ॥&#x9;024c&lt;br&gt;&#xA;उपयास्यामि धर्मज्ञ भवतः शासनादहम् ।&#x9;025a&lt;br&gt;&#xA;अश्वमेधे महायज्ञे द्विजातिपरिवेषकः ॥&#x9;025c&lt;br&gt;&#xA;मम त्वनुग्रहार्थाय प्रविशस्व पुरं स्वकम् ।&#x9;026a&lt;br&gt;&#xA;भार्याभ्यां सह धर्मज्ञ माभूत्तेऽत्र विचारणा ॥&#x9;026c&lt;br&gt;&#xA;उषित्वेह निशामेकां सुखं स्वभवने प्रभो ।&#x9;027a&lt;br&gt;&#xA;पुनरश्वानुगमनं कर्ताऽसि जयतांवर ॥&#x9;027c&lt;br&gt;&#xA;इत्युक्तः स तु पुत्रेण तदा वानरकेतनः ।&#x9;028a&lt;br&gt;&#xA;स्मयन्प्रोवाच कौन्तेयस्तदा चित्राङ्गदासुतम् ॥&#x9;028c&lt;br&gt;&#xA;विदितं ते महाबाहो यथा दीक्षां चराम्यहम् ।&#x9;029a&lt;br&gt;&#xA;न स तावत्प्रवेक्ष्यामि पुरं ते पृथुलोचन ॥&#x9;029c&lt;br&gt;&#xA;यथाकामं व्रजत्येष यज्ञियाश्वो नरर्षभ ।&#x9;030a&lt;br&gt;&#xA;स्वस्ति तेऽस्तु गमिष्यामि न स्थानं विद्यते मम ॥&#x9;030c&lt;br&gt;&#xA;वैशम्पायन उवाच ।&#x9;031&lt;br&gt;&#xA;स तत्र विधिवत्तेन पूजितः पाकशासनिः ।&#x9;031a&lt;br&gt;&#xA;भार्याभ्यामभ्यनुज्ञातः प्रायाद्भरतसत्तमः ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/083/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/083/</guid>
      <description>&lt;p&gt;अध्यायः 083&lt;/p&gt;&#xA;&lt;p&gt;अर्जुनेनाश्वानुसरणवशान्मगधदेशगमनम् ॥ 1 ॥ तत्र जरासन्धपौत्रस्य मेघसन्धेः पराजयपूर्वकं तत्रतत्र म्लेच्छादिपराजयः ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;स तु वाजी समुद्रान्तां पर्येत्य वसुधामिमाम् ।&#x9;001a&lt;br&gt;&#xA;निवृत्तोऽभिमुखो राजन्येन वारणसाह्वयम् ॥&#x9;001c&lt;br&gt;&#xA;अनुगच्छंश्च तुरगं निवृत्तोऽथ किरीटभृत् ।&#x9;002a&lt;br&gt;&#xA;यदृच्छया समापेदे पुरं राजगृहं तदा ॥&#x9;002c&lt;br&gt;&#xA;तमभ्याशगतं दृष्ट्वा सहदेवात्मजः प्रभो ।&#x9;003a&lt;br&gt;&#xA;क्षत्रधर्मे स्थितो वीरः समरायाऽऽजुहाव ह ॥&#x9;003c&lt;br&gt;&#xA;ततः पुरात्स निष्क्रम्य रथी धन्वी शरी तली ।&#x9;004a&lt;br&gt;&#xA;मेघसन्धिः पदातिं तं धनञ्जयमुपाद्रवत् ॥&#x9;004c&lt;br&gt;&#xA;आसाद्य च महातेजा मेघसन्धिर्धनञ्जयम् ।&#x9;005a&lt;br&gt;&#xA;बालभावान्महाराज प्रोवाचेदं न कौशलात् ॥&#x9;005c&lt;br&gt;&#xA;किमयं चार्यते वाजी स्त्रीमध्य इव भारत ।&#x9;006a&lt;br&gt;&#xA;हयमेनं हरिष्यामि प्रयतस्व विमोक्षणे ॥&#x9;006c&lt;br&gt;&#xA;अदत्तानुनयो युद्धे यदि त्वं पितृभिर्मम ।&#x9;007a&lt;br&gt;&#xA;करिष्यामि तवाऽऽतिथ्यं प्रहर प्रहरामि च ॥&#x9;007c&lt;br&gt;&#xA;इत्युक्तः प्रत्युवाचैनं प्रहसन्निव पाण्डवः ।&#x9;008a&lt;br&gt;&#xA;विघ्नकर्ता मया वार्य इति मे व्रतमाहितम् ॥&#x9;008c&lt;br&gt;&#xA;भ्रात्रा ज्येष्ठेन नृपते तवापि विदितं ध्रुवम् ।&#x9;009a&lt;br&gt;&#xA;प्रहरस्व यथाशक्ति न मन्युर्विद्यते मम ॥&#x9;009c&lt;br&gt;&#xA;इत्युक्तः प्राहरत्पूर्वं पाण्डवं मगधेश्वरः ।&#x9;010a&lt;br&gt;&#xA;किरञ्शरसहस्राणि वर्षाणीव सहस्रदृक् ॥&#x9;010c&lt;br&gt;&#xA;ततो गाण्डीवभृच्छूरो गाण्डीवप्रहितैः शरैः ।&#x9;011a&lt;br&gt;&#xA;चकार मोघांस्तान्बाणान्सयत्नान्भरतर्षभ ॥&#x9;011c&lt;br&gt;&#xA;स मोघं तस्य बाणौघं कृत्वा वानरकेतनः ।&#x9;012a&lt;br&gt;&#xA;शरान्मुमोच ज्वलितान्दीप्तास्यानिव पन्नगान् ॥&#x9;012c&lt;br&gt;&#xA;ध्वजे पताकादण्डेषु रथे यन्त्रे हयेषु च ।&#x9;013a&lt;br&gt;&#xA;अन्येषु च रथाङ्गेषु न शरीरे न सारथौ ॥&#x9;013c&lt;br&gt;&#xA;संरक्ष्यमाणः पार्थेन शरीरे सव्यसाचिना ।&#x9;014a&lt;br&gt;&#xA;मन्यमानः स्ववीर्यं तन्मागधः प्राहिणोच्छरान् ॥&#x9;014c&lt;br&gt;&#xA;ततो गाण्डीवधन्वा तु मागधेन भृशाहतः ।&#x9;015a&lt;br&gt;&#xA;बभौ वसन्तसमये पलाशः पुष्पितो यथा ॥&#x9;015c&lt;br&gt;&#xA;अवध्यमानः सोऽभ्यघ्नन्मागधः पाण्डवर्षभम् ।&#x9;016a&lt;br&gt;&#xA;तेन तस्थौ स कौरव्य लोकवीरस्य दर्शने ॥&#x9;016c&lt;br&gt;&#xA;सव्यसाची तु सङ्क्रुद्धो विकृष्य बलवद्धनुः ।&#x9;017a&lt;br&gt;&#xA;हयांश्चकार निर्जीवान्सारथेश्च शिरोऽहरत् ॥&#x9;017c&lt;br&gt;&#xA;धनुश्चास्य महच्चित्रं क्षुरेण प्रचकर्त ह ।&#x9;018a&lt;br&gt;&#xA;हस्तावापं पताकां च ध्वजं चास्य न्यपातयत् ॥&#x9;018c&lt;br&gt;&#xA;स राजा व्यथितो व्यश्वो विधनुर्हतसारथिः ।&#x9;019a&lt;br&gt;&#xA;गदामादाय कौन्तेयमभिदुद्राव वेगवान् ॥&#x9;019c&lt;br&gt;&#xA;तस्यापतत एवाशु गदां हेमपरिष्कृताम् ।&#x9;020a&lt;br&gt;&#xA;शरैश्चकर्त बहुधा बहुभिर्गृध्रवाजितैः ॥&#x9;020c&lt;br&gt;&#xA;सा गदा शकलीभूता विशीर्णमणिबन्धना ।&#x9;021a&lt;br&gt;&#xA;व्याली विमुच्यमानेव पपात धरणीतले ॥&#x9;021c&lt;br&gt;&#xA;विरथं विधनुष्कं च गदया परिवर्जितम् ।&#x9;022a&lt;br&gt;&#xA;&#39;नैच्छत्ताडयितुं धीमानर्जुनः समराग्रणीः ॥&#x9;022c&lt;br&gt;&#xA;तत एनं विमनसं क्षत्रधर्मे व्यवस्थितम् ॥&#39;&#x9;023a&lt;br&gt;&#xA;सान्त्वपूर्वमिदं वाक्यमब्रवीत्कपिकेतनः ॥&#x9;023c&lt;br&gt;&#xA;पर्याप्तः क्षत्रधर्मोऽयं दर्शितः पुत्र गम्यताम् ।&#x9;024a&lt;br&gt;&#xA;बह्वेतत्समरे कर्म तव बालस्य पार्थिव ॥&#x9;024c&lt;br&gt;&#xA;युधिष्ठिरस्य सन्देशो न हन्तव्या नृपा इति ।&#x9;025a&lt;br&gt;&#xA;तेन जीवसि राजंस्त्वमपराद्धोऽपि मे रणे ॥&#x9;025c&lt;br&gt;&#xA;इति मत्वा तदाऽऽत्मानं प्रत्यादिष्टं स्म मागधः ।&#x9;026a&lt;br&gt;&#xA;तथ्यमित्यभिगम्यैनं प्राञ्जलिः प्रत्यपूजयत् ॥&#x9;026c&lt;br&gt;&#xA;पराजितोऽस्मि भद्रं ते नाहं योद्धुमिहोत्सहे ।&#x9;027a&lt;br&gt;&#xA;यद्यत्कृत्यं मया तेऽद्य तद्ब्रूहि कृतमेव तु ॥&#x9;027c&lt;br&gt;&#xA;तमर्जुनः समाश्वास्य पुनरेवेदमब्रवीत् ।&#x9;028a&lt;br&gt;&#xA;आगन्तव्यं परां चैत्रीमश्वमेधे नृपस्य नः ॥&#x9;028c&lt;br&gt;&#xA;इत्युक्तः स तथेत्युक्त्वा पूजयामास तं हयम् ।&#x9;029a&lt;br&gt;&#xA;फल्गुनं च युधिश्रेष्ठं विदिवत्सहदेवजः ॥&#x9;029c&lt;br&gt;&#xA;ततो यथेष्टमगमत्पुनरेव स कौरवः ।&#x9;030a&lt;br&gt;&#xA;ततः समुद्रतीरेण वङ्गान्पुण्ड्रान्सकेरलान् ॥&#x9;030c&lt;br&gt;&#xA;तत्रतत्र च भूरीणि म्लेच्छसैन्यान्यनेकशः ।&#x9;031a&lt;br&gt;&#xA;विजिग्ये धनुषा राजन्गाण्डीवेन धनञ्जयः ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/084/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/084/</guid>
      <description>&lt;p&gt;अध्यायः 084&lt;/p&gt;&#xA;&lt;p&gt;दक्षिणां दिशमुपागतेनार्जुनेन चेदीशितुः शिशुपालात्मजस्य पूजापरिग्रहणम् ॥ 1 ॥ तथा काशिकोसलादिदेशाधिपतिपराजयपूर्वकं गान्धारदेशगमनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;मागधेनार्चितो राजन्पाण्डवः श्वेतवाहनः ।&#x9;001a&lt;br&gt;&#xA;दक्षिणां दिशमास्थाय चारयामास तं हयम् ॥&#x9;001c&lt;br&gt;&#xA;ततः स पुनरावर्त्य हयः कामचरो बली ।&#x9;002a&lt;br&gt;&#xA;आससाद पुरीं रम्यां चेदीनां शुक्तिसाह्वयाम् ॥&#x9;002c&lt;br&gt;&#xA;शरभेणार्चितस्तत्र शिशुपालसुतेन सः ।&#x9;003a&lt;br&gt;&#xA;युद्धपूर्वं तदा तेन पूजया च महाबलः ॥&#x9;003c&lt;br&gt;&#xA;ततोऽर्चितो ययौ राजंस्तदा स तुरगोत्तमः ।&#x9;004a&lt;br&gt;&#xA;काशीनङ्गान्कोसलांश्च किरातानाथ तङ्गणात् ॥&#x9;004c&lt;br&gt;&#xA;पूजां तत्र यथान्यायं प्रतिगृह्य धनञ्जयः ।&#x9;005a&lt;br&gt;&#xA;पुनरावृत्त्य कौन्तेयो दशार्णानगमत्तदा ॥&#x9;005c&lt;br&gt;&#xA;तत्र चित्राङ्गदो नाम बलवानरिमर्दनः ।&#x9;006a&lt;br&gt;&#xA;तेन युद्धमभूत्तस्य विजयस्यातिभैरवम् ॥&#x9;006c&lt;br&gt;&#xA;तं चापि वशमानीय किरीटी पुरुषर्षभः ।&#x9;007a&lt;br&gt;&#xA;निषादराज्ञो विषयमेकलव्यस्य जग्मिवान् ॥&#x9;007c&lt;br&gt;&#xA;एकलव्यसुतश्चैनं युद्धेन जगृहे तदा ।&#x9;008a&lt;br&gt;&#xA;तत्र चक्रे निषादैः स सङ्ग्रामं रोमहर्षणम् ॥&#x9;008c&lt;br&gt;&#xA;ततस्तमपि कौन्तेयः समरेष्वपराजितः ॥&#x9;009a&lt;br&gt;&#xA;जिगाय युधि दुर्धर्षो यज्ञविघ्नार्थमागतम् ॥&#x9;009c&lt;br&gt;&#xA;स तं जित्वा महाराज नैषादिं पाकशासनिः ।&#x9;010a&lt;br&gt;&#xA;अर्चितः प्रययौ भूयो दक्षिणं सलिलार्णवम् ॥&#x9;010c&lt;br&gt;&#xA;तत्रापि द्रविडैरान्ध्रै रौद्रैर्माहिषकैरपि ।&#x9;011a&lt;br&gt;&#xA;तथा कोल्लगिरेयैश्च युद्धमासीत्किरीटिनः ॥&#x9;011c&lt;br&gt;&#xA;तांश्चापि विजयो जित्वा नातितीव्रेण कर्मणा ।&#x9;012a&lt;br&gt;&#xA;तुरङ्गमवशेनाथ सुराष्ट्रानभितो ययौ ।&#x9;012c&lt;br&gt;&#xA;गोकर्णमथ चासाद्य प्रभासमपि जग्मिवान् ॥&#x9;012e&lt;br&gt;&#xA;ततो द्वारवतीं रम्यां वृष्णिवीराभिपालिताम् ।&#x9;013a&lt;br&gt;&#xA;आससाद हयः श्रीमान्कुरुराजस्य यज्ञियः ॥&#x9;013c&lt;br&gt;&#xA;तमुन्मथ्य हयश्रेष्ठं यादवानां कुमारकाः ।&#x9;014a&lt;br&gt;&#xA;प्रययुस्तांस्तदा राजन्नुग्रसेनो न्यवारयत् ॥&#x9;014c&lt;br&gt;&#xA;ततः पुराद्विनिष्क्रम्य वृष्ण्यन्धकपतिस्तदा ।&#x9;015a&lt;br&gt;&#xA;सहितो वासुदेवेन मातुलेन किरीटिनः ॥&#x9;015c&lt;br&gt;&#xA;तौ समेत्य कुरुश्रेष्ठं विधिवत्प्रीतिपूर्वकम् ।&#x9;016a&lt;br&gt;&#xA;परया भारतश्रेष्ठं पूजया समवस्थितौ ।&#x9;016c&lt;br&gt;&#xA;ततस्ताभ्यामनुज्ञातो ययौ येन हयो गतः ॥&#x9;016e&lt;br&gt;&#xA;ततः स पश्चिमं देशं समुद्रस्य तदा हयः ।&#x9;017a&lt;br&gt;&#xA;क्रमेण व्यचरत्स्फीतं ततः पञ्चनदं ययौ ॥&#x9;017c&lt;br&gt;&#xA;तस्मादपि स कौरव्य गन्धारविषयं हयः ।&#x9;018a&lt;br&gt;&#xA;विचचार यथाकामं कौन्तेयानुगतस्तदा ॥&#x9;018c&lt;br&gt;&#xA;ततो गान्धारराजेन युद्धमासीत्किरीटिनः ।&#x9;019a&lt;br&gt;&#xA;घोरं शकुनिपुत्रेण पूर्ववैरानुसारिणा ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/085/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/085/</guid>
      <description>&lt;p&gt;अध्यायः 085&lt;/p&gt;&#xA;&lt;p&gt;अर्जुनेन शकुनितनयपराजयपूर्वकं तत्सेनावमर्दनम् ॥ 1 ॥ ततः शकुनिभार्यया तेन स्वसुतवधसम्भावनया रणाङ्गणमेत्यार्जुनस्य प्रसादनम् ॥ 2 ॥ अर्जुनेन गान्धारीगौरवात्तत्सम्माननपूर्वकं तत्तनयसमाश्वासनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;शकुनस्तनयो वीरो गान्धाराणां महारथः ।&#x9;001a&lt;br&gt;&#xA;प्रत्युद्ययौ गुडाकेशं सैन्येन महता वृतः ।&#x9;001c&lt;br&gt;&#xA;हस्त्यश्वरथयुक्तेन पताकाध्वजमालिना ॥&#x9;001e&lt;br&gt;&#xA;अमृष्यमाणास्ते योधा नृपस्य शकुनेर्वधम् ।&#x9;002a&lt;br&gt;&#xA;अभ्ययुः सहिताः पार्थं प्रगृहीतशरासनाः ॥&#x9;002c&lt;br&gt;&#xA;स तानुवाच धर्मात्मा बीभत्सुरपराजितः ।&#x9;003a&lt;br&gt;&#xA;युधिष्टिरस्य वचनं न च ते जगृहुर्हितम् ॥&#x9;003c&lt;br&gt;&#xA;वार्यमाणास्तु पार्थेन सान्त्वपूर्वममर्षिताः ।&#x9;004a&lt;br&gt;&#xA;परिवार्य हयं जग्मुस्ततश्चुक्रोध पाण्डवः ॥&#x9;004c&lt;br&gt;&#xA;ततः शिरांसि दीप्ताग्रैस्तेषां चिच्छेद पाण्डवः ।&#x9;005a&lt;br&gt;&#xA;क्षुरैर्गाण्डीवनिर्मुक्तैर्नातियत्नादिवार्जुनः ॥&#x9;005c&lt;br&gt;&#xA;ते वध्यमानाः पार्थेन हयमुत्सृज्य सम्भ्रमात् ।&#x9;006a&lt;br&gt;&#xA;न्यवर्तन्त महाराज शरवर्षार्दिता भृशम् ॥&#x9;006c&lt;br&gt;&#xA;वितुद्यमानस्तैश्चापि गान्धारैः पाण्डुनन्दनः ।&#x9;007a&lt;br&gt;&#xA;आदिश्याऽऽदिश्य तेजस्वी परानेतानवारयत् ॥&#x9;007c&lt;br&gt;&#xA;वध्यमानेषु तेष्वाजौ गान्धारेषु समन्ततः ।&#x9;008a&lt;br&gt;&#xA;स राजा शकुनेः पुत्रः पाण्डवं प्रत्यवारयत् ॥&#x9;008c&lt;br&gt;&#xA;तं युध्यमानं राजानं क्षत्रधर्मे व्यवस्थितम् ।&#x9;009a&lt;br&gt;&#xA;पार्थोऽब्रवीन्न मे वध्या राजानो राजशासनात् ॥&#x9;009c&lt;br&gt;&#xA;अलं युद्धेन ते वीर न तेऽस्त्वद्य पराजयः ।&#x9;010a&lt;br&gt;&#xA;इत्युक्तस्तदनादृत्य वाक्यमज्ञानमोहितः ।&#x9;010c&lt;br&gt;&#xA;स शक्रसमकर्माणं समवाकिरदाशुगैः ॥&#x9;010e&lt;br&gt;&#xA;तस्य पार्थः शिरस्त्राणमर्धचन्द्रेण पत्रिणा ।&#x9;011a&lt;br&gt;&#xA;अपाहरदमेयात्मा जयद्रथशिरो यथा ॥&#x9;011c&lt;br&gt;&#xA;तं दृष्ट्वा विस्मयं जग्मुर्गान्धाराः सर्व एव ते ।&#x9;012a&lt;br&gt;&#xA;इच्छता तेन न हतो राजेत्यपि च ते विदुः ॥&#x9;012c&lt;br&gt;&#xA;गान्धारराजपुत्रस्तु पलायनकृतक्षणः ।&#x9;013a&lt;br&gt;&#xA;ययौ तैरेव सहितस्त्रस्तैः क्षुद्रमृगैरिव ॥&#x9;013c&lt;br&gt;&#xA;तेषां तु तरसा पार्थस्तत्रैव परिधावताम् ।&#x9;014a&lt;br&gt;&#xA;प्रजहारोत्तमाङ्गानि भल्लैः सन्नतपर्वभिः ॥&#x9;014c&lt;br&gt;&#xA;उच्छ्रितांस्तु भुजान्केचिन्नाबुध्यन्त शरैर्हृतान् ।&#x9;015a&lt;br&gt;&#xA;शरैर्गाण्डीवनिर्मुक्तैः पृथुभिः पार्थचोदितैः ॥&#x9;015c&lt;br&gt;&#xA;सम्भ्रान्तनरनागाश्वमपतद्विद्रुतं बलम् ।&#x9;016a&lt;br&gt;&#xA;हतविद्रुतभूयिष्ठमावर्तत मुहुर्मुहुः ॥&#x9;016c&lt;br&gt;&#xA;नाभ्यदृश्यन्त वीरस्य केचिदग्रेऽग्र्यकर्मणः ।&#x9;017a&lt;br&gt;&#xA;रिपवः पात्यमाना वै ये सहेरन्महाशरान् ॥&#x9;017c&lt;br&gt;&#xA;ततो गान्धारराजस्य मन्त्रिवृद्धपुरःसरा ।&#x9;018a&lt;br&gt;&#xA;जननी निर्ययौ भीता पुरस्कृत्यार्घ्यमुत्तमम् ॥&#x9;018c&lt;br&gt;&#xA;सा न्यवारयदव्यग्रा तं पुत्रं युद्धदुर्मदम् ।&#x9;019a&lt;br&gt;&#xA;प्रसादयामास च तं जिष्णुमक्लिष्टकारिणम् ॥&#x9;019c&lt;br&gt;&#xA;तां पूजयित्वा बीभत्सुः प्रसादमकरोत्प्रभुः ।&#x9;020a&lt;br&gt;&#xA;शकुनेश्चापि तनयं सान्त्वयन्निदमब्रवीत् ॥&#x9;020c&lt;br&gt;&#xA;न मे प्रियं महाबाहो यत्ते बुद्धिरियं कृता ।&#x9;021a&lt;br&gt;&#xA;प्रतियोद्धुममित्रघ्न भ्रातैव त्वं ममानघ ॥&#x9;021c&lt;br&gt;&#xA;गान्धारीं मातरं स्मृत्वा धृतराष्ट्रकृतेन च ।&#x9;022a&lt;br&gt;&#xA;तेन जीवसि राजंस्त्वं निहतास्त्वनुगास्तव ॥&#x9;022c&lt;br&gt;&#xA;मैवं भूः शाम्यतां वैरं मा तेऽभूद्बुद्धिरीदृशी ।&#x9;023a&lt;br&gt;&#xA;आगन्तव्यं परां चैत्रीमश्वमेधे नृपस्य नः ॥&#x9;023c&lt;br&gt;&#xA;इत्युक्त्वाऽनुययौ पार्थो हयं तं कामचारिणम् ।&#x9;024a&lt;br&gt;&#xA;ते न्यवर्तन्त गान्धारा हतशिष्टाः स्वकं पुरम् ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/086/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/086/</guid>
      <description>&lt;p&gt;श्रीः&#xA;अध्यायः 086&lt;/p&gt;&#xA;&lt;p&gt;चारमुखादर्जुनस्य तुरगसञ्चारणात्पुनर्नगरम् प्रत्यागमनश्रवणहृष्टस्य युधिष्ठिरस्य निदेशाद्भीमेन यज्ञशालादिनिर्मापणम् ॥ 1 ॥ तथा नानादेशेभ्यो ब्राह्मणाद्यानयनपूर्वकं तेषामन्नदानादिव्यवस्थाकरणम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;KK-14-02-86-001&lt;br&gt;&#xA;न्यवर्तत ततो वाजी येन नागाह्वयं पुरम् ।&#x9;KK-14-02-86-001a&lt;br&gt;&#xA;तं निवृत्तं तु शुश्राव चारेणैव युधिष्ठिरः ।&#x9;KK-14-02-86-001c&lt;br&gt;&#xA;श्रुत्वाऽर्जुनं कुशलिनं स च हृष्टमनाऽभवत् ॥&#x9;KK-14-02-86-001e&lt;br&gt;&#xA;विजयस्य च तत्कर्म गान्धारविषये तदा ।&#x9;KK-14-02-86-002a&lt;br&gt;&#xA;श्रुत्वा चान्येषु देशेषु स सुप्रीतोऽभवत्तदा ॥&#x9;KK-14-02-86-002c&lt;br&gt;&#xA;एतस्मिन्नेव काले तु द्वादशीं माघमासिकीम् ।&#x9;KK-14-02-86-003a&lt;br&gt;&#xA;इष्टं गृहीत्वा नक्षत्रं धर्मराजो युधिष्ठिरः ॥&#x9;KK-14-02-86-003c&lt;br&gt;&#xA;समानीय महातेजाः सर्वान्भ्रातॄन्महीपतिः ।&#x9;KK-14-02-86-004a&lt;br&gt;&#xA;भीमं च नकुलं चैव सहदेवं च कौरव ॥&#x9;KK-14-02-86-004c&lt;br&gt;&#xA;प्रोवाचेदं वचः काले तदा धर्मभृतांवरः ।&#x9;KK-14-02-86-005a&lt;br&gt;&#xA;आमन्त्र्य वदतां श्रेष्ठो भीमं प्रहरतां वरम् ॥&#x9;KK-14-02-86-005c&lt;br&gt;&#xA;आयाति भीमसेनासौ सहाश्वेन तवानुजः ।&#x9;KK-14-02-86-006a&lt;br&gt;&#xA;यथा मे पुरुषाः प्राहुर्ये धनञ्जयसारिणः ॥&#x9;KK-14-02-86-006c&lt;br&gt;&#xA;उपस्थितश्च कालोऽयमभितो वर्तते हयः ।&#x9;KK-14-02-86-007a&lt;br&gt;&#xA;माघी च पौर्णमासीयं मासः शेषो वृकोदर ॥&#x9;KK-14-02-86-007c&lt;br&gt;&#xA;तत्प्रस्थाप्यन्तु विद्वांसो ब्राह्मणा वेदपारगाः ।&#x9;KK-14-02-86-008a&lt;br&gt;&#xA;वाजिमेधार्थसिद्ध्यर्थं देशं पश्यन्तु यज्ञियम् ॥&#x9;KK-14-02-86-008c&lt;br&gt;&#xA;इत्युक्तः स तु तच्चक्रे भीमो नृपतिशासनम् ।&#x9;KK-14-02-86-009a&lt;br&gt;&#xA;हृष्टः श्रुत्वा गुडाकेशमायान्तं पुरुषर्षभम् ॥&#x9;KK-14-02-86-009c&lt;br&gt;&#xA;ततो ययौ भीमसेनः प्राज्ञैः स्थपतिभिः सह ।&#x9;KK-14-02-86-010a&lt;br&gt;&#xA;ब्राह्मणानग्रतः कृत्वा कुशलान्यज्ञकर्मणि ॥&#x9;KK-14-02-86-010c&lt;br&gt;&#xA;तं ससालचयं श्रीमत्सप्रतोलीसुघट्टितम् ।&#x9;KK-14-02-86-011a&lt;br&gt;&#xA;मापयामास कौरव्यो यज्ञवाटं यथाविधि ॥&#x9;KK-14-02-86-011c&lt;br&gt;&#xA;प्रासादशतसम्बाधं मणिप्रवरकुट्टिमम् ।&#x9;KK-14-02-86-012a&lt;br&gt;&#xA;&#39;सदः स पत्नीसदनं साग्नीध्रमपि चोत्तरम् ।&#39;&#x9;KK-14-02-86-012c&lt;br&gt;&#xA;कारयामास विदिवद्धेमरत्नविभूषितम् ॥&#x9;KK-14-02-86-012e&lt;br&gt;&#xA;स्तम्भान्कनकचित्रांश्च तोरणानि बृहन्ति च ।&#x9;KK-14-02-86-013a&lt;br&gt;&#xA;यज्ञायतनदेशेषु दत्त्वा शुद्धं च काञ्चनम् ॥&#x9;KK-14-02-86-013c&lt;br&gt;&#xA;अन्तःपुराणां राज्ञां च नानादेशसमीयुषाम् ।&#x9;KK-14-02-86-014a&lt;br&gt;&#xA;कारयामास धर्मात्मा तत्रतत्र यथाविधि ॥&#x9;KK-14-02-86-014c&lt;br&gt;&#xA;ब्राह्मणानां न वेश्मानि नानादेशसमीयुषाम् ।&#x9;KK-14-02-86-015a&lt;br&gt;&#xA;कारयामास कौन्तेयो विधिवत्तान्यनेकशः ॥&#x9;KK-14-02-86-015c&lt;br&gt;&#xA;तथा सम्प्रेषयामास दूतान्नृपतिशासनात् ।&#x9;KK-14-02-86-016a&lt;br&gt;&#xA;भीमसेनो महाबाहो राज्ञामक्लिष्टकर्मणाम् ॥&#x9;KK-14-02-86-016c&lt;br&gt;&#xA;ते प्रियार्थं कुरुपतेराययुर्नृपसत्तम ।&#x9;KK-14-02-86-017a&lt;br&gt;&#xA;रत्नान्यनेकान्यादाय स्त्रियोऽश्वानायुधानि च ॥&#x9;KK-14-02-86-017c&lt;br&gt;&#xA;तेषां निर्विशतां तेषु शिबिरेषु महात्मनाम् ।&#x9;KK-14-02-86-018a&lt;br&gt;&#xA;नर्दतः सागरस्येव दिवस्पृगभवत्स्वनः ॥&#x9;KK-14-02-86-018c&lt;br&gt;&#xA;&#39;प्रत्युद्गम्य नमस्कृत्य ब्राह्मणांश्च न्यवेदयत् ॥&#39;&#x9;KK-14-02-86-019ac&lt;br&gt;&#xA;तेषामभ्यागतानां च स राजा कुरुवर्धनः ।&#x9;KK-14-02-86-020a&lt;br&gt;&#xA;व्यादिदेशान्नपानानि शय्याश्चाप्यतिमानुषाः ॥&#x9;KK-14-02-86-020c&lt;br&gt;&#xA;वाहनानां च विविधाः शालाः शालीक्षुगोरसैः ।&#x9;KK-14-02-86-021a&lt;br&gt;&#xA;उपेता भरतश्रेष्ठो व्यादिदेश स धर्मराट् ॥&#x9;KK-14-02-86-021c&lt;br&gt;&#xA;&#39;वर्णाः पृथक्सन्निविष्टा ह्युत्तरोत्तरपूजिताः ।&#39;&#x9;KK-14-02-86-022a&lt;br&gt;&#xA;तथा तस्मिन्महायज्ञे धर्मराजस्य धीमतः ।&#x9;KK-14-02-86-022c&lt;br&gt;&#xA;समाजग्मुर्मुनिगणा बहवो ब्रह्मवादिनः ॥&#x9;KK-14-02-86-022e&lt;br&gt;&#xA;ये च द्विजातिप्रवरास्तत्रासन्पृथिवीपते ।&#x9;KK-14-02-86-023a&lt;br&gt;&#xA;समाजग्मुः सशिष्यांस्तान्प्रतिजग्राह कौरवः ॥&#x9;KK-14-02-86-023c&lt;br&gt;&#xA;सर्वांश्च ताननुययौ यावदावसथान्प्रति ।&#x9;KK-14-02-86-024a&lt;br&gt;&#xA;स्वयमेव महातेजा दम्भं त्यक्त्वा युधिष्ठिरः ॥&#x9;KK-14-02-86-024c&lt;br&gt;&#xA;ततः कृत्वा स्थपतयः शिल्पिनोऽन्ये च ये तदा ।&#x9;KK-14-02-86-025a&lt;br&gt;&#xA;कृत्स्नं यज्ञविधिं राजन्धर्मराजे न्यवेदयन् ॥&#x9;KK-14-02-86-025c&lt;br&gt;&#xA;तच्छ्रुत्वा धर्मराजस्तु कृतं सर्वमतन्द्रितः ।&#x9;KK-14-02-86-026a&lt;br&gt;&#xA;हृष्टरूपोऽभवद्राजन्सह भ्रातृभिरादृतः ॥&#x9;KK-14-02-86-026c&lt;br&gt;&#xA;तस्मिन्यज्ञे प्रवृत्ते तु वाग्मिनो हेतुवादिनः ।&#x9;KK-14-02-86-027a&lt;br&gt;&#xA;हेतुवादान्बहूनाहुः परस्परजिगीषवः ॥&#x9;KK-14-02-86-027c&lt;br&gt;&#xA;ददृशुस्तं नृपतयो यज्ञस्य विधिमुत्तमम् ।&#x9;KK-14-02-86-028a&lt;br&gt;&#xA;देवेन्द्रस्येव विहितं भीमसेनेन भारत ॥&#x9;KK-14-02-86-028c&lt;br&gt;&#xA;ददृशुस्तोरणान्यत्र शातकुम्भमयानि ते ।&#x9;KK-14-02-86-029a&lt;br&gt;&#xA;शय्यासनविहारांश्च सुबहून्रत्नसञ्चयान् ॥&#x9;KK-14-02-86-029c&lt;br&gt;&#xA;घटान्पात्रीः कटाहानि कलशान्वर्धमानकान् ।&#x9;KK-14-02-86-030a&lt;br&gt;&#xA;न हि किञ्चिदसौवर्णमपश्यन्वसुधाधिपाः ॥&#x9;KK-14-02-86-030c&lt;br&gt;&#xA;यूपांश्च शास्त्रपठितान्दारवान्हेमभूषितान् ।&#x9;KK-14-02-86-031a&lt;br&gt;&#xA;उपक्लृप्तान्यथाकालं विधिवद्भूरिवर्चसः ॥&#x9;KK-14-02-86-031c&lt;br&gt;&#xA;स्थलजा जलजा ये च पशवः केचन प्रभो ।&#x9;KK-14-02-86-032a&lt;br&gt;&#xA;सर्वानेव समानीतानपश्यंस्तत्र ते नृपाः ॥&#x9;KK-14-02-86-032c&lt;br&gt;&#xA;गाश्चैव महिषीश्चैव तथा वृद्धस्त्रियोपि च ।&#x9;KK-14-02-86-033a&lt;br&gt;&#xA;औदकानि च सत्वानि श्वापदानि वयांसि च ॥&#x9;KK-14-02-86-033c&lt;br&gt;&#xA;जरायुजाण्डजातानि स्वेदजान्युद्भिदानि च ।&#x9;KK-14-02-86-034a&lt;br&gt;&#xA;पर्वतानूपजातानि भूतानि ददृशुश्च ते ॥&#x9;KK-14-02-86-034c&lt;br&gt;&#xA;एवं प्रमुदितं सर्वं पशुगोधनधान्यतः ।&#x9;KK-14-02-86-035a&lt;br&gt;&#xA;यज्ञवाटं नृपा दृष्ट्वा परं विस्मयमागताः ॥&#x9;KK-14-02-86-035c&lt;br&gt;&#xA;&#39;अनिशं दीयते च स्म तत्र भोज्यं पृथग्विधम् |&#39;&#x9;KK-14-02-86-036a&lt;br&gt;&#xA;ब्राह्मणानां विशां चैव बहुमृष्टान्नमृद्धिमत् ॥&#x9;KK-14-02-86-036c&lt;br&gt;&#xA;पूर्णे शतसहस्रे तु विप्राणां तत्र भुञ्जताम् ।&#x9;KK-14-02-86-037a&lt;br&gt;&#xA;दुन्दुभिर्मेघनिर्घोषो मुहुर्मुहुरताड्यत ।&#x9;KK-14-02-86-037c&lt;br&gt;&#xA;विननादासकृच्चापि दिवसेदिवसे गते ॥&#x9;KK-14-02-86-037e&lt;br&gt;&#xA;एवं स ववृते यज्ञो धर्मराजस्य धीमतः ।&#x9;KK-14-02-86-038a&lt;br&gt;&#xA;अन्नस्य सुबहून्राजन्नुत्सर्गान्पर्वतोपमान् ।&#x9;KK-14-02-86-038c&lt;br&gt;&#xA;दधिकुल्याश्च ददृशुः सर्पिषश्च ह्रदाञ्जनाः ॥&#x9;KK-14-02-86-038e&lt;br&gt;&#xA;जम्बूद्वीपो हि सकलो नानजनपदायुतः ।&#x9;KK-14-02-86-039a&lt;br&gt;&#xA;राजन्नदृस्यतैकस्थो राज्ञस्तस्य महामखे ॥&#x9;KK-14-02-86-039c&lt;br&gt;&#xA;तत्र जातिसहस्राणि पुरुषाणां ततस्ततः ।&#x9;KK-14-02-86-040a&lt;br&gt;&#xA;गृहीत्वा धनमाजग्मुर्बहूनि भरतर्षभ ॥&#x9;KK-14-02-86-040c&lt;br&gt;&#xA;स्रग्विणश्चापि ते सर्वे सुमृष्टमणिकुण्डलाः ।&#x9;KK-14-02-86-041a&lt;br&gt;&#xA;पर्यवेषन्द्विजातींस्ताञ्शतशोऽथ सहस्रशः ॥&#x9;KK-14-02-86-041c&lt;br&gt;&#xA;विविधान्यन्नपानानि पुरुषा येऽनुयायिनः ।&#x9;KK-14-02-86-042a&lt;br&gt;&#xA;ते वै नृपोपभोज्यानि ब्राह्मणानां ददुश्च ह ॥ &#x9;KK-14-02-86-042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/087/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/087/</guid>
      <description>&lt;p&gt;श्रीः&#xA;अध्यायः 087&lt;/p&gt;&#xA;&lt;p&gt;कृष्णेन बलरामादिभिः सह युधिष्ठिराश्वमेधाय हास्तिनपुरम्प्रत्यागमनम् ॥ 1 ॥ तथा युधिष्ठिरम् प्रति नानादेशेभ्य आगमिष्यतां राज्ञामप्रमादेन यथोचितपूजाया मणलूरादागमिष्यतो बभ्रुवाहनस्य सम्माननस्य च कर्तव्यताप्रतिपादकार्जुनसन्देशनिवेदनम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;KK-14-02-87-001&lt;br&gt;&#xA;समागतान्वेदविदो राज्ञश्च पृथिवीश्वरान् ।&#x9;KK-14-02-87-001a&lt;br&gt;&#xA;दृष्ट्वा युधिष्ठिरो राजा भीमसेनमभाषत ॥&#x9;KK-14-02-87-001c&lt;br&gt;&#xA;उपयाता नरव्याघ्रा य एते पृथिवीश्वराः ।&#x9;KK-14-02-87-002a&lt;br&gt;&#xA;एतेषां क्रियतां पूजा पूजार्हा हि नराधिपाः ॥&#x9;KK-14-02-87-002c&lt;br&gt;&#xA;इत्युक्तः स तथा चक्रे नरेन्द्रेण यशस्विना ।&#x9;KK-14-02-87-003a&lt;br&gt;&#xA;भीमसेनो महातेजा यमाभ्यां सह पाण्डवः ॥&#x9;KK-14-02-87-003c&lt;br&gt;&#xA;अथाभ्यगच्छद्गोविन्दो वृष्णिभिः सह धर्मजम् ।&#x9;KK-14-02-87-004a&lt;br&gt;&#xA;बलदेवं पुरस्कृत्य सर्वप्राणभृतां वरः ॥&#x9;KK-14-02-87-004c&lt;br&gt;&#xA;युयुधानेन सहितः प्रद्युम्नेन गदेन च ।&#x9;KK-14-02-87-005a&lt;br&gt;&#xA;निशठेनाथ साम्बेन तथैव कृतवर्मणा ॥&#x9;KK-14-02-87-005c&lt;br&gt;&#xA;तेषामपि परां पूजां चक्रे भीमो महारथः ।&#x9;KK-14-02-87-006a&lt;br&gt;&#xA;विविशुस्ते च वेश्मानि रत्नवन्ति च सर्वशः ॥&#x9;KK-14-02-87-006c&lt;br&gt;&#xA;युधिष्ठिरसमीपे तु कथान्ते मधुसूदनः ।&#x9;KK-14-02-87-007a&lt;br&gt;&#xA;अर्जुनं कथयामास बहुसङ्ग्रामकर्शितम् ॥&#x9;KK-14-02-87-007c&lt;br&gt;&#xA;स तं प्रपच्छ कौन्तेयः पुनःपुनररिन्दमम् ।&#x9;KK-14-02-87-008a&lt;br&gt;&#xA;धर्मजः शक्रजं जिष्णुं समाचष्ट जगत्पतिः ॥&#x9;KK-14-02-87-008c&lt;br&gt;&#xA;आगमद्द्वारकावासी समाप्तः पुरुषो नृप ।&#x9;KK-14-02-87-009a&lt;br&gt;&#xA;योऽद्राक्षीत्पाण्डवश्रेष्ठं बहुसङ्ग्रामकर्शितम् ॥&#x9;KK-14-02-87-009c&lt;br&gt;&#xA;समीपे च महाबाहुमाचष्ट च मम प्रभो ।&#x9;KK-14-02-87-010a&lt;br&gt;&#xA;कुरु कार्याणि कौन्तेय हयमेधार्थसिद्धये ॥&#x9;KK-14-02-87-010c&lt;br&gt;&#xA;इत्युक्तः प्रत्युवाचैनं धर्मराजो युधिष्ठिरः ।&#x9;KK-14-02-87-011a&lt;br&gt;&#xA;दिष्ट्या स कुशली जिष्णुरुपायाति च माधव ॥&#x9;KK-14-02-87-011c&lt;br&gt;&#xA;यदिदं सन्दिदेशास्मिन्पाण्डवानां बलाग्रणीः ।&#x9;KK-14-02-87-012a&lt;br&gt;&#xA;तदाख्यातमिहेच्छामि भवता यदुनन्दन ॥&#x9;KK-14-02-87-012c&lt;br&gt;&#xA;इत्युक्तो धर्मराजेन वृष्ण्यन्धकपतिस्तदा ।&#x9;KK-14-02-87-013a&lt;br&gt;&#xA;प्रोवाचेदं वचो वाग्मी धर्मात्मानं युधिष्ठिरम् ॥&#x9;KK-14-02-87-013c&lt;br&gt;&#xA;इदमाह महाराज पार्थवाक्यं नरेश्वरः ।&#x9;KK-14-02-87-014a&lt;br&gt;&#xA;वाच्यो युधिष्ठिरः कृष्ण काले वाक्यमिदं मम ॥&#x9;KK-14-02-87-014c&lt;br&gt;&#xA;आगमिष्यन्ति राजानः सर्वे वै कौरवर्षभ ।&#x9;KK-14-02-87-015a&lt;br&gt;&#xA;प्राप्तानां महतां पूजा कार्या ह्येतत्क्षमं हि नः ॥&#x9;KK-14-02-87-015c&lt;br&gt;&#xA;इत्येतद्वचनाद्राजा विज्ञाप्यो मम मानद ।&#x9;KK-14-02-87-016a&lt;br&gt;&#xA;तथा चात्ययिकं न स्याद्यदर्घाहरणेऽभवत् ॥&#x9;KK-14-02-87-016c&lt;br&gt;&#xA;कर्तुमर्हति तद्राजा भवांश्चाप्यनुमन्यताम् ।&#x9;KK-14-02-87-017a&lt;br&gt;&#xA;राजद्वेषान्न नश्येयुरिमा राजन्पुनः प्रजाः ॥&#x9;KK-14-02-87-017c&lt;br&gt;&#xA;इदमन्यच्च कौन्तेय वचः स पुरुषोऽब्रवीत् ।&#x9;KK-14-02-87-018a&lt;br&gt;&#xA;धनञ्जयस्य नृपते तन्मे निगदतः शृणु ॥&#x9;KK-14-02-87-018c&lt;br&gt;&#xA;उपयास्यति यज्ञं नो मणलूरपतिर्नृपः ।&#x9;KK-14-02-87-019a&lt;br&gt;&#xA;पुत्रो मम महातेजा दयितो बभ्रुवाहनः ॥&#x9;KK-14-02-87-019c&lt;br&gt;&#xA;तं भवान्मदपेक्षार्थं विधिवत्प्रतिपूजयेत् ।&#x9;KK-14-02-87-020a&lt;br&gt;&#xA;स तु भक्तोऽनुरक्तश्च मम नित्यमिति प्रभो ॥&#x9;KK-14-02-87-020c&lt;br&gt;&#xA;इत्येतद्वचनं श्रुत्वा धर्मराजो युधिष्ठिरः ।&#x9;KK-14-02-87-021a&lt;br&gt;&#xA;अभिनन्द्यास्य तद्वाक्यमिदं वचनमब्रवीत् ॥ &#x9;KK-14-02-87-021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/088/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/088/</guid>
      <description>&lt;p&gt;श्रीः&#xA;अध्यायः 088&lt;/p&gt;&#xA;&lt;p&gt;युधिष्ठिरेण पाण्डवेषु चतुर्भ्योऽर्जुनस्यैव विशेषतोऽध्वसञ्चारादिपरिक्लेशसूचकशारीरालक्षणप्रश्ने कृष्णेन तम् प्रति तत्कथनम् ॥ 1 ॥ मेध्याश्वस्य पृथ्वीसञ्चारणाय गतेनार्जुनेन सहाश्वेन पुनर्नगरम् प्रत्यागमनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच &#x9;KK-14-02-88-001&lt;br&gt;&#xA;श्रुतं प्रियमिदं कृष्ण यत्त्वमर्हसि भाषितुम् ।&#x9;KK-14-02-88-001a&lt;br&gt;&#xA;तन्मेऽमृतरसं पुण्यं मनो ह्लादयति प्रभो ॥&#x9;KK-14-02-88-001c&lt;br&gt;&#xA;बहूनि किल युद्धानि विजयस्य नराधिपैः ।&#x9;KK-14-02-88-002a&lt;br&gt;&#xA;पुनरासन्हृषीकेश तत्रतत्रेति न श्रुतम् ॥&#x9;KK-14-02-88-002c&lt;br&gt;&#xA;किन्निमित्तं स नित्यं हि पार्थः सुखविवर्जितः ।&#x9;KK-14-02-88-003a&lt;br&gt;&#xA;अतीव विजयो धीमानिति मे दूयते मनः ॥&#x9;KK-14-02-88-003c&lt;br&gt;&#xA;सञ्चिन्तयामि कौन्तेयं रहो जिष्णुं जनार्दन ।&#x9;KK-14-02-88-004a&lt;br&gt;&#xA;अतीव दुःखभागी स सततं पाण्डुनन्दनः ॥&#x9;KK-14-02-88-004c&lt;br&gt;&#xA;किन्नु तस्य शरीरेऽस्ति सर्वलक्षणपूजिते ।&#x9;KK-14-02-88-005a&lt;br&gt;&#xA;अनिष्टं लक्षणं कृष्ण येन दुःखान्युपाश्नुते ॥&#x9;KK-14-02-88-005c&lt;br&gt;&#xA;अतीवासुखभोगी स सततं कुन्तिनन्दनः ।&#x9;KK-14-02-88-006a&lt;br&gt;&#xA;न हि पश्यामि बीभत्सोर्निन्द्यं गात्रेषु किञ्चन ।&#x9;KK-14-02-88-006c&lt;br&gt;&#xA;श्रोतव्यं चेन्मयैतद्वै तन्मे व्याख्यातुमर्हसि ॥&#x9;KK-14-02-88-006e&lt;br&gt;&#xA;इत्युक्तः स हृषीकेशो ध्यात्वा सुमहदन्तरम् ।&#x9;KK-14-02-88-007a&lt;br&gt;&#xA;राजानं भोजराजन्यवर्धनो विष्णुरब्रवीत् ॥&#x9;KK-14-02-88-007c&lt;br&gt;&#xA;न ह्यस्य नृपते किञ्चिदनिष्टमुपलक्षये ।&#x9;KK-14-02-88-008a&lt;br&gt;&#xA;ऋते पुरुषसिंहस्य पिण्डिकेऽस्याधिके यतः ॥&#x9;KK-14-02-88-008c&lt;br&gt;&#xA;स ताभ्यां पुरुषव्याघ्रो नित्यमध्वसु वर्तते ।&#x9;KK-14-02-88-009a&lt;br&gt;&#xA;न चान्यदनुपश्यामि येनासौ दुःखभाजनम् ॥&#x9;KK-14-02-88-009c&lt;br&gt;&#xA;इत्युक्तः पुरुषश्रेष्ठस्तदा कृष्णेन धीमता ।&#x9;KK-14-02-88-010a&lt;br&gt;&#xA;प्रोवाच वृष्णिशार्दूलमेवमेतदिति प्रभो ॥&#x9;KK-14-02-88-010c&lt;br&gt;&#xA;कृष्णा तु द्रौप्दी कृष्णं तिर्यक्सासूयमैक्षत |&#x9;KK-14-02-88-011a&lt;br&gt;&#xA;प्रतिजग्राह तस्यास्तं प्रणयं चापि केशिहा ।&#x9;KK-14-02-88-011c&lt;br&gt;&#xA;प्रख्युः सखा हृषीकेशः साक्षादिव धनञ्जयः ॥&#x9;KK-14-02-88-011e&lt;br&gt;&#xA;तत्र भीमादयस्ते तु कुरवो याजकाश्च ये ।&#x9;KK-14-02-88-012a&lt;br&gt;&#xA;रेमुः श्रुत्वा विचित्रां तां धनञ्जयकथां शुभाम् ॥&#x9;KK-14-02-88-012c&lt;br&gt;&#xA;तेषां कथयतामेव पुरुषोऽर्जुनसङ्कथाः ।&#x9;KK-14-02-88-013a&lt;br&gt;&#xA;उपायाद्वचनाद्दूतो विजयस्य महात्मनः ॥&#x9;KK-14-02-88-013c&lt;br&gt;&#xA;सोभिगम्य कुरुश्रेष्ठं नमस्कृत्य च बुद्धिमान् ।&#x9;KK-14-02-88-014a&lt;br&gt;&#xA;उपायातं नरव्याघ्रं फल्गुनं प्रत्यवेदयत् ॥&#x9;KK-14-02-88-014c&lt;br&gt;&#xA;तच्छ्रुत्वा नृपतिस्तस्य हर्षबाष्पाकुलेक्षणः ।&#x9;KK-14-02-88-015a&lt;br&gt;&#xA;प्रियाख्याननिमित्तं वै ददौ बहुधनं तदा ॥&#x9;KK-14-02-88-015c&lt;br&gt;&#xA;ततो द्वितीये दिवसे महाञ्शब्दो व्यवर्धत ।&#x9;KK-14-02-88-016a&lt;br&gt;&#xA;आगच्छति नरव्याघ्रे कौरवाणां धुरन्धरे ॥&#x9;KK-14-02-88-016c&lt;br&gt;&#xA;ततो रेणुः समुद्भूतो विबभौ तस्य वाजिनः ।&#x9;KK-14-02-88-017a&lt;br&gt;&#xA;अभितो वर्तमानस्य यथोच्चैःश्रवसस्तथा ॥&#x9;KK-14-02-88-017c&lt;br&gt;&#xA;तत्र हर्षकरीर्वाचो नराणां शुश्रुवेऽर्जुनः ।&#x9;KK-14-02-88-018a&lt;br&gt;&#xA;दिष्ट्याऽसि पार्थ कुशली धन्यो राजा युधिष्ठिरः ॥&#x9;KK-14-02-88-018c&lt;br&gt;&#xA;कोन्यो हि पृथिवीं कृत्स्नां जित्वाहि युधि पार्थिवान् |&#x9;KK-14-02-88-019a&lt;br&gt;&#xA;चारयित्वा हयश्रेष्ठमुपागच्छेदृतेऽर्जुनात् ॥&#x9;KK-14-02-88-019c&lt;br&gt;&#xA;ये व्यतीता महात्मानो राजानः सगरादयः ।&#x9;KK-14-02-88-020a&lt;br&gt;&#xA;तेषामपीदृशं कर्म न कदाचन शुश्रुम ॥&#x9;KK-14-02-88-020c&lt;br&gt;&#xA;नैतदन्ये करिष्यन्ति भविष्या वसुधाधिपाः ।&#x9;KK-14-02-88-021a&lt;br&gt;&#xA;यत्त्वं कुरुकुलश्रेष्ठ दुष्करं कृतवानसि ॥&#x9;KK-14-02-88-021c&lt;br&gt;&#xA;इत्येवं वदतां तेषां पुंसां कर्णसुखा गिरः ।&#x9;KK-14-02-88-022a&lt;br&gt;&#xA;शृण्वन्विवेश धर्मात्मा फल्गुनो यज्ञसंस्तरम् ॥&#x9;KK-14-02-88-022c&lt;br&gt;&#xA;ततो राजा सहामात्यः कृष्णश्च यदुनन्दनः ।&#x9;KK-14-02-88-023a&lt;br&gt;&#xA;धृतराष्ट्रं पुरस्कृत्य तं प्रत्युद्ययतुस्तदा ॥&#x9;KK-14-02-88-023c&lt;br&gt;&#xA;सोऽभिवाद्य पितुः पादौ धर्मराजस्य धीमतः ।&#x9;KK-14-02-88-024a&lt;br&gt;&#xA;भीमादींश्चापि सम्पूज्य पर्यष्वजत केशवम् ॥&#x9;KK-14-02-88-024c&lt;br&gt;&#xA;तैः समेत्यार्चितस्तांश्च प्रत्यर्च्याथ यथाविधि ।&#x9;KK-14-02-88-025a&lt;br&gt;&#xA;विशश्राम महाबाहुस्तीरं लब्ध्वेव पारगः ॥ &#x9;KK-14-02-88-025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/089/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/089/</guid>
      <description>&lt;p&gt;श्रीः&#xA;अध्यायः 089&lt;/p&gt;&#xA;&lt;p&gt;बभ्रुवाहनेनोलूपीचित्राङ्गदाभ्यां सह यागदिदृक्ष्या हास्तिनपुरम् प्रत्यागमनम् ॥ 1 ॥ ततः स्वयं समागतव्यासाज्ञया युधिष्ठिरेण ऋत्विग्भिः सहाश्वमेधोपक्रमः ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;KK-14-02-89-001&lt;br&gt;&#xA;एतस्मिन्नेव काले तु स राजा बभ्रुवाहनः ।&#x9;KK-14-02-89-001a&lt;br&gt;&#xA;मातृभ्यां सहितो धीमान्कुरूनभ्याजगाम ह ॥&#x9;KK-14-02-89-001c&lt;br&gt;&#xA;तत्र वृद्धान्यथावत्स कुरूनन्यांश्च पार्थिवान् ।&#x9;KK-14-02-89-002a&lt;br&gt;&#xA;अभिवाद्य महाबाहुस्तैश्चापि प्रतिनन्दितः ।&#x9;KK-14-02-89-002c&lt;br&gt;&#xA;प्रविवेश पितामह्याः कुन्त्या भवनमुत्तमम् ॥&#x9;KK-14-02-89-002e&lt;br&gt;&#xA;स प्रविश्य महाबाहुः पाण्डवानां निवेशनम् ।&#x9;KK-14-02-89-003a&lt;br&gt;&#xA;पितामहीमभ्यवन्दत्साम्ना परमवल्गुना ॥&#x9;KK-14-02-89-003c&lt;br&gt;&#xA;तथा चित्राङ्गदा देवी कौरवस्यात्मजाऽपि च ।&#x9;KK-14-02-89-004a&lt;br&gt;&#xA;पृथां कृष्णां च सहिते विनयेनोपजग्मतुः ।&#x9;KK-14-02-89-004c&lt;br&gt;&#xA;सुभद्रां च यथान्यायं याश्चान्याः कुरुयोषितः ॥&#x9;KK-14-02-89-004e&lt;br&gt;&#xA;ददौ कुन्ती ततस्ताभ्यां रत्नानि विविधानि च ।&#x9;KK-14-02-89-005a&lt;br&gt;&#xA;द्रौपदी च सुभद्रा च याश्चाप्यन्या यदुस्त्रियः ॥&#x9;KK-14-02-89-005c&lt;br&gt;&#xA;ऊषतुस्तत्र ते देव्यौ महार्हशयनासने ।&#x9;KK-14-02-89-006a&lt;br&gt;&#xA;सुपूजिते स्वयं कुन्त्या पार्थस्य हितकाम्यया ॥&#x9;KK-14-02-89-006c&lt;br&gt;&#xA;स च राजा महातेजाः पूजितो बभ्रुवाहनः ।&#x9;KK-14-02-89-007a&lt;br&gt;&#xA;धूतराष्ट्रं महीपालमुपतस्थे यथाविधि ॥&#x9;KK-14-02-89-007c&lt;br&gt;&#xA;युधिष्टिरं च राजानं भीमादींश्चापि पाण्डवान् ।&#x9;KK-14-02-89-008a&lt;br&gt;&#xA;उपागम्य महातेजा विनयेनाभ्यवादयत् ॥&#x9;KK-14-02-89-008c&lt;br&gt;&#xA;स तैः प्रेम्णा परिष्वक्तः पूजितश्च यथाविधि ।&#x9;KK-14-02-89-009a&lt;br&gt;&#xA;धनं चास्मै ददुर्भूरि प्रीयमाणा महारथाः ॥&#x9;KK-14-02-89-009c&lt;br&gt;&#xA;तथैव च महीपालः कृष्णं चक्रगदाधरम् ।&#x9;KK-14-02-89-010a&lt;br&gt;&#xA;प्रद्युम्न इव गोविन्दं विनयेनोपतस्थिवान् ॥&#x9;KK-14-02-89-010c&lt;br&gt;&#xA;तस्मै कृष्णो ददौ राज्ञे महार्हमतिपूजितम् ।&#x9;KK-14-02-89-011a&lt;br&gt;&#xA;रथं हेमपरिष्कारं दिव्याश्वयुजमुत्तमम् ॥&#x9;KK-14-02-89-011c&lt;br&gt;&#xA;धर्मराजश्च भीमश्च फल्गुनश्च यमौ तथा ।&#x9;KK-14-02-89-012a&lt;br&gt;&#xA;पृथक्पृथक् च ते चैनं मानार्थाभ्यामयोजयन् ॥&#x9;KK-14-02-89-012c&lt;br&gt;&#xA;ततस्तृतीये दिवसे सत्यवत्यात्मजो मुनिः ।&#x9;KK-14-02-89-013a&lt;br&gt;&#xA;युधिष्ठिरं समभ्येत्य वाग्मी वचनमब्रवीत् ॥&#x9;KK-14-02-89-013c&lt;br&gt;&#xA;अद्यप्रभृति कौन्तेय यज्ञस्य समयो हि ते ।&#x9;KK-14-02-89-014a&lt;br&gt;&#xA;मुहूर्तो यज्ञियः प्राप्तश्चोदयन्तीह याजकाः ॥&#x9;KK-14-02-89-014c&lt;br&gt;&#xA;अहीनो नाम राजेन्द्र क्रतुस्तेऽयं विकल्पवान् ।&#x9;KK-14-02-89-015a&lt;br&gt;&#xA;बहुत्वात्काञ्चनस्यास्य ख्यातो बहुसुवर्णकः ॥&#x9;KK-14-02-89-015c&lt;br&gt;&#xA;एवमत्र महाराज दक्षिणाभिर्गुणीकुरु ।&#x9;KK-14-02-89-016a&lt;br&gt;&#xA;श्रीस्त्वां व्रजतु ते राजन्ब्राह्मणा ह्यत्र कारणम् ॥&#x9;KK-14-02-89-016c&lt;br&gt;&#xA;त्रीनश्वमेधानत्र त्वं सम्प्राप्य बहुदक्षिणान् ।&#x9;KK-14-02-89-017a&lt;br&gt;&#xA;ज्ञातिवध्याकृतं पापं प्रहास्यसि नराधिप ॥&#x9;KK-14-02-89-017c&lt;br&gt;&#xA;पवित्रं परमं चैतत्पावनानां च पावनम् ।&#x9;KK-14-02-89-018a&lt;br&gt;&#xA;यदश्वमेधावभृथं प्राप्स्यसे कुरुनन्दन ॥&#x9;KK-14-02-89-018c&lt;br&gt;&#xA;इत्युक्तः स तु तेजस्वी व्यासेनामितबुद्धिना ।&#x9;KK-14-02-89-019a&lt;br&gt;&#xA;दीक्षां विवेश धर्मात्मा वाजिमेधाप्तये ततः ॥&#x9;KK-14-02-89-019c&lt;br&gt;&#xA;ततो यज्ञं महाबाहुर्वाजिमेधं महाक्रतुम् ।&#x9;KK-14-02-89-020a&lt;br&gt;&#xA;बह्वन्नदक्षिणं राजा सर्वकामगुणान्वितम् ॥&#x9;KK-14-02-89-020c&lt;br&gt;&#xA;तत्र वेदविदो राजंश्चक्रुः कर्माणि याजकाः ।&#x9;KK-14-02-89-021a&lt;br&gt;&#xA;परिक्रामन्ति शास्त्रज्ञा यथावद्द्विजसत्तमाः ॥&#x9;KK-14-02-89-021c&lt;br&gt;&#xA;न तेषां स्खलितं किञ्चिदासीदपहुतं तथा ।&#x9;KK-14-02-89-022a&lt;br&gt;&#xA;क्रमयुक्तं च युक्तं च चक्रुस्तत्र द्विजर्षभाः ॥&#x9;KK-14-02-89-022c&lt;br&gt;&#xA;कृत्वा प्रवर्ग्यं धर्मज्ञा यथावद्द्विजसत्तमाः ।&#x9;KK-14-02-89-023a&lt;br&gt;&#xA;चक्रस्ते विधिवद्राजंस्तथैवाभिषवं द्विजाः ॥&#x9;KK-14-02-89-023c&lt;br&gt;&#xA;अभिषूय ततो राजन्सोमं सोमपसत्तमाः ।&#x9;KK-14-02-89-024a&lt;br&gt;&#xA;सवनान्यानुपूर्व्येण चक्रुः सास्त्रानुसारिणः ॥&#x9;KK-14-02-89-024c&lt;br&gt;&#xA;न तत्र कृपणः कश्चिन्न दरिद्रो बभूव ह ।&#x9;KK-14-02-89-025a&lt;br&gt;&#xA;क्षुधितो दुःखितो वाऽपि प्राकृतो वाऽपि मानवः ॥&#x9;KK-14-02-89-025c&lt;br&gt;&#xA;भोजनं भोजनार्थिभ्यो दापयामास शत्रुहा ।&#x9;KK-14-02-89-026a&lt;br&gt;&#xA;भीमसेनो महातेजाः सततं राजशासनात् ॥&#x9;KK-14-02-89-026c&lt;br&gt;&#xA;संस्तरे कुशलाश्चापि सर्वकार्याणि याजकाः ।&#x9;KK-14-02-89-027a&lt;br&gt;&#xA;दिवसेदिवसे चक्रुर्यथाशास्त्रानुदर्शनात् ॥&#x9;KK-14-02-89-027c&lt;br&gt;&#xA;नाषडङ्गविदत्रासीत्सदस्यस्तस्य धीमतः ।&#x9;KK-14-02-89-028a&lt;br&gt;&#xA;नाव्रतो नानुपाध्यायो न च वादाविचक्षणः ॥&#x9;KK-14-02-89-028c&lt;br&gt;&#xA;ततो यूपोच्छ्रये प्राप्ते षड् बैल्वान्भरतर्षभ ।&#x9;KK-14-02-89-029a&lt;br&gt;&#xA;खादिरान्बिल्वसमितांस्तावतः सर्ववर्णिनः ॥&#x9;KK-14-02-89-029c&lt;br&gt;&#xA;देवदारुमयौ द्वौ तु यूपौ कुरुपतेर्मखे ।&#x9;KK-14-02-89-030a&lt;br&gt;&#xA;श्लेष्मातकमयं चैकं याजकाः समकल्पयन् ॥&#x9;KK-14-02-89-030c&lt;br&gt;&#xA;&#39;सर्वानेतान्यथाशास्त्रं याजकाः समकारयन् ।&#39;&#x9;KK-14-02-89-031a&lt;br&gt;&#xA;शोभार्थं चापरान्यूपान्काञ्चनान्भरतर्षभ ।&#x9;KK-14-02-89-031c&lt;br&gt;&#xA;स भीमः कारयामास धर्मराजस्य शासनात् ॥&#x9;KK-14-02-89-031e&lt;br&gt;&#xA;ते व्यराजन्त राजर्षे वासोभिरुपशोभिताः ।&#x9;KK-14-02-89-032a&lt;br&gt;&#xA;महेन्द्रानुगता देवा यथा सप्तर्षिभिर्दिवि ॥&#x9;KK-14-02-89-032c&lt;br&gt;&#xA;इष्टकाः काञ्चनीश्चात्र चयनार्थं कृता विभो ।&#x9;KK-14-02-89-033a&lt;br&gt;&#xA;शुशुभे चयनं तच्च दक्षस्येव प्रजापतेः ॥&#x9;KK-14-02-89-033c&lt;br&gt;&#xA;चतुश्चित्यश्च तस्यासीदष्टादशकरात्मकः ।&#x9;KK-14-02-89-034a&lt;br&gt;&#xA;स रुक्मपक्षो निचितस्त्रिकोणो गरुडाकृतिः ॥&#x9;KK-14-02-89-034c&lt;br&gt;&#xA;ततो नियुक्ताः पशवो यथाशास्त्रं मनीषिभिः ।&#x9;KK-14-02-89-035a&lt;br&gt;&#xA;तं तं देवं समुद्दिश्य पक्षिणः पशवश्च ये ॥&#x9;KK-14-02-89-035c&lt;br&gt;&#xA;ऋषभाः शास्त्रपठितास्तथा जलचराश्च ये ।&#x9;KK-14-02-89-036a&lt;br&gt;&#xA;सर्वांस्तानभ्ययुञ्जंस्ते तत्राग्निचयकर्मणि ॥&#x9;KK-14-02-89-036c&lt;br&gt;&#xA;यूपेषु नियता चासीत्पशूनां त्रिशती तथा ।&#x9;KK-14-02-89-037a&lt;br&gt;&#xA;अश्वरत्नोत्तरा यज्ञे कौन्तेयस्य महात्मनः ॥&#x9;KK-14-02-89-037c&lt;br&gt;&#xA;स यज्ञः शुशुभे तस्य साक्षाद्देवर्षिसङ्कुलः ।&#x9;KK-14-02-89-038a&lt;br&gt;&#xA;गन्धर्वगणसङ्कीर्णः शोभितोऽप्सरसां गणैः ॥&#x9;KK-14-02-89-038c&lt;br&gt;&#xA;स किम्पुरुषसङ्कीर्णः किन्नरैश्चोपशोभितः ।&#x9;KK-14-02-89-039a&lt;br&gt;&#xA;सिद्धविप्रनिवासैश्च समन्तादभिसंवृतः ॥&#x9;KK-14-02-89-039c&lt;br&gt;&#xA;तस्मिन्सदसि नित्यास्तु व्यासशिष्या द्विजर्षभाः ।&#x9;KK-14-02-89-040a&lt;br&gt;&#xA;सर्वशास्त्रप्रणेतारः कुशला यज्ञकर्मसु ॥&#x9;KK-14-02-89-040c&lt;br&gt;&#xA;नारदश्च बभूवात्र तुम्बुरुश्च महाद्युतिः ।&#x9;KK-14-02-89-041a&lt;br&gt;&#xA;विश्वावसुश्चित्रसेनस्तथाऽन्ये गीतकोविदाः ॥&#x9;KK-14-02-89-041c&lt;br&gt;&#xA;गन्धर्वा गीतकुशला नृत्येषु च विशारदाः ।&#x9;KK-14-02-89-042a&lt;br&gt;&#xA;रमयन्ति स्म तान्विप्रान्यज्ञकर्मान्तरेषु वै ॥ &#x9;KK-14-02-89-042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/090/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/090/</guid>
      <description>&lt;p&gt;श्रीः&#xA;अध्यायः 090&lt;/p&gt;&#xA;&lt;p&gt;युधिष्ठिरेणाश्वमेधसमापनानन्तरं राज्ञां यथोचितं सम्मानपूर्वकं स्वस्वदेशान्प्रति प्रस्थापनम् ॥ 1 ॥&lt;/p&gt;&#xA;&lt;p&gt;वैशम्पायन उवाच &#x9;KK-14-02-90-001&lt;br&gt;&#xA;श्रपयित्वा पशूनन्यान्विधिवद्द्विजसत्तमाः ।&#x9;KK-14-02-90-001a&lt;br&gt;&#xA;तं तुरङ्गं यथाशास्त्रमालभन्त द्विजातयः ॥&#x9;KK-14-02-90-001c&lt;br&gt;&#xA;ततः सञ्ज्ञप्य तुरगं विधिवद्याजकर्षभाः ।&#x9;KK-14-02-90-002a&lt;br&gt;&#xA;उपसंवेशयाञ्चक्रुस्ततस्तां द्रुपदात्मजाम् ।&#x9;KK-14-02-90-002c&lt;br&gt;&#xA;कलाभिस्तिसृभी राजन्यथाविधि मनस्विनीम् ॥&#x9;KK-14-02-90-002e&lt;br&gt;&#xA;उद्धृत्य तु वपां तस्य यथाशास्त्रं द्विजातयः ।&#x9;KK-14-02-90-003a&lt;br&gt;&#xA;श्रपयामासुरव्यग्रा विधिवद्भरतर्षभ ॥&#x9;KK-14-02-90-003c&lt;br&gt;&#xA;तं वपाधूमगन्धं तु धर्मराजः सहानुजैः ।&#x9;KK-14-02-90-004a&lt;br&gt;&#xA;उपाजिघ्रद्यथाशास्त्रं सर्वपापापहं तदा ॥&#x9;KK-14-02-90-004c&lt;br&gt;&#xA;शिष्टान्यङ्गानि यान्यासंस्तस्याश्वस्य नराधिप ।&#x9;KK-14-02-90-005a&lt;br&gt;&#xA;तान्यग्रौ जुहुवुर्धीराः समस्ताः षोडशर्त्विजः ॥&#x9;KK-14-02-90-005c&lt;br&gt;&#xA;संस्थाप्यैवं तस्य राज्ञस्तं यज्ञं शक्रतेजसः ।&#x9;KK-14-02-90-006a&lt;br&gt;&#xA;व्यासः सशिष्यो भगवान्वर्धयामास तं नृपम् ॥&#x9;KK-14-02-90-006c&lt;br&gt;&#xA;ततो युधिष्ठिरः प्रादात्सदस्येभ्यो यथाविधि ।&#x9;KK-14-02-90-007a&lt;br&gt;&#xA;कोटीः सहस्रं निष्काणां व्यासाय तु वसुन्धराम् ॥&#x9;KK-14-02-90-007c&lt;br&gt;&#xA;प्रतिगृह्य धरां राजन्व्यासः सत्यवतीसुतः ।&#x9;KK-14-02-90-008a&lt;br&gt;&#xA;अब्रवीद्भरतश्रेष्ठं धर्मराजं युधिष्ठिरम् ॥&#x9;KK-14-02-90-008c&lt;br&gt;&#xA;वसुधा भवतस्त्वेषां सन्न्यस्ता राजसत्तम ।&#x9;KK-14-02-90-009a&lt;br&gt;&#xA;निष्क्रयो दीयतां मह्यं ब्राह्मणा हि धनार्थिना ॥&#x9;KK-14-02-90-009c&lt;br&gt;&#xA;युधिष्ठिरस्तु तान्विप्रान्प्रत्युवाच महामनाः ।&#x9;KK-14-02-90-010a&lt;br&gt;&#xA;भ्रातृभिः सहितो धीमान्मध्ये राज्ञां महात्मनाम् ॥&#x9;KK-14-02-90-010c&lt;br&gt;&#xA;अश्वमेधे महायज्ञे पृथिवी दक्षिणा स्मृता ।&#x9;KK-14-02-90-011a&lt;br&gt;&#xA;अर्जुनेन जिता चेयमृत्विग्भ्यः प्रापिता मया ॥&#x9;KK-14-02-90-011c&lt;br&gt;&#xA;वनं प्रवेक्ष्ये विप्राग्र्या विभजध्वं महीमिमाम् ।&#x9;KK-14-02-90-012a&lt;br&gt;&#xA;चतुर्धा पृथिवीं कृत्वा चातुर्होत्रप्रमाणतः ॥&#x9;KK-14-02-90-012c&lt;br&gt;&#xA;नाहमादातुमिच्छामि ब्रह्मस्वं द्विजसत्तमाः |&#x9;KK-14-02-90-013a&lt;br&gt;&#xA;इदं नित्यं मनो विप्रा भ्रातॄणां चैव मे सदा ॥&#x9;KK-14-02-90-013c&lt;br&gt;&#xA;इत्युक्तवति तस्मिंस्तु भ्रातरो द्रौपदी च सा ।&#x9;KK-14-02-90-014a&lt;br&gt;&#xA;एवमेतदिति प्राहुस्तदभूद्रोमहर्षणम् ॥&#x9;KK-14-02-90-014c&lt;br&gt;&#xA;ततोऽन्तरिक्षे वागासीत्साधुसाध्विति भारत ।&#x9;KK-14-02-90-015a&lt;br&gt;&#xA;तथैव द्विजसङ्घानां शंसतां विबभौ स्वनः ॥&#x9;KK-14-02-90-015c&lt;br&gt;&#xA;द्वैपायनस्तथा कृष्णः पुनरेव युधिष्ठिरम् ।&#x9;KK-14-02-90-016a&lt;br&gt;&#xA;प्रोवाच मध्ये विप्राणामिदं सम्पूजयन्मुनिः ॥&#x9;KK-14-02-90-016c&lt;br&gt;&#xA;दत्तैषा भवता मह्यं तां ते प्रतिददाम्यहम् ।&#x9;KK-14-02-90-017a&lt;br&gt;&#xA;हिरण्यं दीयतामेभ्यो ब्राह्मणेभ्यो धराऽस्तु ते ॥&#x9;KK-14-02-90-017c&lt;br&gt;&#xA;ततोऽब्रवीद्वासुदेवो धर्मराजं युधिष्ठिरम् ।&#x9;KK-14-02-90-018a&lt;br&gt;&#xA;यथाऽऽह भगवान्व्यासस्तथा त्वं कर्तुमर्हसि ॥&#x9;KK-14-02-90-018c&lt;br&gt;&#xA;इत्युक्तः स कुरुश्रेष्ठः प्रीतात्मा भ्रातृभिः सह ।&#x9;KK-14-02-90-019a&lt;br&gt;&#xA;कोटिं कोटिं गवां प्रादाद्दक्षिणां त्रिगुणीकृताम् ॥&#x9;KK-14-02-90-019c&lt;br&gt;&#xA;न करिष्यति तल्लोके कश्चिदन्यो नराधिपः ।&#x9;KK-14-02-90-020a&lt;br&gt;&#xA;यत्कृतं कुरुराजेन मरुत्तस्यानुकुर्वता ॥&#x9;KK-14-02-90-020c&lt;br&gt;&#xA;प्रतिगृह्य तु तद्द्रव्यं कृष्णद्वैपायनो मुनिः ।&#x9;KK-14-02-90-021a&lt;br&gt;&#xA;ऋत्विग्भ्यः प्रददौ विद्वांश्चतुर्धा व्यभजंश्च ते ॥&#x9;KK-14-02-90-021c&lt;br&gt;&#xA;धरण्या निष्क्रयं दत्त्वा तद्धिरण्यं युधिष्ठिरः ।&#x9;KK-14-02-90-022a&lt;br&gt;&#xA;धूतपापो जितस्वर्गो मुमुदे भ्रातृभिः सह ॥&#x9;KK-14-02-90-022c&lt;br&gt;&#xA;ऋत्विजस्तमपर्यन्तं सुवर्णनिचयं तथा ।&#x9;KK-14-02-90-023a&lt;br&gt;&#xA;व्यभजन्त द्विजातिभ्यो यथोत्साहं यथासुखम् ॥&#x9;KK-14-02-90-023c&lt;br&gt;&#xA;यज्ञवाटे च यत्किञ्चिद्धिरण्यं सविभूषणम् ।&#x9;KK-14-02-90-024a&lt;br&gt;&#xA;तोरणानि च यूपांश्च घटान्पात्रीस्तथेष्टकाः ।&#x9;KK-14-02-90-024c&lt;br&gt;&#xA;युधिष्ठिराभ्यनुज्ञाताः सर्वं तद्व्यभजन्द्विजाः ॥&#x9;KK-14-02-90-024e&lt;br&gt;&#xA;अनन्तरं द्विजातिभ्यः क्षत्रिया जह्रिरे वसु ।&#x9;KK-14-02-90-025a&lt;br&gt;&#xA;तथा विट्शूद्रसङ्घाश्च तथाऽन्ये म्लेच्छजातयः ।&#x9;KK-14-02-90-025c&lt;br&gt;&#xA;&#39;कालेन महता जह्रुस्तत्सुवर्णं ततस्ततः ॥&#39;&#x9;KK-14-02-90-025e&lt;br&gt;&#xA;ततस्ते ब्राह्मणाः सर्वे मुदिता जग्मुरालयान् ।&#x9;KK-14-02-90-026a&lt;br&gt;&#xA;तर्पिता वसुना तेन धर्मराजेन धीमता ॥&#x9;KK-14-02-90-026c&lt;br&gt;&#xA;स्वमंशं भगवान्व्यासः कुन्त्यै पादाभिवादितः ।&#x9;KK-14-02-90-027a&lt;br&gt;&#xA;प्रददौ तस्य महतो हिरण्यस्य महाद्युतिः ॥&#x9;KK-14-02-90-027c&lt;br&gt;&#xA;श्वशुरात्प्रीतिदायं तं प्राप्य सा प्रीतमानसा ।&#x9;KK-14-02-90-028a&lt;br&gt;&#xA;चकार पुण्यकं तेन सुमहत्सङ्घशः पृथा ॥&#x9;KK-14-02-90-028c&lt;br&gt;&#xA;गत्वा त्ववभृथं राजा विपाप्मा भ्रातृभिः सह ।&#x9;KK-14-02-90-029a&lt;br&gt;&#xA;सभाज्यमानः शुशुभे महेन्द्रस्त्रिदशैरिव ॥&#x9;KK-14-02-90-029c&lt;br&gt;&#xA;पाण्डवाश्च महीपालैः समेतैरभिसंवृताः ।&#x9;KK-14-02-90-030a&lt;br&gt;&#xA;अशोभन्त महाराज ग्रहस्तारागणैरिव ॥&#x9;KK-14-02-90-030c&lt;br&gt;&#xA;राजभ्योपि ततः प्रादाद्रत्नानि विविधानि च ।&#x9;KK-14-02-90-031a&lt;br&gt;&#xA;गजानश्वानलङ्कारान्स्त्रियो वासांसि काञ्चनम् ॥&#x9;KK-14-02-90-031c&lt;br&gt;&#xA;तद्धनौघमपर्यन्तं पार्थः पार्थिवमण्डले ।&#x9;KK-14-02-90-032a&lt;br&gt;&#xA;विसृजञ्शुशुभे राजन्यथा वैश्रवणस्तथा ॥&#x9;KK-14-02-90-032c&lt;br&gt;&#xA;आनीय च तथा वीरं राजानं बभ्रुवाहनम् ।&#x9;KK-14-02-90-033a&lt;br&gt;&#xA;प्रदाय विपुलं वित्तं गृहात्प्रास्थापयत्तदा ॥&#x9;KK-14-02-90-033c&lt;br&gt;&#xA;दुःशलायाश्च तं पौत्रं बालकं भरतर्षभ ।&#x9;KK-14-02-90-034a&lt;br&gt;&#xA;स्वराज्येऽथ पितुर्धामान्स्वसुः प्रीत्या न्यवेशयत् ॥&#x9;KK-14-02-90-034c&lt;br&gt;&#xA;नृपतींश्चैव तान्सर्वान्सुविभक्तान्सुपूजितान् ।&#x9;KK-14-02-90-035a&lt;br&gt;&#xA;प्रस्थापयामास वशी कुरुराजो युधिष्ठिरः ॥&#x9;KK-14-02-90-035c&lt;br&gt;&#xA;गोविन्दं च महात्मानं बलदेवं महाबलम् ।&#x9;KK-14-02-90-036a&lt;br&gt;&#xA;तथाऽन्यान्वृष्णिवीरांश्च प्रद्युम्नाद्यान्सहस्रशः ॥&#x9;KK-14-02-90-036c&lt;br&gt;&#xA;पूजयित्वा महाराज यथाविधि महाद्युतिः ।&#x9;KK-14-02-90-037a&lt;br&gt;&#xA;भ्रातृभिः सहितो राजा प्रास्थापयदरिन्दमः ॥&#x9;KK-14-02-90-037c&lt;br&gt;&#xA;एवं बभूव यज्ञः स धर्मराजस्य धीमतः ।&#x9;KK-14-02-90-038a&lt;br&gt;&#xA;बह्वन्नधनरत्नौघः सुरामैरेयसागरः ॥&#x9;KK-14-02-90-038c&lt;br&gt;&#xA;सर्पिःपङ्का ह्रदा यत्र बभूवुश्चान्नपर्वताः ।&#x9;KK-14-02-90-039a&lt;br&gt;&#xA;रसालकर्दमा नद्यो बभूवुर्भरतर्षभ ॥&#x9;KK-14-02-90-039c&lt;br&gt;&#xA;भक्ष्यखाण्डवरागाणां क्रियतां भुज्यतां तथा ।&#x9;KK-14-02-90-040a&lt;br&gt;&#xA;पशूनां वध्यतां चैव नान्तं ददृशिरे जनाः ॥&#x9;KK-14-02-90-040c&lt;br&gt;&#xA;मत्तप्रमत्तमुदितं सुप्रीतयुवतीजनम् ।&#x9;KK-14-02-90-041a&lt;br&gt;&#xA;मृदङ्गशङ्खनादैश्च मनोरममभूत्तदा ||&#x9;KK-14-02-90-041c&lt;br&gt;&#xA;दीयतां भुज्यतां चापि तत्र शब्दो महानभूत् ।&#x9;KK-14-02-90-042a&lt;br&gt;&#xA;दीयतां दीयतां चेति दिवारात्रमवारितम् ॥&#x9;KK-14-02-90-042c&lt;br&gt;&#xA;तं महोत्सवसङ्काशं हृष्टपुष्टजनाकुलम् ।&#x9;KK-14-02-90-043a&lt;br&gt;&#xA;कथयन्ति स्म पुरुषा नानादेशनिवासिनः ॥&#x9;KK-14-02-90-043c&lt;br&gt;&#xA;वर्षित्वा धनधाराभिः कामै रत्नै रसैस्तथा ।&#x9;KK-14-02-90-044a&lt;br&gt;&#xA;विपाप्मा भरतश्रेष्ठः कृतार्थः प्राविशत्पुरम् ॥ &#x9;KK-14-02-90-044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/091/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/091/</guid>
      <description>&lt;p&gt;श्रीः&#xA;अध्यायः 091&lt;/p&gt;&#xA;&lt;p&gt;वैशम्पायनेन जनमेजयम् प्रति नकुलाख्यानकथनारम्भः ॥ 1 ॥ अश्वमेधावसाने बिलान्निस्सृतेन कनकपार्श्वेन केनचिन्नकुलेन सदस्यान्प्रति उञ्छवृत्तिब्राह्मणस्य सक्तुप्रस्थदानप्रशंसनपूर्वकं युधिष्ठिराश्वमेधगर्हणम् ॥ 2 ॥ । तथा सदस्यचोदनया तत्कथनोपक्रमः ॥ 3 ॥&lt;/p&gt;&#xA;&lt;p&gt;जनमेजय उवाच &#x9;KK-14-02-91-001&lt;br&gt;&#xA;पितामहस्य मे यज्ञे धर्मराजस्य धीमतः ।&#x9;KK-14-02-91-001a&lt;br&gt;&#xA;यदाश्चर्यमभूत्किञ्चित्तद्भवान्वक्तुमर्हति ॥&#x9;KK-14-02-91-001c&lt;br&gt;&#xA;वैशम्पायन उवाच &#x9;KK-14-02-91-002&lt;br&gt;&#xA;श्रूयतां राजशार्दूल महदाश्चर्यमुत्तमम् ।&#x9;KK-14-02-91-002a&lt;br&gt;&#xA;अश्वमेधे महायज्ञे निवृत्ते यदभूत्प्रभो ॥&#x9;KK-14-02-91-002c&lt;br&gt;&#xA;तर्पितेषु द्विजाग्र्येषु ज्ञातिसम्बन्धिबन्धुषु ।&#x9;KK-14-02-91-003a&lt;br&gt;&#xA;दीनान्धकृपणे वाऽपि तदा भरतसत्तम ॥&#x9;KK-14-02-91-003c&lt;br&gt;&#xA;घुष्यमाणे महादाने दिक्षु सर्वासु भारत ।&#x9;KK-14-02-91-004a&lt;br&gt;&#xA;पतत्सु पुष्पवर्षेषु धर्मराजस्य मूर्धनि ॥&#x9;KK-14-02-91-004c&lt;br&gt;&#xA;बिलान्निस्सृत्य नकुलो रुक्मपार्श्वस्तदाऽनघ ।&#x9;KK-14-02-91-005a&lt;br&gt;&#xA;वज्राशनिसमं नादममुञ्चद्वसुधाधिप ॥&#x9;KK-14-02-91-005c&lt;br&gt;&#xA;सकृदुत्सृज्य तन्नादं त्रासयानो मृगद्विजान् ।&#x9;KK-14-02-91-006a&lt;br&gt;&#xA;मानुषं वचनं प्राह पुष्पोपरिशयो महान् ॥&#x9;KK-14-02-91-006c&lt;br&gt;&#xA;सक्तुप्रस्थेन वो नायं यज्ञस्तुल्यो नराधिपाः ।&#x9;KK-14-02-91-007a&lt;br&gt;&#xA;उञ्छवृत्तेर्वदान्यस्य कुरुक्षेत्रनिवासिनः ॥&#x9;KK-14-02-91-007c&lt;br&gt;&#xA;तस्य तद्वचनं श्रुत्वा नकुलस्य विशाम्पते ।&#x9;KK-14-02-91-008a&lt;br&gt;&#xA;विस्मयं परमं जग्मुः सर्वे ते ब्राह्मणर्षभाः ॥&#x9;KK-14-02-91-008c&lt;br&gt;&#xA;ततः समेत्य नकुलं पर्यपृच्छन्त ते द्विजाः ॥&#x9;KK-14-02-91-009a&lt;br&gt;&#xA;कुतस्त्वं समनुप्राप्तो यज्ञं साधुसमागमम् ॥&#x9;KK-14-02-91-009c&lt;br&gt;&#xA;किं बलं परमं तुभ्यं श्रुतं किं परायणम् ।&#x9;KK-14-02-91-010a&lt;br&gt;&#xA;कथं भवन्तं विद्याम यो नो यज्ञं विगर्हसे ॥&#x9;KK-14-02-91-010c&lt;br&gt;&#xA;अविलुप्यागमं कृत्स्नं विविधैर्यज्ञियैः कृतम् ।&#x9;KK-14-02-91-011a&lt;br&gt;&#xA;यथागमं यथान्यायं कर्तव्यं च तथा कृतम् ॥&#x9;KK-14-02-91-011c&lt;br&gt;&#xA;पूजार्हाः पूजिताश्चात्र विधिवच्छास्त्रदर्शनात् ।&#x9;KK-14-02-91-012a&lt;br&gt;&#xA;मन्त्राहुतिहुतश्चाग्निर्दत्तं देयममत्सरम् ॥&#x9;KK-14-02-91-012c&lt;br&gt;&#xA;तुष्टा द्विजातयश्चात्र दानैर्बहुविधैरपि ।&#x9;KK-14-02-91-013a&lt;br&gt;&#xA;क्षत्रियाश्च सुयुद्धेन श्राद्धैश्चापि पितामहाः ॥&#x9;KK-14-02-91-013c&lt;br&gt;&#xA;पालनेन विशस्तुष्टाः कामैस्तुष्टा वरस्त्रियः ।&#x9;KK-14-02-91-014a&lt;br&gt;&#xA;अनुक्रोशैस्तथा शूद्रा दानशेषैः पृथग्जनाः ॥&#x9;KK-14-02-91-014c&lt;br&gt;&#xA;ज्ञातिसम्बन्धिनस्तुष्टाः शौचेन च नृपस्य नः ।&#x9;KK-14-02-91-015a&lt;br&gt;&#xA;देवा हविर्भिः पुण्यैश्च रक्षणैः शरणागताः ॥&#x9;KK-14-02-91-015c&lt;br&gt;&#xA;यदत्र तथ्यं तद्ब्रूहि सत्यंसत्यं द्विजातिषु ।&#x9;KK-14-02-91-016a&lt;br&gt;&#xA;यथाश्रुतं यथादृष्टं पृष्टो ब्राह्मणकाम्यया ॥&#x9;KK-14-02-91-016c&lt;br&gt;&#xA;श्रद्धेयवाक्यः प्राज्ञस्त्वं दिव्यं रूपं बिभर्षि च ।&#x9;KK-14-02-91-017a&lt;br&gt;&#xA;समागतश्च विप्रैस्त्वं तद्भवान्वक्तुमर्हति ॥&#x9;KK-14-02-91-017c&lt;br&gt;&#xA;इति पृष्टो द्विजैस्तैः स प्रहसन्नकुलोऽब्रवीत् ।&#x9;KK-14-02-91-018a&lt;br&gt;&#xA;नैषा मृषामया वाणी प्रोक्ता दर्पेण वा द्विजाः ॥&#x9;KK-14-02-91-018c&lt;br&gt;&#xA;यन्मयोक्तमिदं वाक्यं युष्माभिश्चाप्युपश्रुतम् ।&#x9;KK-14-02-91-019a&lt;br&gt;&#xA;सक्तुप्रस्थेन वो नायं यज्ञस्तुल्यो द्विजर्षभाः ॥&#x9;KK-14-02-91-019c&lt;br&gt;&#xA;इत्यवश्यं मयैतद्वो वक्तव्यं द्विजसत्तमाः ।&#x9;KK-14-02-91-020a&lt;br&gt;&#xA;शृणुताव्यग्रमनसः शंसतो मे यथातथम् ॥&#x9;KK-14-02-91-020c&lt;br&gt;&#xA;अनुभूतं च दृष्टं च यन्मयाऽद्भुतमुत्तमम् ।&#x9;KK-14-02-91-021a&lt;br&gt;&#xA;उञ्छवृत्तेर्वदान्यस्य कुरुक्षेत्रनिवासिनः ॥&#x9;KK-14-02-91-021c&lt;br&gt;&#xA;स्वर्गं येन द्विजाः प्राप्तः सभार्यः ससुतस्नुषः ।&#x9;KK-14-02-91-022a&lt;br&gt;&#xA;यथा चार्धं शरीरस्य ममेदं काञ्चनीकृतम् ॥ &#x9;KK-14-02-91-022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/092/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/092/</guid>
      <description>&lt;p&gt;श्रीः&#xA;अध्यायः 092&lt;/p&gt;&#xA;&lt;p&gt;नकुलेन युधिष्ठिरादीन्प्रति सकुटुम्बस्योञ्छवृत्तेर्ब्राह्मणस्य धर्मपुरुषाय सक्तुप्रस्थदानमहिमवर्णनपूर्वकम् पुनस्तत्रैवान्तर्धानम् ॥ 1 ॥&lt;/p&gt;&#xA;&lt;p&gt;नकुल उवाच &#x9;KK-14-02-92-001&lt;br&gt;&#xA;हन्त वः कथयिष्यामि दानस्य फलमुत्तमम् ।&#x9;KK-14-02-92-001a&lt;br&gt;&#xA;न्यायलब्धस्य सूक्ष्मस्य विप्रदत्तस्य यद्द्विजाः ॥&#x9;KK-14-02-92-001c&lt;br&gt;&#xA;धर्मक्षेत्रे कुरुक्षेत्रे धर्मज्ञैर्बहुभिर्वृते ।&#x9;KK-14-02-92-002a&lt;br&gt;&#xA;उञ्छवृत्तिर्द्विजः कश्चित्कापोतिरभवत्पुरा ॥&#x9;KK-14-02-92-002c&lt;br&gt;&#xA;सभार्यः सहपुत्रेण सस्नुषस्तपसि स्थितः ।&#x9;KK-14-02-92-003a&lt;br&gt;&#xA;बभूव शुक्लवृत्तः स धर्मात्मा नियतेन्द्रियः ॥&#x9;KK-14-02-92-003c&lt;br&gt;&#xA;षष्ठे काले सदा विप्रो भुङ्क्ते तैः सह संवृतः ॥&#x9;KK-14-02-92-004ac&lt;br&gt;&#xA;षष्ठे काले कदाचित्तु तस्याहारो न विद्यते ।&#x9;KK-14-02-92-005a&lt;br&gt;&#xA;भुङ्क्तेऽन्यस्मिन्कदाचित्स षष्ठे काले द्विजोत्तमः ॥&#x9;KK-14-02-92-005c&lt;br&gt;&#xA;कपोतधर्मिणस्तस्य दुर्भिक्षे सति दारुणे ।&#x9;KK-14-02-92-006a&lt;br&gt;&#xA;नाविद्यत तदा विप्राः सञ्चयस्तन्निबोधत ॥&#x9;KK-14-02-92-006c&lt;br&gt;&#xA;क्षीणौषधिसमावापो द्रव्यहीनोऽभवत्तदा ।&#x9;KK-14-02-92-007a&lt;br&gt;&#xA;कालेकालेऽस्य सम्प्राप्ते नैव विद्येत भोजनम् ॥&#x9;KK-14-02-92-007c&lt;br&gt;&#xA;क्षुधापरिगताः सर्वे प्रातिष्ठन्त तदा तु ते ।&#x9;KK-14-02-92-008a&lt;br&gt;&#xA;उञ्छं तदा शुक्लपक्षे मध्यं तपति भास्करे ॥&#x9;KK-14-02-92-008c&lt;br&gt;&#xA;उष्णार्तश्च क्षुधार्तश्च विप्रस्तपसि संस्थितः ।&#x9;KK-14-02-92-009a&lt;br&gt;&#xA;उञ्छमप्राप्तवानेव ब्राह्मणः क्षुच्छ्रमान्वितः ॥&#x9;KK-14-02-92-009c&lt;br&gt;&#xA;स तथैव क्षुधाविष्टः सार्धं परिजनेन ह ।&#x9;KK-14-02-92-010a&lt;br&gt;&#xA;क्षपयामास तं कालं कृच्छ्रप्राणो द्विजोत्तमः ॥&#x9;KK-14-02-92-010c&lt;br&gt;&#xA;अथ षष्ठे गते काले यवप्रस्थमुपार्जयन् ।&#x9;KK-14-02-92-011a&lt;br&gt;&#xA;यवप्रस्थं तु तं सक्तूनकुर्वन्त तपस्विनः ॥&#x9;KK-14-02-92-011c&lt;br&gt;&#xA;कृतजप्याह्निकास्ते तु हुत्वा चाग्निं यथाविधि ।&#x9;KK-14-02-92-012a&lt;br&gt;&#xA;कुडवङ्कुडवं सर्वे व्यभजन्त तपस्विनः ॥&#x9;KK-14-02-92-012c&lt;br&gt;&#xA;अथागच्छद्द्विजः कश्चिदतिथिर्भुञ्जतां तदा ।&#x9;KK-14-02-92-013a&lt;br&gt;&#xA;ते तं दृष्ट्वाऽतिथिं प्राप्तं प्रहृष्टमनसोऽभवन् ॥&#x9;KK-14-02-92-013c&lt;br&gt;&#xA;तेऽभिवाद्य सुखप्रश्नं पृष्ट्वा तमतिथिं तदा ।&#x9;KK-14-02-92-014a&lt;br&gt;&#xA;विशुद्धमनसो दान्ताः श्रद्धादमसमन्विताः ॥&#x9;KK-14-02-92-014c&lt;br&gt;&#xA;अनसूया गतक्रोधाः साधवो वीतमत्सराः ।&#x9;KK-14-02-92-015a&lt;br&gt;&#xA;त्यक्तमानमदक्रोधा धर्मज्ञा द्विजसत्तमाः ॥&#x9;KK-14-02-92-015c&lt;br&gt;&#xA;सब्रह्यचर्यं गोत्रं ते तस्य ख्यात्वा परस्परम् ।&#x9;KK-14-02-92-016a&lt;br&gt;&#xA;कुटीं प्रवेशयामासुः क्षुधार्तमतिथिं तदा ॥&#x9;KK-14-02-92-016c&lt;br&gt;&#xA;इदमर्घ्यं च पाद्यं च बृसी चेयं तवानघ ।&#x9;KK-14-02-92-017a&lt;br&gt;&#xA;शुचयः सक्तवश्चेमे नियमोपार्जिताः प्रभो ।&#x9;KK-14-02-92-017c&lt;br&gt;&#xA;प्रतिगृह्णीष्व भद्रं ते मया दत्ता द्विजर्षभ ॥&#x9;KK-14-02-92-017e&lt;br&gt;&#xA;इत्युक्तः प्रतिगृह्याथ सक्तूनां कुडवं द्विजः ।&#x9;KK-14-02-92-018a&lt;br&gt;&#xA;भक्षयामास राजेन्द्र न च तुष्टिं जगाम सः ॥&#x9;KK-14-02-92-018c&lt;br&gt;&#xA;स उञ्छवृत्तिस्तं प्रेक्ष्य क्षुधापरिगतं द्विजम् ।&#x9;KK-14-02-92-019a&lt;br&gt;&#xA;आहारं चिन्तयामास कथं तुष्टो भवेदिति ॥&#x9;KK-14-02-92-019c&lt;br&gt;&#xA;तस्य भार्याऽब्रवीद्वाक्यं मद्भागो दीयतामिति ।&#x9;KK-14-02-92-020a&lt;br&gt;&#xA;गच्छत्वेष यथाकामं परितुष्टो द्विजोत्तमः ॥&#x9;KK-14-02-92-020c&lt;br&gt;&#xA;इति ब्रुवन्तीं तां साध्वीं भार्यां स द्विजसत्तमः ।&#x9;KK-14-02-92-021a&lt;br&gt;&#xA;क्षुधापरिगतां ज्ञात्वा तान्सक्तून्नाभ्यनन्दत ॥&#x9;KK-14-02-92-021c&lt;br&gt;&#xA;आत्मानुमानतो विद्वान्स तु विप्रर्षभस्तदा ।&#x9;KK-14-02-92-022a&lt;br&gt;&#xA;जानन्वृद्धां क्षुधार्तां च श्रान्तां ग्लानां तपस्विनीम् ।&#x9;KK-14-02-92-022c&lt;br&gt;&#xA;त्वगस्थिभूतां वेपन्तीं ततो भार्यामुवाच ह ॥&#x9;KK-14-02-92-022e&lt;br&gt;&#xA;अपि कीटपतङ्गानां मृगाणां चैव शोभने ।&#x9;KK-14-02-92-023a&lt;br&gt;&#xA;स्त्रियो रक्ष्याश्च पोष्याश्च न त्वेवं वक्तुमर्हसि ॥&#x9;KK-14-02-92-023c&lt;br&gt;&#xA;अनुकम्प्यो नरः पत्न्या पुष्टो रक्षित एव च ।&#x9;KK-14-02-92-024a&lt;br&gt;&#xA;प्रपतेद्यशसो दीप्तात्स च लोकान्न चाप्नुयात् ॥&#x9;KK-14-02-92-024c&lt;br&gt;&#xA;धर्मकामार्थकार्याणि शुश्रूषाकुलसन्ततिः ।&#x9;KK-14-02-92-025a&lt;br&gt;&#xA;दारेष्वधीनो धर्मश्च पितॄणामात्मनस्तथा ॥&#x9;KK-14-02-92-025c&lt;br&gt;&#xA;न वेत्ति कर्मतो भार्यारक्षणे योऽक्षमः पुमान् ।&#x9;KK-14-02-92-026a&lt;br&gt;&#xA;अयशो महदाप्नोति नारकांश्चैव गच्छति ॥&#x9;KK-14-02-92-026c&lt;br&gt;&#xA;इत्युक्ता सा ततः प्राह धर्मार्थौ नौ समौ द्विज ।&#x9;KK-14-02-92-027a&lt;br&gt;&#xA;सक्तुप्रस्थचतुर्भागं गृहाणेमं प्रसीद मे ॥&#x9;KK-14-02-92-027c&lt;br&gt;&#xA;सत्यं रतिश्च धर्मश्च स्वर्गश्च गुणनिर्जितः ।&#x9;KK-14-02-92-028a&lt;br&gt;&#xA;स्त्रीणां पतिसमाधीनं काङ्क्षितं च द्विजर्षभ ॥&#x9;KK-14-02-92-028c&lt;br&gt;&#xA;ऋतुर्मातुः पितुर्बीजं दैवतं परमं पतिः ।&#x9;KK-14-02-92-029a&lt;br&gt;&#xA;भर्तुः प्रसादान्नारीणां रतिपुत्रफलं तथा ॥&#x9;KK-14-02-92-029c&lt;br&gt;&#xA;पालनाद्धि पतिस्त्वं मे भर्ताऽसि भरणाच्च मे ।&#x9;KK-14-02-92-030a&lt;br&gt;&#xA;पुत्रप्रदानाद्वरदस्तस्मात्सक्तून्प्रयच्छ मे ॥&#x9;KK-14-02-92-030c&lt;br&gt;&#xA;जरापरिगतो वृद्धः क्षुधार्तो दुर्बलो भृशम् ।&#x9;KK-14-02-92-031a&lt;br&gt;&#xA;उपवासपरिश्रान्तो यदा त्वमपि कर्शितः ॥&#x9;KK-14-02-92-031c&lt;br&gt;&#xA;इत्युक्तः स तया सक्तून्प्रगृह्येदं वचोऽब्रवीत् ।&#x9;KK-14-02-92-032a&lt;br&gt;&#xA;द्विज सक्तूनिमान्भूयः प्रतिगृह्णीष्व सत्तम ॥&#x9;KK-14-02-92-032c&lt;br&gt;&#xA;स तान्प्रगृह्य भुक्त्वा च न तुष्टिमगमद्द्विजः ।&#x9;KK-14-02-92-033a&lt;br&gt;&#xA;तमुञ्छवृत्तिरालक्ष्य ततश्चिन्तापरोऽभवत् ॥&#x9;KK-14-02-92-033c&lt;br&gt;&#xA;पुत्र उवाच &#x9;KK-14-02-92-034&lt;br&gt;&#xA;सक्तूनिमान्प्रगृह्य त्वं देहि विप्राय सत्तम ।&#x9;KK-14-02-92-034a&lt;br&gt;&#xA;इत्येव सुकृतं मन्ये तस्मादेतत्करोम्यहम् ॥&#x9;KK-14-02-92-034c&lt;br&gt;&#xA;भवान्हि परिपाल्यो मे सर्वदैव प्रयत्नतः ।&#x9;KK-14-02-92-035a&lt;br&gt;&#xA;साधूनां काङ्क्षितं यस्मात्पितुर्वृद्धस्य पालनम् ॥&#x9;KK-14-02-92-035c&lt;br&gt;&#xA;पुत्रार्थो विहितो ह्येष वार्धके परिपालनम् |&#x9;KK-14-02-92-036a&lt;br&gt;&#xA;श्रुतिरेषा हि विप्रर्षे त्रिषु लोकेषु शाश्वती ॥&#x9;KK-14-02-92-036c&lt;br&gt;&#xA;प्राणधारणमात्रेण शक्यं कर्तुं तपस्त्वया ।&#x9;KK-14-02-92-037a&lt;br&gt;&#xA;प्राणो हि परमो धर्मः स्थितो देहेषु देहिनाम् ॥&#x9;KK-14-02-92-037c&lt;br&gt;&#xA;पितोवाच &#x9;KK-14-02-92-038&lt;br&gt;&#xA;अपि वर्षसहस्री त्वं बाल एव मतो मम ।&#x9;KK-14-02-92-038a&lt;br&gt;&#xA;उत्पाद्य पुत्रं हि पिता कृतकृत्यो भवेत्सुतात् ॥&#x9;KK-14-02-92-038c&lt;br&gt;&#xA;बालानां क्षुद्बलवती जानाम्येतदहं प्रभो ।&#x9;KK-14-02-92-039a&lt;br&gt;&#xA;वृद्धोऽहं धारयिष्यामि त्वं बली भव पुत्रक ॥&#x9;KK-14-02-92-039c&lt;br&gt;&#xA;जीर्णेन वयसा पुत्र न मां क्षुद्बाधतेऽपि च ।&#x9;KK-14-02-92-040a&lt;br&gt;&#xA;दीर्घकालं तपस्तप्तं न मे मरणतो भयम् ॥&#x9;KK-14-02-92-040c&lt;br&gt;&#xA;पुत्र उवाच &#x9;KK-14-02-92-041&lt;br&gt;&#xA;अपत्यमस्मि ते पुंसस्त्राणात्पुत्र इति स्मृतः ।&#x9;KK-14-02-92-041a&lt;br&gt;&#xA;आत्मा पुत्रः स्मृतस्तस्मात्त्राह्यात्मानमिहात्मना ॥&#x9;KK-14-02-92-041c&lt;br&gt;&#xA;पितोवाच &#x9;KK-14-02-92-042&lt;br&gt;&#xA;रूपेण सदृशस्त्वं मे शीलेन च दमेन च ।&#x9;KK-14-02-92-042a&lt;br&gt;&#xA;परीक्षितश्च बहुधा सक्तूनादद्मि ते सुत ॥&#x9;KK-14-02-92-042c&lt;br&gt;&#xA;इत्युक्त्वाऽऽदाय तान्सक्तून्प्रीतात्मा द्विजसत्तमः ।&#x9;KK-14-02-92-043a&lt;br&gt;&#xA;प्रहसन्निव विप्राय स तस्मै प्रददौ तदा ॥&#x9;KK-14-02-92-043c&lt;br&gt;&#xA;भुक्त्वा तानपि सक्तून्स नैव तुष्टो बभूव ह ।&#x9;KK-14-02-92-044a&lt;br&gt;&#xA;उञ्छवृत्तिस्तु धर्मात्मा व्रीडामनुजगाम ह ॥&#x9;KK-14-02-92-044c&lt;br&gt;&#xA;तं वै वधूः स्थिता साध्वी ब्राह्मणप्रियकाम्यया ।&#x9;KK-14-02-92-045a&lt;br&gt;&#xA;सक्तूनादाय संहृष्टा श्वशुरं वाक्यमब्रवीत् ॥&#x9;KK-14-02-92-045c&lt;br&gt;&#xA;सन्तानात्तव सन्तानं मम विप्र भविष्यति ।&#x9;KK-14-02-92-046a&lt;br&gt;&#xA;सक्तूनिमानतिथये गृहीत्वा सम्प्रयच्छ मे ॥&#x9;KK-14-02-92-046c&lt;br&gt;&#xA;तव प्रसादान्निर्वृत्ता मम लोकाः किलाक्षयाः ।&#x9;KK-14-02-92-047a&lt;br&gt;&#xA;पुत्रेण तानवाप्नोति यत्र गत्वा न शोचति ॥&#x9;KK-14-02-92-047c&lt;br&gt;&#xA;धर्माद्या हि यथा त्रेता वह्नित्रेता तथैव च ।&#x9;KK-14-02-92-048a&lt;br&gt;&#xA;तथैव पुत्रपौत्राणां स्वर्गस्त्रेता किलाक्षयः ॥&#x9;KK-14-02-92-048c&lt;br&gt;&#xA;पितॄनृणात्तारयति पुत्र इत्यनुशुश्रुम ।&#x9;KK-14-02-92-049a&lt;br&gt;&#xA;पुत्रपौत्रैश्च नियतं सादुलोकानुपाश्नुते ॥&#x9;KK-14-02-92-049c&lt;br&gt;&#xA;श्वशुर उवाच &#x9;KK-14-02-92-050&lt;br&gt;&#xA;वातातपविशीर्णाङ्गीं त्वां विवर्णां निरीक्ष्य वै ।&#x9;KK-14-02-92-050a&lt;br&gt;&#xA;कर्शितां सुव्रताचारे क्षुधाविह्वलचेतसम् ॥&#x9;KK-14-02-92-050c&lt;br&gt;&#xA;कथं सक्तून्ग्रहीष्यामि भूत्वा धर्मोपघातकः ।&#x9;KK-14-02-92-051a&lt;br&gt;&#xA;कल्याणवृत्ते कल्याणि नैव त्वं वक्तुमर्हसि ॥&#x9;KK-14-02-92-051c&lt;br&gt;&#xA;षष्ठे काले व्रतवतीं शौचशीलतपोन्विताम् ।&#x9;KK-14-02-92-052a&lt;br&gt;&#xA;कृच्छ्रवृत्तिं निराहारां द्रक्ष्यामि त्वां कथं शुभे ॥&#x9;KK-14-02-92-052c&lt;br&gt;&#xA;बाला क्षुधार्ता नारी च रक्ष्या त्वं सततं मया ।&#x9;KK-14-02-92-053a&lt;br&gt;&#xA;उपवासपरिश्रान्ता त्वं हि बान्धवनन्दिनी ॥&#x9;KK-14-02-92-053c&lt;br&gt;&#xA;स्नुषोवाच &#x9;KK-14-02-92-054&lt;br&gt;&#xA;गुरोर्मम गुरुस्त्वं वै यतो दैवतदैवतम् ।&#x9;KK-14-02-92-054a&lt;br&gt;&#xA;देवातिदेवस्तस्मात्त्वं सक्तूनादत्स्व मे प्रभो ॥&#x9;KK-14-02-92-054c&lt;br&gt;&#xA;देहः प्राणश्च धर्मश्च शुश्रूषार्थमिदं गुरोः ।&#x9;KK-14-02-92-055a&lt;br&gt;&#xA;तव विप्र प्रसादेन लोकान्प्राप्स्यामहे शुभान् ॥&#x9;KK-14-02-92-055c&lt;br&gt;&#xA;अवेक्ष्या इति कृत्वाऽहं दृढभक्तेति वा द्विज ।&#x9;KK-14-02-92-056a&lt;br&gt;&#xA;चिन्त्या ममेयमिति वा सक्तूनादातुमर्हसि ॥&#x9;KK-14-02-92-056c&lt;br&gt;&#xA;श्वशुर उवाच &#x9;KK-14-02-92-057&lt;br&gt;&#xA;अनेन नित्यं साध्वी त्वं शीलवृत्तेन शोभसे ।&#x9;KK-14-02-92-057a&lt;br&gt;&#xA;या त्वं धर्मव्रतोपेता गुरुवृत्तिमवेक्षसे ॥&#x9;KK-14-02-92-057c&lt;br&gt;&#xA;तस्मात्सक्तून्ग्रहीष्यामि वधु नार्हसि वञ्चनाम् ।&#x9;KK-14-02-92-058a&lt;br&gt;&#xA;गणयित्वा महाभागे त्वां हि धर्मभृतां वरे ॥&#x9;KK-14-02-92-058c&lt;br&gt;&#xA;इत्युक्त्वा तानुपादाय सक्तून्प्रादाद्द्विजातये ।&#x9;KK-14-02-92-059a&lt;br&gt;&#xA;ततस्तुष्टोऽभवद्विप्रस्तस्य साधोर्महात्मनः ॥&#x9;KK-14-02-92-059c&lt;br&gt;&#xA;प्रीतात्मा स तु तं वाक्यमिदमाह द्विजर्षभम् ।&#x9;KK-14-02-92-060a&lt;br&gt;&#xA;वाग्मी तदा द्विजश्रेष्टो धर्मः पुरुषविग्रहः ॥&#x9;KK-14-02-92-060c&lt;br&gt;&#xA;शुद्धेनि तव दानेन न्यायोपात्तेन धर्मतः ।&#x9;KK-14-02-92-061a&lt;br&gt;&#xA;यथाशक्ति विसृष्टेन प्रीतोस्मि द्विजसत्तम ॥&#x9;KK-14-02-92-061c&lt;br&gt;&#xA;अहो दानं घुष्यते ते स्वर्गे स्वर्गनिवासिभिः ।&#x9;KK-14-02-92-062a&lt;br&gt;&#xA;गगनात्पुष्पवर्षं च पश्येदं पतितं भुवि ॥&#x9;KK-14-02-92-062c&lt;br&gt;&#xA;सुरर्षिदेवगन्धर्वा ये च देवपुरःसराः ।&#x9;KK-14-02-92-063a&lt;br&gt;&#xA;स्तुवन्तो देवदूताश्च स्थिता दानेन विस्मिताः ॥&#x9;KK-14-02-92-063c&lt;br&gt;&#xA;ब्रह्मर्षयो विमानस्था ब्रह्मलोकचराश्च ये ।&#x9;KK-14-02-92-064a&lt;br&gt;&#xA;काङ्क्षन्ते दर्शनं तुभ्यं दिवं व्रज द्विजर्षभ ॥&#x9;KK-14-02-92-064c&lt;br&gt;&#xA;पितृलोकगताः सर्वे तारिताः पितरस्त्वया ।&#x9;KK-14-02-92-065a&lt;br&gt;&#xA;अनागताश्च बहवः सुबहूनि युगान्युत ॥&#x9;KK-14-02-92-065c&lt;br&gt;&#xA;ब्रह्मचर्येण दानेन यज्ञेन तपसा तथा ।&#x9;KK-14-02-92-066a&lt;br&gt;&#xA;अगह्वरेण धर्मेण तस्माद्गच्छ दिवं द्विज ॥&#x9;KK-14-02-92-066c&lt;br&gt;&#xA;श्रद्धया परया यस्त्वं तपश्चरसि सुव्रत ।&#x9;KK-14-02-92-067a&lt;br&gt;&#xA;तस्माद्देवास्तवानेन प्रीता ब्राह्मणसत्तम ॥&#x9;KK-14-02-92-067c&lt;br&gt;&#xA;सर्वमेतद्धि यस्मात्ते दत्तं शुद्धेन चेतसा ।&#x9;KK-14-02-92-068a&lt;br&gt;&#xA;कृच्छ्रकाले ततः स्वर्गो विजितः कर्मणा त्वया ॥&#x9;KK-14-02-92-068c&lt;br&gt;&#xA;क्षुधा निर्णुदति प्रज्ञां धर्मबुद्धिं व्यपोहति ।&#x9;KK-14-02-92-069a&lt;br&gt;&#xA;क्षुधापरिगतज्ञानो धृतिं त्यजति चैव ह ॥&#x9;KK-14-02-92-069c&lt;br&gt;&#xA;बुभुक्षां जयते यस्तु स स्वर्गं जयते ध्रुवम् ।&#x9;KK-14-02-92-070a&lt;br&gt;&#xA;यदा दानरुचिः स्याद्वै तदा धर्मो न सीदति ॥&#x9;KK-14-02-92-070c&lt;br&gt;&#xA;अनवेक्ष्य सुतस्नेहं कलत्रस्नेहमेव च ।&#x9;KK-14-02-92-071a&lt;br&gt;&#xA;धर्ममेव गुरं ज्ञात्वा तृष्णा न गणिता त्वया ॥&#x9;KK-14-02-92-071c&lt;br&gt;&#xA;द्रव्यागमो नृणां सूक्ष्मः पात्रे दानं ततः परम् ।&#x9;KK-14-02-92-072a&lt;br&gt;&#xA;कालः परतरो दानाच्छ्रद्धा चैव ततः परा ॥&#x9;KK-14-02-92-072c&lt;br&gt;&#xA;स्वर्गद्वारं सुसूक्ष्मं हि नरैर्माहान्न दृश्यते ।&#x9;KK-14-02-92-073a&lt;br&gt;&#xA;सङ्गर्गलं लोभकीलं रागगुप्तं दुरासदम् ॥&#x9;KK-14-02-92-073c&lt;br&gt;&#xA;तं तु पश्यन्ति पुरुषा जितक्रोधा जितेन्द्रियाः ।&#x9;KK-14-02-92-074a&lt;br&gt;&#xA;ब्राह्मणास्तपसा युक्ता यथाशक्ति प्रदायिनः ॥&#x9;KK-14-02-92-074c&lt;br&gt;&#xA;सहस्रशक्तिश्च शतं शतशक्तिर्दशापि च ।&#x9;KK-14-02-92-075a&lt;br&gt;&#xA;दद्यादपश्च यः शक्त्या सर्वे तुल्यफलाः स्मृताः ॥&#x9;KK-14-02-92-075c&lt;br&gt;&#xA;रन्तिदेवो हि नृपतिरपः प्रादादकिञ्चनः ।&#x9;KK-14-02-92-076a&lt;br&gt;&#xA;शुद्धेन मनसा विप्र नाकपृष्ठं ततो गतः ॥&#x9;KK-14-02-92-076c&lt;br&gt;&#xA;न धर्मः प्रीयते तात दानैर्दत्तैर्महाफलैः ।&#x9;KK-14-02-92-077a&lt;br&gt;&#xA;न्यायलब्धैर्यथा सूक्ष्मैः श्रद्धापूतैः स तुष्यति ॥&#x9;KK-14-02-92-077c&lt;br&gt;&#xA;गोप्रदानसहस्राणि द्विजेभ्योऽदान्नृगो नृपः ।&#x9;KK-14-02-92-078a&lt;br&gt;&#xA;एकां दत्त्वा स पारक्यां नरकं समपद्यत ॥&#x9;KK-14-02-92-078c&lt;br&gt;&#xA;आत्ममांसप्रदानेन शिबोरौशीनरो नृपः ।&#x9;KK-14-02-92-079a&lt;br&gt;&#xA;प्राप्य पुण्यकृताल्ँलोकान्मोदते दिवि सुव्रतः ॥&#x9;KK-14-02-92-079c&lt;br&gt;&#xA;विभवेन नृणां पुण्यं यच्छक्त्या स्वार्जितं न तत् ।&#x9;KK-14-02-92-080a&lt;br&gt;&#xA;न यज्ञैर्विविधैर्विप्र यथान्यायेन सञ्चितैः ॥&#x9;KK-14-02-92-080c&lt;br&gt;&#xA;क्रोधाद्दानफलं हन्ति लोभात्स्वर्गं न गच्छति ।&#x9;KK-14-02-92-081a&lt;br&gt;&#xA;न्यायवृत्तिर्हि तपसा दानवित्स्वर्गमश्नुते ॥&#x9;KK-14-02-92-081c&lt;br&gt;&#xA;न राजसूयैर्बहुभिरिष्ट्वा विपुलदक्षिणैः ॥&#x9;KK-14-02-92-082a&lt;br&gt;&#xA;न चाश्वमेधैर्बहुभिः फलं सममिदं तव ॥&#x9;KK-14-02-92-082c&lt;br&gt;&#xA;सक्तुप्रस्थेन विजितो ब्रह्मलोकस्त्वयाऽक्षयः ।&#x9;KK-14-02-92-083a&lt;br&gt;&#xA;विरजो ब्रह्मसदनं गच्छ विप्र यतासुखम् ॥&#x9;KK-14-02-92-083c&lt;br&gt;&#xA;सर्वेषां वो द्विजश्रेष्ठ दिव्यं यानमुपस्थितम् ।&#x9;KK-14-02-92-084a&lt;br&gt;&#xA;आरोहत यथाकामं धर्मोस्मि द्विज पश्य माम् ॥&#x9;KK-14-02-92-084c&lt;br&gt;&#xA;बाधितो हि त्वया देहो लोके कीर्तिः स्थिरा च ते ।&#x9;KK-14-02-92-085a&lt;br&gt;&#xA;सभार्यः सहपुत्रश्च सस्नुषश्च दिवं व्रज ॥&#x9;KK-14-02-92-085c&lt;br&gt;&#xA;इत्युक्तवाक्ये धर्मे तु यानमारुह्य स द्विजः ।&#x9;KK-14-02-92-086a&lt;br&gt;&#xA;सदारः ससुतश्चैव सस्नुषश्च दिवं गतः ॥&#x9;KK-14-02-92-086c&lt;br&gt;&#xA;तस्मिन्विप्रे गते स्वर्गं ससुते सस्नुषे तदा ।&#x9;KK-14-02-92-087a&lt;br&gt;&#xA;भार्याचतुर्थे धर्मज्ञे ततोऽहं निःसृतो बिलात् ॥&#x9;KK-14-02-92-087c&lt;br&gt;&#xA;ततस्तु सक्तुगन्धेन क्लेदेन सलिलस्य च ।&#x9;KK-14-02-92-088a&lt;br&gt;&#xA;दिव्यपुष्पविमर्दाच्च साधोर्दानलवैश्च तैः ॥&#x9;KK-14-02-92-088c&lt;br&gt;&#xA;विप्रस्य तपसा तस्य शिरो मे काञ्चनीकृतम् ।&#x9;KK-14-02-92-089a&lt;br&gt;&#xA;तस्य सत्याभिसन्धस्य सक्तुदानेन चैव ह ॥&#x9;KK-14-02-92-089c&lt;br&gt;&#xA;शरीरार्धं च मे विप्राः शातकुम्भमयं कृतम् ।&#x9;KK-14-02-92-090a&lt;br&gt;&#xA;पश्यतेमं सुविपुलं तपसा तस्य धीमतः ॥&#x9;KK-14-02-92-090c&lt;br&gt;&#xA;कथमेवंविधं स्याद्वै पार्श्वमन्यदिति द्विजाः ।&#x9;KK-14-02-92-091a&lt;br&gt;&#xA;तपोवनानि यज्ञांश्च हृष्टोऽभ्येमि पुनः पुनः ||&#x9;KK-14-02-92-091c&lt;br&gt;&#xA;यज्ञं त्वहमिमं श्रुत्वा कुरुराजस्य धीमतः ।&#x9;KK-14-02-92-092a&lt;br&gt;&#xA;आशया परया प्राप्तो न चाहं काञ्चनीकृतः ॥&#x9;KK-14-02-92-092c&lt;br&gt;&#xA;ततो मयोक्तं तद्वाक्यं प्रहस्य ब्राह्मणर्षभाः ।&#x9;KK-14-02-92-093a&lt;br&gt;&#xA;सक्तुप्रस्थेन यज्ञोऽयं सम्मितो नेति सर्वथा ॥&#x9;KK-14-02-92-093c&lt;br&gt;&#xA;सक्तुप्रस्थलवैस्तैर्हि तदाऽहं काञ्चनीकृतः ।&#x9;KK-14-02-92-094a&lt;br&gt;&#xA;न हि यज्ञो महानेष सदृशस्तैर्मतो मम ॥&#x9;KK-14-02-92-094c&lt;br&gt;&#xA;इत्युक्त्वा नकुलः सर्वान्यज्ञे द्विजवरांस्तदा ।&#x9;KK-14-02-92-095a&lt;br&gt;&#xA;जगामादर्सनं तेषां विप्रास्ते च ययुर्गृहान् ॥&#x9;KK-14-02-92-095c&lt;br&gt;&#xA;एतत्ते सर्वमाख्यातं मया परपुरञ्जय ।&#x9;KK-14-02-92-096a&lt;br&gt;&#xA;यदाश्चर्यमभूत्तत्र वाचिमेधे महाक्रतौ ॥&#x9;KK-14-02-92-096c&lt;br&gt;&#xA;न विस्मयस्ते नृपते यज्ञे कार्यः कथञ्चन ।&#x9;KK-14-02-92-097a&lt;br&gt;&#xA;ऋषिकोटिसहस्राणि तपोभिर्ये दिवं गताः ॥&#x9;KK-14-02-92-097c&lt;br&gt;&#xA;अद्रोहः सर्वभूतेषु सन्तोषः शीलमार्जवम् ।&#x9;KK-14-02-92-098a&lt;br&gt;&#xA;तपो दमश्च सत्यं च प्रदानं चेति सम्मितम् ॥ &#x9;KK-14-02-92-098c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/093/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/093/</guid>
      <description>&lt;p&gt;श्रीः&#xA;अध्यायः 093&lt;/p&gt;&#xA;&lt;p&gt;जनमेजयेन नकुलेन यज्ञनिन्दाकारणं पृष्टेन वैशम्पायनेन तम् प्रति सत्यदानतपोभिरेव स्वर्गादिसिद्धौ पशुहिंसाहेतुयज्ञस्य नातिप्रशस्ततरत्वमिति नकुलाभिप्रायवर्णनम् ॥ 1 ॥&lt;/p&gt;&#xA;&lt;p&gt;जनमेजय उवाच &#x9;KK-14-02-93-001&lt;br&gt;&#xA;यज्ञे सक्ता नृपतयस्तपःसक्ता महर्षयः ।&#x9;KK-14-02-93-001a&lt;br&gt;&#xA;शान्तिव्यवस्थिता विप्राः शमे दम इति प्रभो ॥&#x9;KK-14-02-93-001c&lt;br&gt;&#xA;तस्माद्यज्ञफलैस्तुल्यं न किञ्चिदिह दृश्यते ।&#x9;KK-14-02-93-002a&lt;br&gt;&#xA;इति मे वर्तते बुद्धिस्तथा चैतदसंशयम् ॥&#x9;KK-14-02-93-002c&lt;br&gt;&#xA;यज्ञैरिष्ट्वा तु बहवो राजानो द्विजसत्तमाः ।&#x9;KK-14-02-93-003a&lt;br&gt;&#xA;इह कीर्तिं परां प्राप्य प्रेत्य स्वर्गमितो गताः ॥&#x9;KK-14-02-93-003c&lt;br&gt;&#xA;देवराजः सहस्राक्षः क्रतुभिर्भूरिदक्षिणैः ।&#x9;KK-14-02-93-004a&lt;br&gt;&#xA;देवराज्यं महातेजाः प्राप्तवानखिलं विभुः ॥&#x9;KK-14-02-93-004c&lt;br&gt;&#xA;अतो युधिष्ठिरो राजा भीमार्जुनपुरःसरः ।&#x9;KK-14-02-93-005a&lt;br&gt;&#xA;सदृशो देवराजेन समृद्ध्या विक्रमेण च ॥&#x9;KK-14-02-93-005c&lt;br&gt;&#xA;अथ कस्मात्स नकुलो गर्हयामास तं क्रतुम् ।&#x9;KK-14-02-93-006a&lt;br&gt;&#xA;अश्वमेधं महायज्ञं राज्ञस्तस्य महात्मनः ॥&#x9;KK-14-02-93-006c&lt;br&gt;&#xA;वैशम्पायन उवाच &#x9;KK-14-02-93-007&lt;br&gt;&#xA;यज्ञस्य विधिमग्र्यं वै फलं चापि नराधिप ।&#x9;KK-14-02-93-007a&lt;br&gt;&#xA;गदतः शृणु मे राजन्यथावदिह भारत ॥&#x9;KK-14-02-93-007c&lt;br&gt;&#xA;पुरा शक्रस्य यजतः सर्व ऊचुर्महर्षयः ।&#x9;KK-14-02-93-008a&lt;br&gt;&#xA;ऋत्विक्षु कर्मव्यग्रेषु वितते यज्ञकर्मणि ॥&#x9;KK-14-02-93-008c&lt;br&gt;&#xA;हूयमाने तथा वह्नौ होत्रा गुणसमन्विते ।&#x9;KK-14-02-93-009a&lt;br&gt;&#xA;देवष्वाहूयमानेषु स्थितेषु परमर्षिषु ॥&#x9;KK-14-02-93-009c&lt;br&gt;&#xA;सुप्रतीतैस्तथा विप्रैः स्वागमैः सुस्वरैर्नृप ।&#x9;KK-14-02-93-010a&lt;br&gt;&#xA;अश्रान्तैश्चापि लघुभिरध्वर्युवृषभैस्तथा ॥&#x9;KK-14-02-93-010c&lt;br&gt;&#xA;आलम्भसमये तस्मिन्गृहीतेषु पशुष्वथ ।&#x9;KK-14-02-93-011a&lt;br&gt;&#xA;महर्षयो महाराज बभूवुः कृपयाऽन्विताः ॥&#x9;KK-14-02-93-011c&lt;br&gt;&#xA;ततो दीनान्पशून्दृष्ट्वा ऋषयस्ते तपोधनाः ।&#x9;KK-14-02-93-012a&lt;br&gt;&#xA;ऊचुः शक्रं समागम्य नायं यज्ञविधिः शुभः ॥&#x9;KK-14-02-93-012c&lt;br&gt;&#xA;अपरिज्ञानमेतत्ते महान्तं धर्ममिच्छतः ।&#x9;KK-14-02-93-013a&lt;br&gt;&#xA;सन्ति यज्ञे बहुगुणा विधिदृष्टाः पुरन्दर ॥&#x9;KK-14-02-93-013c&lt;br&gt;&#xA;धर्मोपघातकस्त्वेष समारम्भस्तव प्रभो ।&#x9;KK-14-02-93-014a&lt;br&gt;&#xA;नायं धर्मकृतो यज्ञो न हिंसा धर्म उच्यते ॥&#x9;KK-14-02-93-014c&lt;br&gt;&#xA;आगमेनैव ते यज्ञं कुर्वन्तु यदि चेच्छसि ।&#x9;KK-14-02-93-015a&lt;br&gt;&#xA;विधिदृष्टेन यज्ञेन धर्मस्ते सुमहान्भवेत् ॥&#x9;KK-14-02-93-015c&lt;br&gt;&#xA;यज्ञं बीजैः सहस्राक्ष त्रिवर्षपरमोषितेः ।&#x9;KK-14-02-93-016a&lt;br&gt;&#xA;एष धर्मो महाञ्शक्र चिन्तयानोसि गम्यते ॥&#x9;KK-14-02-93-016c&lt;br&gt;&#xA;शतक्रतुस्तु तद्वाक्यमृषिभिस्तत्त्वदर्शिभिः ।&#x9;KK-14-02-93-017a&lt;br&gt;&#xA;उक्तं न प्रतिजग्राह मानमोहवशं गतः ॥&#x9;KK-14-02-93-017c&lt;br&gt;&#xA;तेषां विवादः सुमहाञ्शक्रयज्ञे तपस्विनाम् ।&#x9;KK-14-02-93-018a&lt;br&gt;&#xA;जङ्गमैः स्थावरैर्वाऽपि यष्टव्यमिति भारत ॥&#x9;KK-14-02-93-018c&lt;br&gt;&#xA;ते तु खिन्ना विवादेन ऋषयस्तत्त्वदर्शिनः ।&#x9;KK-14-02-93-019a&lt;br&gt;&#xA;अभिसन्धाय शक्रेण पप्रच्छुर्नृपतिं वसुम् ॥&#x9;KK-14-02-93-019c&lt;br&gt;&#xA;धर्मसंशयमापन्नान्सत्यं ब्रूहि महामते ।&#x9;KK-14-02-93-020a&lt;br&gt;&#xA;महाभाग कथं यज्ञेष्वागमो नृपसत्तम ।&#x9;KK-14-02-93-020c&lt;br&gt;&#xA;यष्टव्यं पशुभिर्मेध्यैरथो बीजैरजैरिति ॥&#x9;KK-14-02-93-020e&lt;br&gt;&#xA;तच्छ्रुत्वा तु वसुस्तेषामविचार्य बलाबलम् ।&#x9;KK-14-02-93-021a&lt;br&gt;&#xA;यथोपनीतैर्यष्टव्यमिति प्रोवाच पार्थिवः ॥&#x9;KK-14-02-93-021c&lt;br&gt;&#xA;एवमुक्त्वा स नृपतिः प्रविवेश रसातलम् ।&#x9;KK-14-02-93-022a&lt;br&gt;&#xA;उक्त्वेह वितथं राजंश्चेदीनामीश्वरः प्रभुः ॥&#x9;KK-14-02-93-022c&lt;br&gt;&#xA;तस्मान्न वाच्यं ह्येकेन बहुज्ञेनापि संशये ।&#x9;KK-14-02-93-023a&lt;br&gt;&#xA;प्रजापतिमपाहाय स्वयम्भुवमृते प्रभुम् ॥&#x9;KK-14-02-93-023c&lt;br&gt;&#xA;तेन दत्तानि दानानि पापेनाशुद्धबुद्धिना ।&#x9;KK-14-02-93-024a&lt;br&gt;&#xA;तानि सर्वाण्यनादृत्य नश्यन्ति विपुलान्यपि ॥&#x9;KK-14-02-93-024c&lt;br&gt;&#xA;तस्याधर्मप्रवृत्तस्य हिंसकस्य दुरात्मनः ।&#x9;KK-14-02-93-025a&lt;br&gt;&#xA;दानेन कीर्तिर्भवति न प्रेत्येह च दुर्मतेः ॥&#x9;KK-14-02-93-025c&lt;br&gt;&#xA;अन्यायोपगतं द्रव्यमभीक्ष्णं यो ह्यपण्डितः ।&#x9;KK-14-02-93-026a&lt;br&gt;&#xA;धर्माभिकाङ्क्षी त्यजति न स धर्मफलं लभेत् ॥&#x9;KK-14-02-93-026c&lt;br&gt;&#xA;धर्मवैतंसिको यस्तु पापात्मा पुरुषाधमः ।&#x9;KK-14-02-93-027a&lt;br&gt;&#xA;ददाति दानं विप्रेभ्यो लोकविश्वासकारणम् ॥&#x9;KK-14-02-93-027c&lt;br&gt;&#xA;पापेन कर्मणा विप्रो धनं प्राप्य निरङ्कुशः ।&#x9;KK-14-02-93-028a&lt;br&gt;&#xA;रागमोहान्वितः सोन्ते कलुषां गतिमश्नुते ॥&#x9;KK-14-02-93-028c&lt;br&gt;&#xA;अपि सञ्चयबुद्धिर्हि लोभमोहवशं गतः ।&#x9;KK-14-02-93-029a&lt;br&gt;&#xA;यज्ञं करोति भूतानि पापेनाशुद्धबुद्धिना ॥&#x9;KK-14-02-93-029c&lt;br&gt;&#xA;एवं लब्ध्वा धनं मोहाद्यो हि दद्याद्यजेत वा ।&#x9;KK-14-02-93-030a&lt;br&gt;&#xA;न तस्य स फलं प्रेत्य भुङ्क्ते पापधनागमात् ॥&#x9;KK-14-02-93-030c&lt;br&gt;&#xA;उञ्छं मूलं फलं शाकमुदपात्रं तपोधनाः ।&#x9;KK-14-02-93-031a&lt;br&gt;&#xA;दानं विभवतो दत्त्वा नराः स्वर्यान्ति धार्मिकाः ॥&#x9;KK-14-02-93-031c&lt;br&gt;&#xA;एष धर्मो महायोगो दानं भूतदया तथा ।&#x9;KK-14-02-93-032a&lt;br&gt;&#xA;ब्रह्मचर्यं तथा सत्यमनुक्रोशो धृतिः क्षमा ॥&#x9;KK-14-02-93-032c&lt;br&gt;&#xA;सनातनस्य धर्मस्य फलमेतत्सनातनम् ।&#x9;KK-14-02-93-033a&lt;br&gt;&#xA;श्रूयन्ते हि पुरावृत्ता विश्वामित्रादयो नृपाः ॥&#x9;KK-14-02-93-033c&lt;br&gt;&#xA;विश्वामित्रोसितश्चैवं जनकश्च महीपतिः ।&#x9;KK-14-02-93-034a&lt;br&gt;&#xA;कक्षसेनार्ष्टिसेनौ च सिन्धुद्वीपश्च पार्थिवः ॥&#x9;KK-14-02-93-034c&lt;br&gt;&#xA;एते चान्ये च बहवः सिद्धिं परमिकां गताः ।&#x9;KK-14-02-93-035a&lt;br&gt;&#xA;नृपाः सत्यैश्च दानैश्च न्यायलब्धैस्तपोधनाः ॥&#x9;KK-14-02-93-035c&lt;br&gt;&#xA;ब्राह्मणाः क्षत्रिया वैश्याः शूद्रा ये चाश्रितास्तपः ।&#x9;KK-14-02-93-036a&lt;br&gt;&#xA;दानधर्माग्निना शुद्धास्ते स्वर्गं यान्ति भारत ॥&#x9;KK-14-02-93-036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/094/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/094/</guid>
      <description>&lt;p&gt;श्रीः&#xA;अध्यायः 094&lt;/p&gt;&#xA;&lt;p&gt;वैशम्पायनेन जनमेजयम् प्रति पशुहिंसां विनैव ध्यानदानादिभिरेव यज्ञफलसंसिद्धौ दृष्टान्ततयाऽगस्त्ययज्ञप्रकारकथनम् ॥ 1 ॥&lt;/p&gt;&#xA;&lt;p&gt;जनमेजय उवाच &#x9;KK-14-02-94-001&lt;br&gt;&#xA;धर्मागतेन त्यागेन भगवन्सर्वमस्ति चेत् ।&#x9;KK-14-02-94-001a&lt;br&gt;&#xA;एतन्मे सर्वमाचक्ष्व कुशलो ह्यसि भाषितुम् ॥&#x9;KK-14-02-94-001c&lt;br&gt;&#xA;तस्योञ्छवृत्तेर्यद्वृत्तं सक्तुदाने फलं महत् ।&#x9;KK-14-02-94-002a&lt;br&gt;&#xA;कथितं तु मम ब्रह्मंस्तथ्यमेतदसंशयम् ॥&#x9;KK-14-02-94-002c&lt;br&gt;&#xA;कथं हि सर्वयज्ञेषु निश्चयः परमो भवेत् ।&#x9;KK-14-02-94-003a&lt;br&gt;&#xA;एतदर्हसि मे वक्तुं निखिलेन द्विजर्षभ ॥&#x9;KK-14-02-94-003c&lt;br&gt;&#xA;वैशम्पायन उवाच &#x9;KK-14-02-94-004&lt;br&gt;&#xA;अत्राप्युदाहरन्तीममितिहासं पुरातनम् ।&#x9;KK-14-02-94-004a&lt;br&gt;&#xA;अगस्त्यस्य महायज्ञे पुरावृत्तमरिन्दम ॥&#x9;KK-14-02-94-004c&lt;br&gt;&#xA;पुराऽगस्त्यो महातेजा दीक्षां द्वादशवार्षिकीम् ।&#x9;KK-14-02-94-005a&lt;br&gt;&#xA;प्रविवेश महाराज सर्वभूतहिते रतः ॥&#x9;KK-14-02-94-005c&lt;br&gt;&#xA;तत्राग्निकल्पा होतार आसन्सत्रे महात्मनः ।&#x9;KK-14-02-94-006a&lt;br&gt;&#xA;मूलाहाराः फलाहाराश्चाश्मकुट्टा मरीचिपाः ॥&#x9;KK-14-02-94-006c&lt;br&gt;&#xA;परिपृष्टिका वैघसिकाः प्रसङ्ख्यानास्तथैव च ।&#x9;KK-14-02-94-007a&lt;br&gt;&#xA;यतयो भिक्षवश्चात्र बभूवुः पर्यवस्थिताः ॥&#x9;KK-14-02-94-007c&lt;br&gt;&#xA;सर्वे प्रत्यक्षधर्माणो जितक्रोधा जितेन्द्रियाः ।&#x9;KK-14-02-94-008a&lt;br&gt;&#xA;दमे स्थिताश्च सर्वे ते हिंसादम्भविवर्जिताः ॥&#x9;KK-14-02-94-008a&lt;br&gt;&#xA;वृत्ते शुद्धे स्थिता नित्यमिन्द्रियैश्चाप्यबाधिताः ।&#x9;KK-14-02-94-009c&lt;br&gt;&#xA;उपातिष्ठन्त तं यज्ञं यजन्तस्ते महर्षयः ॥&#x9;KK-14-02-94-009a&lt;br&gt;&#xA;यथाशक्त्या भगवता तदन्नं समुपार्जितम् ।&#x9;KK-14-02-94-010c&lt;br&gt;&#xA;तस्मिन्सत्रे तु यद्वृत्तं यद्योग्यं च तदाऽभवत् ॥&#x9;KK-14-02-94-010a&lt;br&gt;&#xA;तथा ह्यनेकैर्मुनिभिर्महान्तः क्रतवः कृताः ।&#x9;KK-14-02-94-011c&lt;br&gt;&#xA;एवंविधे त्वगस्त्यस्य वर्तमाने तथाऽध्वरे ।&#x9;KK-14-02-94-011a&lt;br&gt;&#xA;न ववर्ष सहस्राक्षस्तदा भरतसत्तम ॥&#x9;KK-14-02-94-011e&lt;br&gt;&#xA;ततः कर्मान्तरे राजन्नगस्त्यस्य महात्मनः ।&#x9;KK-14-02-94-012a&lt;br&gt;&#xA;कथेयमभिनिर्वृत्ता मुनीनां भावितात्मनाम् ॥&#x9;KK-14-02-94-012c&lt;br&gt;&#xA;अगस्त्यो यजमानोसौ ददात्यन्नं विमत्सरः ।&#x9;KK-14-02-94-013a&lt;br&gt;&#xA;न च वर्षति पर्जन्यः कथमन्नं भविष्यति ॥&#x9;KK-14-02-94-013c&lt;br&gt;&#xA;सत्रं चेदं महद्विप्रा मुनेर्द्वादशवार्षिकम् ।&#x9;KK-14-02-94-014a&lt;br&gt;&#xA;न वर्षिष्यति देवश्च वर्षाण्येतानि द्वादश ॥&#x9;KK-14-02-94-014c&lt;br&gt;&#xA;एतद्भवन्तः सञ्चिन्त्य महर्षेरस्य धीमतः ।&#x9;KK-14-02-94-015a&lt;br&gt;&#xA;अगस्त्यस्यातितपसः कर्तुमर्हन्त्यनुग्रहम् ॥&#x9;KK-14-02-94-015c&lt;br&gt;&#xA;इत्येवमुक्ते वचने ततोऽगस्त्यः प्रतापवान् ।&#x9;KK-14-02-94-016a&lt;br&gt;&#xA;प्रोवाच वाक्यं स तदा प्रसाद्य शिरसा मुनीन् ॥&#x9;KK-14-02-94-016c&lt;br&gt;&#xA;यदि द्वादशवर्षाणि न वर्षिष्यति वासवः ।&#x9;KK-14-02-94-017a&lt;br&gt;&#xA;चिन्तायज्ञं करिष्यामि विधिरेष सनातनः ॥&#x9;KK-14-02-94-017c&lt;br&gt;&#xA;यदि द्वादशवर्षाणि न वर्षिष्यति वासवः ।&#x9;KK-14-02-94-018a&lt;br&gt;&#xA;स्पर्शयज्ञं करिष्यामि विधिरेष सनातनः ॥&#x9;KK-14-02-94-018c&lt;br&gt;&#xA;यदि द्वादशवर्षाणि न वर्षिष्यति वासवः ।&#x9;KK-14-02-94-019a&lt;br&gt;&#xA;व्यायामेनाहरिष्यामि यज्ञानेतान्यतव्रतः ॥&#x9;KK-14-02-94-019c&lt;br&gt;&#xA;बीजयज्ञो मयाऽयं वै बहुवर्षसमाचितः ।&#x9;KK-14-02-94-020a&lt;br&gt;&#xA;बीजैर्हितं करिष्यामि नात्र विघ्नो भविष्यति ॥&#x9;KK-14-02-94-020c&lt;br&gt;&#xA;नेदं शक्यं वृथा कर्तुं मम सत्रं कथञ्चन ।&#x9;KK-14-02-94-021a&lt;br&gt;&#xA;वर्षिष्यतीह वा देवो नवा वर्षं भविष्यति ॥&#x9;KK-14-02-94-021c&lt;br&gt;&#xA;अथवाऽभ्यर्थनामिन्द्रो न करिष्यति कामतः ।&#x9;KK-14-02-94-022a&lt;br&gt;&#xA;स्वयमिन्द्रो भविष्यामि जीवयिष्यामि च प्रजाः ॥&#x9;KK-14-02-94-022c&lt;br&gt;&#xA;यो यदाहारजातश्च स तथैव भविष्यति ।&#x9;KK-14-02-94-023a&lt;br&gt;&#xA;विशेषं चैव कर्तास्मि पुनः पुनरतीव हि ॥&#x9;KK-14-02-94-023c&lt;br&gt;&#xA;अद्येह स्वर्णमभ्येतु यच्चान्यद्वसु दुर्लभम् ।&#x9;KK-14-02-94-024a&lt;br&gt;&#xA;त्रिषु लोकेषु यच्चास्ति तदिहागम्यतां स्वयम् ॥&#x9;KK-14-02-94-024c&lt;br&gt;&#xA;दिव्याश्चाप्सरसां सङ्घा गन्धर्वाश्च सकिन्नराः ।&#x9;KK-14-02-94-025a&lt;br&gt;&#xA;विश्वावसुश्च ये चान्ये तेऽप्युपासन्तु मे मखम् ॥&#x9;KK-14-02-94-025c&lt;br&gt;&#xA;उत्तरेभ्यः कुरुभ्यश्च यत्किञ्चिद्वसु विद्यते ।&#x9;KK-14-02-94-026a&lt;br&gt;&#xA;सर्वं तदिह यज्ञेषु स्वयमेवोपतिष्ठतु ॥&#x9;KK-14-02-94-026c&lt;br&gt;&#xA;स्वर्गः स्वर्गसदश्चैव धर्मश्च स्वयमेव तु ।&#x9;KK-14-02-94-027a&lt;br&gt;&#xA;इत्युक्ते सर्वमेवैतदभवत्तपसा मुनेः ।&#x9;KK-14-02-94-027c&lt;br&gt;&#xA;तस्य दीप्ताग्निमहसस्त्वगस्त्यस्यातितेजसः ॥&#x9;KK-14-02-94-027e&lt;br&gt;&#xA;ततस्ते मुनयो हृष्टा ददृशुस्तपसो बलम् ।&#x9;KK-14-02-94-028a&lt;br&gt;&#xA;विस्मिता वचनं प्राहुरिदं सर्वे महार्थवत् ॥&#x9;KK-14-02-94-028c&lt;br&gt;&#xA;प्रीताः स्म तव वाक्येन न त्विच्छामस्तपोवनम् ।&#x9;KK-14-02-94-029a&lt;br&gt;&#xA;तैरेव यज्ञैस्तुष्टाः स्म न्यायेनेच्छामहे वयम् ॥&#x9;KK-14-02-94-029c&lt;br&gt;&#xA;यज्ञं दीक्षां तथा होमान्यच्चान्यन्मृगयामहे ।&#x9;KK-14-02-94-030a&lt;br&gt;&#xA;&#39;तयोस्सन्धर्षितैर्यज्ञैर्नान्यतो मृगयामहे ॥&#39;&#x9;KK-14-02-94-030c&lt;br&gt;&#xA;न्यायेनोपार्जिताहाराः स्वकर्माभिरता वयम् ।&#x9;KK-14-02-94-031a&lt;br&gt;&#xA;वेदांश्च ब्रह्मचर्येण न्यायतः प्रार्थयामहे ॥&#x9;KK-14-02-94-031c&lt;br&gt;&#xA;न्यायेनोत्तरकालं च गृहेभ्यो निःसृता वयम् ।&#x9;KK-14-02-94-032a&lt;br&gt;&#xA;धर्मदृष्टैर्विधिद्वारैस्तपस्तप्स्यामहे वयम् ॥&#x9;KK-14-02-94-032c&lt;br&gt;&#xA;भवतः सम्यगिष्टा तु बुद्धिर्हिंसाविवर्जिता ।&#x9;KK-14-02-94-033a&lt;br&gt;&#xA;एतामहिंसा यज्ञेषु ब्रूयास्त्वं सततं प्रभो ॥&#x9;KK-14-02-94-033c&lt;br&gt;&#xA;प्रीतास्ततो भविष्यामो वयं तु द्विजसत्तम ।&#x9;KK-14-02-94-034a&lt;br&gt;&#xA;विसर्जिताः समाप्तौ च सत्रादस्माद्व्रजामहे ॥&#x9;KK-14-02-94-034c&lt;br&gt;&#xA;तथा कथयतां तेषां देवराजः पुरन्दरः ।&#x9;KK-14-02-94-035a&lt;br&gt;&#xA;ववर्ष सुमहातेजा दृष्ट्वा तस्य तपोबलम् ॥&#x9;KK-14-02-94-035c&lt;br&gt;&#xA;आसमाप्तेश्च यज्ञस्य तस्यामितपराक्रमः ।&#x9;KK-14-02-94-036a&lt;br&gt;&#xA;निकामवर्षी पर्जन्यो बभूव जनमेजय ॥&#x9;KK-14-02-94-036c&lt;br&gt;&#xA;प्रसादयामास च तमगस्त्यं त्रिदशेश्वरः ।&#x9;KK-14-02-94-037a&lt;br&gt;&#xA;स्वयमभ्येत्य राजर्षे पुरस्कृत्य बृहस्पतिम् ॥&#x9;KK-14-02-94-037c&lt;br&gt;&#xA;ततो यज्ञसमाप्तौ तान्विससर्ज महामुनीन् ।&#x9;KK-14-02-94-038a&lt;br&gt;&#xA;अगस्त्यः परमप्रीतः पूजयित्वा यथाविधि ॥ &#x9;KK-14-02-94-038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/095/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/095/</guid>
      <description>&lt;p&gt;श्रीः&#xA;अध्यायः 095&lt;/p&gt;&#xA;&lt;p&gt;वैशम्पायनेन जनमेजयम् प्रति नकुलस्य निजस्वरूपकथनपूर्वकं तस्य नकुलत्वप्राप्तिविमोक्षकारणाभिधानम् ॥ 1 ॥&lt;/p&gt;&#xA;&lt;p&gt;जनमेजय उवाच &#x9;KK-14-02-95-001&lt;br&gt;&#xA;कोसौ नकुलरूपेण शिरसा काञ्चनेन वै ।&#x9;KK-14-02-95-001a&lt;br&gt;&#xA;प्राह मानुषवद्वाचमेतत्पृष्टो वदस्व मे ॥&#x9;KK-14-02-95-001c&lt;br&gt;&#xA;वैशम्पायन उवाच &#x9;KK-14-02-95-002&lt;br&gt;&#xA;एतत्पूर्वं न पृष्टोऽहं न चास्माभिः प्रभाषितम् ।&#x9;KK-14-02-95-002a&lt;br&gt;&#xA;श्रूयतां नकुलो योसौ यथा वाक्तस्य मानुषी ॥&#x9;KK-14-02-95-002c&lt;br&gt;&#xA;श्राद्धं सङ्कल्पयामास जमदग्निः पुरा किल ।&#x9;KK-14-02-95-003a&lt;br&gt;&#xA;होमधेनुस्तमागाच्च स्वयमेव दुदोह ताम् ॥&#x9;KK-14-02-95-003c&lt;br&gt;&#xA;तत्पयः स्थापयामास नवे भाण्डे दृढे शुचौ ।&#x9;KK-14-02-95-004a&lt;br&gt;&#xA;क्रोधो नकुलरूपेण पिठरं पर्यकर्षयत् ॥&#x9;KK-14-02-95-004c&lt;br&gt;&#xA;जिज्ञासुस्तमृषिश्रेष्ठं किं कुर्याद्विप्रिये कृते ।&#x9;KK-14-02-95-005a&lt;br&gt;&#xA;इति सञ्चिन्त्य दुर्मेधा धर्षयामास तत्पयः ॥&#x9;KK-14-02-95-005c&lt;br&gt;&#xA;तमाज्ञाय मुनिः क्रोधं नैवास्य स चुकोप ह ।&#x9;KK-14-02-95-006a&lt;br&gt;&#xA;स तु क्रोधस्ततो राजन्ब्राह्मणीं मूर्तिमास्थितः ॥&#x9;KK-14-02-95-006c&lt;br&gt;&#xA;जितोस्मीति भृगुश्रेष्ठ भृगवो ह्यतिरोषणाः ।&#x9;KK-14-02-95-007a&lt;br&gt;&#xA;लोके मिथ्याप्रवादोयं यत्त्वयाऽस्मि विनिर्जितः ॥&#x9;KK-14-02-95-007c&lt;br&gt;&#xA;वशे स्थितोऽहं त्वय्यद्य क्षमावति महात्मनि ।&#x9;KK-14-02-95-008a&lt;br&gt;&#xA;बिभेमि तपसः साधो प्रसादं कुरु मे प्रभो ॥&#x9;KK-14-02-95-008c&lt;br&gt;&#xA;जमदग्निरुवाच &#x9;KK-14-02-95-009&lt;br&gt;&#xA;साक्षाद्दृष्टोसि मे क्रोध गच्छ त्वं विगतज्वरः ।&#x9;KK-14-02-95-009a&lt;br&gt;&#xA;न त्वयापकृतं मेऽद्य न च मे मन्युरस्ति वै ॥&#x9;KK-14-02-95-009c&lt;br&gt;&#xA;यान्समुद्दिश्य सङ्कल्पः पयसोस्य कृतो मया ।&#x9;KK-14-02-95-010a&lt;br&gt;&#xA;पितरस्ते महाभागास्तेभ्यो बुद्ध्यस्व गम्यताम् ॥&#x9;KK-14-02-95-010c&lt;br&gt;&#xA;इत्युक्तो जातसन्त्रासस्तत्रैवान्तरधीयत ।&#x9;KK-14-02-95-011a&lt;br&gt;&#xA;पितॄणामभिषङ्गाच्च नकुलत्वमुपागतः ॥&#x9;KK-14-02-95-011c&lt;br&gt;&#xA;स तान्प्रसादयामास शापस्यान्तो भवेदिति ।&#x9;KK-14-02-95-012a&lt;br&gt;&#xA;तैश्चाप्युक्तः क्षिपन्धर्मं शापस्यान्तमवाप्स्यसि ॥&#x9;KK-14-02-95-012c&lt;br&gt;&#xA;तैश्चोक्तो यज्ञियान्देशान्धर्मारण्यं तथैव च ।&#x9;KK-14-02-95-013a&lt;br&gt;&#xA;जुगुप्समानो धावन्स तं यज्ञं समुपासदत् ॥&#x9;KK-14-02-95-013c&lt;br&gt;&#xA;धर्मपुत्रमथाक्षिप्य सक्तुप्रस्थेन तेन सः ।&#x9;KK-14-02-95-014a&lt;br&gt;&#xA;मुक्तः शापात्ततः क्रोधो धर्मो ह्यासीद्युधिष्ठिरः ॥&#x9;KK-14-02-95-014c&lt;br&gt;&#xA;एवमेतत्तदा वृत्तं यज्ञे तस्य महात्मनः ।&#x9;KK-14-02-95-015a&lt;br&gt;&#xA;पश्यतां चापि नस्तत्र नकुलोऽन्तर्हितस्तदा ॥ &#x9;KK-14-02-95-015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/096/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/096/</guid>
      <description>&lt;p&gt;अध्यायः 096&lt;/p&gt;&#xA;&lt;p&gt;युधिष्ठिरेण कृष्णं प्रति वैष्णवधर्मप्रशंसनपूर्वकं तत्कथनप्रार्थना ॥ 1 ॥ वसिष्ठादिभिस्तच्छुश्रूषया तत्समीपोपसर्पणम् ॥ 2 ॥ कृष्णेन युधिष्ठिरादीन्प्रति वैष्णवधर्मप्रशंसनपूर्वकं स्वमहिमानुबोधनम् ॥ 3 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;अश्वमेधे पुरावृत्ते केशवं केशिसूदनम् ।&#x9;001a&lt;br&gt;&#xA;धर्मसंशयमुद्दिश्य किमपृच्छत्पितामहः ॥&#x9;001c&lt;br&gt;&#xA;वैशम्पायन उवाच ।&#x9;002&lt;br&gt;&#xA;पश्चिमेनाश्वमेधेन यदा स्नातो युधिष्ठिरः ।&#x9;002a&lt;br&gt;&#xA;तदा राजा नमस्कृत्य केशवं पुनरब्रवीत् ॥&#x9;002c&lt;br&gt;&#xA;भगवन्वैष्णवा धर्माः किम्फलाः किम्परायणाः ।&#x9;003a&lt;br&gt;&#xA;किं धर्ममधिकृत्याथ भवतोत्पादिताः पुरा ॥&#x9;003c&lt;br&gt;&#xA;यदि तेऽहमनुग्राह्यः प्रियोऽस्मि मधुसूदन ।&#x9;004a&lt;br&gt;&#xA;श्रोतव्या यदि मे कृष्ण तन्मे कथय सुव्रत ॥&#x9;004c&lt;br&gt;&#xA;पवित्राः किल ते धर्माः सर्वपापप्रणाशनाः ।&#x9;005a&lt;br&gt;&#xA;सर्वधर्मोत्तमाः पुण्या भगवंस्त्वन्मुखोद्गताः ॥&#x9;005c&lt;br&gt;&#xA;याञ्श्रुत्वा ब्रह्महा गोघ्नो मातृहा गुरुतल्पगः ।&#x9;006a&lt;br&gt;&#xA;पाकभेदी कृतघ्नश्च सुरापो ब्रह्मविक्रयी ॥&#x9;006c&lt;br&gt;&#xA;मित्रविश्वासघाती च वीरहा भ्रूणहा तथा ।&#x9;007a&lt;br&gt;&#xA;तपोविक्रयिणश्चैव दानविक्रयिणस्तथा ॥&#x9;007c&lt;br&gt;&#xA;आत्मविक्रयिणो मूढा जीवेद्यश्च विकर्मभिः ।&#x9;008a&lt;br&gt;&#xA;पापाः शठा नैकृतिका डाम्भिका दूषकास्तथा ॥&#x9;008c&lt;br&gt;&#xA;रसभेदकरा ये च ये च स्युर्ब्रह्मघातकाः ।&#x9;009a&lt;br&gt;&#xA;शूद्रप्रेष्यकराश्चोरा विप्रा ये च पुरोहिताः ॥&#x9;009c&lt;br&gt;&#xA;निक्षेपहारिणः स्त्रीघ्नास्तथा ये पारदारिकाः ।&#x9;010a&lt;br&gt;&#xA;एते चान्ये च पापा ये मुच्यन्ते तेऽपि किल्बिषात् ॥&#x9;010c&lt;br&gt;&#xA;तानाचक्ष्व सुरश्रेष्ठ त्वद्भक्तस्य ममाच्युत ॥&#x9;011ac&lt;br&gt;&#xA;वैशम्पायन उवाच ।&#x9;012&lt;br&gt;&#xA;इत्येवं कथिते देवे धर्मपुत्रेण संसदि ।&#x9;012a&lt;br&gt;&#xA;वसिष्ठाद्यास्तपोयुक्ता मुनयस्तत्वदर्शिनः ॥&#x9;012c&lt;br&gt;&#xA;श्रोतुकामाः परं गुह्यं वैष्णवं धर्ममुत्तमम् ।&#x9;013a&lt;br&gt;&#xA;तथा भागवताश्चैव ततस्तं पर्यवारयन् ॥&#x9;013c&lt;br&gt;&#xA;युधिष्ठिर उवाच ।&#x9;014&lt;br&gt;&#xA;तत्वतस्तव भावेन पादमूलमुपागतम् ।&#x9;014a&lt;br&gt;&#xA;यदि जानासि मां भक्तं स्निग्धं वा भक्तवत्सल ॥&#x9;014c&lt;br&gt;&#xA;धर्मगुह्यानि सर्वाणि वेत्तुमिच्छामि तत्वतः ।&#x9;015a&lt;br&gt;&#xA;धर्मान्कथय मे देव यद्यनुग्रहभागहम् ॥&#x9;015c&lt;br&gt;&#xA;श्रुता मे मानवा धर्मा वासिष्ठाः काश्यपास्तथा ।&#x9;016a&lt;br&gt;&#xA;गार्गीया गौतमीयाश्च तथा गोपालकस्य च ॥&#x9;016c&lt;br&gt;&#xA;पराशरकृताः पूर्वा मैत्रेयस्य च धीमतः ।&#x9;017a&lt;br&gt;&#xA;औमा माहेश्वराश्चैव नन्दिधर्माश्च पावनाः ॥&#x9;017c&lt;br&gt;&#xA;ब्रह्मणा कथिता ये च कौमाराश्च श्रुता मया ।&#x9;018a&lt;br&gt;&#xA;धूमायनकृता धर्माः काण्डवैश्वानरा अपि ॥&#x9;018c&lt;br&gt;&#xA;भार्गवा याज्ञवल्क्याश्च मार्कण्डेयकृता अपि ।&#x9;019a&lt;br&gt;&#xA;भारद्वाजकृता ये च बृहस्पतिकृताश्च ये ॥&#x9;019c&lt;br&gt;&#xA;कुणेश्च कुणिबाहोश्च विश्वामित्रकृताश्च ये ।&#x9;020a&lt;br&gt;&#xA;सुमन्तुजैमिनिकृताः शाकुनेयास्तथैव च ॥&#x9;020c&lt;br&gt;&#xA;पुलस्त्यपुलहोद्गीताः पावकीयास्तथैव च ।&#x9;021a&lt;br&gt;&#xA;अगस्त्यगीता मौद्गल्याः शाण्डिल्याः शलभायनाः ॥&#x9;021c&lt;br&gt;&#xA;वालखिल्यकृता ये च ये च सप्तर्षिभिस्तथा ।&#x9;022a&lt;br&gt;&#xA;आपस्तम्बकृता धर्माः शङ्खस्य लिखितस्य च ॥&#x9;022c&lt;br&gt;&#xA;प्राजापत्यास्तथा याम्या माहेन्द्राश्च श्रुता मया ।&#x9;023a&lt;br&gt;&#xA;वैयाघ्रव्यासकीयाश्च विभण्डककृताश्च ये ॥&#x9;023c&lt;br&gt;&#xA;नारदीयाः श्रुता धर्माः कापोताश्च श्रुता मया ।&#x9;024a&lt;br&gt;&#xA;तथा विदुरवाक्यानि भृगोरङ्गिरसस्तथा ॥&#x9;024c&lt;br&gt;&#xA;क्रौञ्चा मृदङ्गगीताश्च सौर्या हारीतकाश्च ये ।&#x9;025a&lt;br&gt;&#xA;ये पिशङ्गकृताश्चापि कातपायाः सुवालकाः ॥&#x9;025c&lt;br&gt;&#xA;उद्दालककृता धर्मा औशनस्यास्तथैव च ।&#x9;026a&lt;br&gt;&#xA;वैशम्पायनगीताश्च ये चान्येऽप्येवमादितः ॥&#x9;026c&lt;br&gt;&#xA;एतेभ्यः सर्वधर्मेभ्यो देव त्वन्मुखनिस्सृताः ।&#x9;027a&lt;br&gt;&#xA;पावनात्वात्पवित्रत्वाद्विशिष्टा इति मे मतिः ॥&#x9;027c&lt;br&gt;&#xA;तस्माद्धि त्वां प्रपन्नस्य त्वद्भक्तस्य च केशव ।&#x9;028a&lt;br&gt;&#xA;युष्मदीयान्वरान्धर्मान्पुण्यान्कथय मेच्युत ॥&#x9;028c&lt;br&gt;&#xA;वैशम्पायन उवाच ।&#x9;029&lt;br&gt;&#xA;एवं पृष्टस्तु धर्मज्ञो धर्मपुत्रेण केशवः ।&#x9;029a&lt;br&gt;&#xA;उवाच धर्मान्सूक्ष्मार्थान्धर्मपुत्रस्य हर्षितः ॥&#x9;029c&lt;br&gt;&#xA;एवं ते यस्य कौन्तेय यत्नो धर्मेषु सुव्रत ।&#x9;030a&lt;br&gt;&#xA;तस्य ते दुर्लभो लोके न कश्चिदपि विद्यते ॥&#x9;030c&lt;br&gt;&#xA;धर्मः श्रुतो वा दृष्टो वा कथितो वा कृतोऽपि वा ।&#x9;031a&lt;br&gt;&#xA;अनुमोदितो वा राजेन्द्र नयतीन्द्रपदं नरम् ॥&#x9;031c&lt;br&gt;&#xA;धर्मः पिता च माता च धर्मो नाथः सुहृत्तथा ।&#x9;032a&lt;br&gt;&#xA;धर्मो भ्राता सखा चैव धर्मः स्वामी परन्तप ॥&#x9;032c&lt;br&gt;&#xA;धर्मादर्थश्च कामश्च धर्माद्भोगाः सुखानि च ।&#x9;033a&lt;br&gt;&#xA;धर्मादैश्वर्यमेवाग्र्यं धर्मात्स्वर्गगतिः परा ॥&#x9;033c&lt;br&gt;&#xA;धर्मोऽयं सेवितः शुद्धस्त्रायते महतो भयात् ।&#x9;034a&lt;br&gt;&#xA;धर्माद्द्विजत्वं देवत्वं धर्मः पावयते नरम् ॥&#x9;034c&lt;br&gt;&#xA;यदा च क्षीयते पापं कालेन पुरुषस्य तु ।&#x9;035a&lt;br&gt;&#xA;तदा सञ्जायते बुद्धिर्धर्मं कर्तुं युधिष्ठिर ॥&#x9;035c&lt;br&gt;&#xA;जन्मान्तरसहस्रैस्तु मनुष्यत्वं हि दुर्लभम् ।&#x9;036a&lt;br&gt;&#xA;तद्गत्वाऽपीह यो धर्मं न करोति स्ववञ्चितः ॥&#x9;036c&lt;br&gt;&#xA;कुत्सिता ये दरिद्राश्च विरूपा व्याधितास्तथा ।&#x9;037a&lt;br&gt;&#xA;परद्वेष्याश्च मूर्खाश्च न तैर्धर्मः कृतः पुरा ॥&#x9;037c&lt;br&gt;&#xA;ये च दीर्घायुषः शूराः पण्डिता भोगिनस्तथा ॥&#x9;038a&lt;br&gt;&#xA;नीरोगा रूपसम्पन्नास्तैर्धर्मः सुकृतः पुरा ॥&#x9;038c&lt;br&gt;&#xA;एवं धर्मः कृतः शुद्धो नयते गतिमुत्तमाम् ।&#x9;039a&lt;br&gt;&#xA;अधर्मं सेवते यस्तु तिर्यग्योन्यां पतत्यसौ ॥&#x9;039c&lt;br&gt;&#xA;इदं रहस्यं कौन्तेय शृणु धर्ममनुत्तमम् ।&#x9;040a&lt;br&gt;&#xA;कथयिष्ये परं धर्मं तव भक्तस्य पाण्डव ॥&#x9;040c&lt;br&gt;&#xA;इष्टस्त्वमसि मेऽत्यर्थं प्रपन्नश्चापि मां सदा ।&#x9;041a&lt;br&gt;&#xA;परमार्थमपि ब्रूयां किं पुनर्धर्मसंहिताम् ॥&#x9;041c&lt;br&gt;&#xA;इदं मे मानुषं जन्म कृतमात्मनि मायया ।&#x9;042a&lt;br&gt;&#xA;धर्मसंस्थापनार्थाय दुष्टानां नाशनाय च ॥&#x9;042c&lt;br&gt;&#xA;मानुष्यं भावमापन्नं ये मां गृह्णन्त्यवज्ञया ।&#x9;043a&lt;br&gt;&#xA;संसारान्तर्हि ते मूढास्तिर्यग्योनिष्वनेकशः ॥&#x9;043c&lt;br&gt;&#xA;ये च मां सर्वभूतस्थं पश्यन्ति ज्ञानचक्षुषा ।&#x9;044a&lt;br&gt;&#xA;मद्भक्तांस्तान्सदा युक्तान्मत्समीपं नयाम्यहम् ॥&#x9;044c&lt;br&gt;&#xA;मद्भक्ता न विनश्यन्ति मद्भक्ता वीतकल्मषाः ।&#x9;045a&lt;br&gt;&#xA;मद्भक्तानां तु मानुष्ये सफलं जन्म पाण्डव ॥&#x9;045c&lt;br&gt;&#xA;अपि पापेष्वभिरता मद्भक्ताः पाण्डुनन्दन ।&#x9;046a&lt;br&gt;&#xA;मुच्यन्ते पातकैः सर्वैः पद्मपत्रमिवाम्भसा ॥&#x9;046c&lt;br&gt;&#xA;जन्मान्तरसहस्रेषु तपसा भावितात्मनाम् ।&#x9;047a&lt;br&gt;&#xA;भक्तिरुत्पद्यते तात मनुष्याणां न संशयः ॥&#x9;047c&lt;br&gt;&#xA;यच्च रूपं परं गुह्यं कूटस्थमचलं ध्रुवम् ।&#x9;048a&lt;br&gt;&#xA;न दृश्यते तथा देवैर्मद्भक्तैर्दृश्यते यथा ॥&#x9;048c&lt;br&gt;&#xA;अपरं यच्च मे रूपं प्रादुर्भावेषु दृश्यते ।&#x9;049a&lt;br&gt;&#xA;तदर्चयन्ति सर्वार्थैः सर्वभूतानि पाण्डव ॥&#x9;049c&lt;br&gt;&#xA;कल्पकोटिसहस्रेषु व्यतीतेष्वागतेषु च ।&#x9;050a&lt;br&gt;&#xA;दर्शयामीह तद्रूपं यच्च पश्यन्ति मे सुराः ॥&#x9;050c&lt;br&gt;&#xA;स्थित्युत्पत्त्यव्ययकरं यो मां ज्ञात्वा प्रपद्यते ।&#x9;051a&lt;br&gt;&#xA;अनुगृह्णाम्यहं तं वै संसारान्मोचयामि च ॥&#x9;051c&lt;br&gt;&#xA;अहमादिर्हि देवानां सृष्टा ब्रह्मादयो मया ।&#x9;052a&lt;br&gt;&#xA;प्रकृतिं स्वामवष्टभ्य जगत्सर्वं सृजाम्यहम् ॥&#x9;052c&lt;br&gt;&#xA;तमोमूलोऽहमव्यक्तो रजोमध्ये प्रतिष्ठितः ।&#x9;053a&lt;br&gt;&#xA;ऊर्ध्वं सत्त्वं विना लोभं ब्रह्मादिस्तम्बपर्यतः ॥&#x9;053c&lt;br&gt;&#xA;मूर्धानं मे विद्धि दिवं चन्द्रादित्यौ च लोचने ।&#x9;054a&lt;br&gt;&#xA;गावोऽग्निर्बाह्मणो वक्त्रं मारुतः श्वसनं च मे ॥&#x9;054c&lt;br&gt;&#xA;दिशो मे बाहवश्चाष्टौ नक्षत्राणि च भूषणम् ।&#x9;055a&lt;br&gt;&#xA;अन्तरिक्षमुरो विद्धि सर्वभूतावकाशकम् ।&#x9;055c&lt;br&gt;&#xA;मार्गो मेघानिलाभ्यां तु यन्ममोदरमव्ययम् ॥&#x9;055e&lt;br&gt;&#xA;पृथिवीमण्डलं यद्वै द्वीपार्णवनगैर्युतम् ।&#x9;056a&lt;br&gt;&#xA;सर्वसन्धारणोपेतं पादौ मम युधिष्ठिर ॥&#x9;056c&lt;br&gt;&#xA;स्थितो ह्येकगुणः खेऽहं द्विगुणश्चास्मि मारुते ।&#x9;057a&lt;br&gt;&#xA;त्रिगुणोऽग्नौ स्थितोऽहं वै सलिले च चतुर्गुणः ॥&#x9;057c&lt;br&gt;&#xA;शब्दाद्या ये गुणाः पञ्च महाभूतेषु पञ्चसु ।&#x9;058a&lt;br&gt;&#xA;तन्मात्रासंस्थितः सोऽहं पृथिव्यां पञ्चधा स्थितः ॥&#x9;058c&lt;br&gt;&#xA;अहं सहस्रशीर्षस्तु सहस्रवदनेक्षणः ।&#x9;059a&lt;br&gt;&#xA;सहस्रबाहूदरधृक्सहस्रोरुः सहस्रपात् ॥&#x9;059c&lt;br&gt;&#xA;धृत्वोर्वीं सर्वतः सम्यगत्यतिष्ठं दशाङ्गुलम् ।&#x9;060a&lt;br&gt;&#xA;सर्वभूतात्मभूतस्थः सर्वव्यापी ततोऽस्म्यहम् ॥&#x9;060c&lt;br&gt;&#xA;अचिन्त्योऽहमनन्तोऽहमजरोऽहमजो ह्यहम् ।&#x9;061a&lt;br&gt;&#xA;अनाद्योऽहमवध्योऽहमप्रमेयोऽहमव्ययः ॥&#x9;061c&lt;br&gt;&#xA;निर्गुणोऽहं निगूढात्मा निर्द्वन्द्वो निर्ममो नृप ।&#x9;062a&lt;br&gt;&#xA;निष्कलो निर्विकारोऽहं निदानममृतस्य तु ॥&#x9;062c&lt;br&gt;&#xA;सुधा चाहं स्वधा चाहं स्वाहा चाहं नराधिप ।&#x9;063a&lt;br&gt;&#xA;तेजसा तपसा चाहं भूतग्रामं चतुर्विधम् ॥&#x9;063c&lt;br&gt;&#xA;स्नेहपाशैर्गुणबद्ध्वा धारयाम्यात्ममायया ।&#x9;064a&lt;br&gt;&#xA;चातुराश्रमधर्मोऽहं चातुर्होत्रफलाशनः ।&#x9;064c&lt;br&gt;&#xA;चतुर्मूर्तिश्चतुर्यज्ञश्चतुराश्रमभावनः ॥&#x9;064e&lt;br&gt;&#xA;संहृत्याहं जगत्सर्वं कृत्वा वै गर्भमात्मनः ।&#x9;065a&lt;br&gt;&#xA;शयामि दिव्ययोगेन प्रलयेषु युधिष्ठिर ॥&#x9;065c&lt;br&gt;&#xA;सहस्रयुगपर्यन्तां ब्राह्मीं रात्रिं महार्णवे ।&#x9;066a&lt;br&gt;&#xA;स्थित्वा सृजामि भूतानि जङ्गमानि स्थिराणि च ॥&#x9;066c&lt;br&gt;&#xA;कल्पे कल्पे च भूतानि संहरामि सृजामि च ।&#x9;067a&lt;br&gt;&#xA;न च मां तानि जानन्ति मायया मोहितानि मे ॥&#x9;067c&lt;br&gt;&#xA;मम चैवान्धकारस्य मार्गितव्यस्य नित्यशः ।&#x9;068a&lt;br&gt;&#xA;प्रशान्तस्येव दीपस्य गतिर्नैपोपलभ्यते ॥&#x9;068c&lt;br&gt;&#xA;न तदस्ति क्वचिद्राजन्यत्राहं न प्रतिष्ठितः ।&#x9;069a&lt;br&gt;&#xA;न च तद्विद्यते भूतं मयि यन्न प्रतिष्ठितम् ॥&#x9;069c&lt;br&gt;&#xA;यावन्मित्रं भवेद्भूतं स्थूलं सूक्ष्ममिदं जगत् ।&#x9;070a&lt;br&gt;&#xA;दीवभूतो ह्यहं तस्मिंस्तावन्मात्रं प्रतिष्ठितः ॥&#x9;070c&lt;br&gt;&#xA;किञ्चात्र बहुनोक्तेन सत्यमेतद्ब्रवीमि ते ।&#x9;071a&lt;br&gt;&#xA;यद्भूतं यद्भविष्यच्च तत्सर्वमहमेव तु ॥&#x9;071c&lt;br&gt;&#xA;मया सृष्टानि भूतानि मन्मयानि च भारत ।&#x9;072a&lt;br&gt;&#xA;मामेव न विजानन्ति मायया मोहितानि वै ॥&#x9;072c&lt;br&gt;&#xA;एवं सर्वं जगदिदं सदेवासुरमानुषम् ।&#x9;073a&lt;br&gt;&#xA;मत्तः प्रभवते राजन्मय्येव प्रविलीयते ॥ ॥&#x9;073c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/097/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/097/</guid>
      <description>&lt;p&gt;अध्यायः 097&lt;/p&gt;&#xA;&lt;p&gt;कृष्णेन युधिष्ठिरं प्रति चातुर्वर्ण्यधर्मनिरूपणम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमात्मोद्भवं सर्वं जगदुद्दिश्य केशवः ।&#x9;001a&lt;br&gt;&#xA;धर्मान्धर्मात्मजस्याथ पुण्यानकथयत्प्रभुः ॥&#x9;001c&lt;br&gt;&#xA;शृणु पाण्डव तत्वेन पवित्रं पापनाशनम् ।&#x9;002a&lt;br&gt;&#xA;कथ्यमानं मया पुण्यं धर्मशास्त्रफलं महत् ॥&#x9;002c&lt;br&gt;&#xA;यः शृणोति शुचिर्भूत्वा एकचित्तस्तपोयुतः ।&#x9;003a&lt;br&gt;&#xA;स्वर्ग्यं यशस्यामायुष्यं धर्मं ज्ञेयं युधिष्ठिर ॥&#x9;003c&lt;br&gt;&#xA;श्रद्दधानस्य तस्येह यत्पापं पूर्वसञ्चितम् ।&#x9;004a&lt;br&gt;&#xA;विनश्यत्याशु तत्सर्वं मद्भक्तस्य विशेषतः ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;एवं श्रुत्वा वचः पुण्यं सत्यं केशवभाषितम् ।&#x9;005a&lt;br&gt;&#xA;प्रहृष्टमनसो भूत्वा चिन्तयन्तोऽद्भुतं परम् ॥&#x9;005c&lt;br&gt;&#xA;देवब्रह्मर्षयः सर्वे गन्धर्वाप्सरसस्तथा ।&#x9;006a&lt;br&gt;&#xA;भूता यक्षग्रहाश्चैव गुह्यका भुजगास्तथा ॥&#x9;006c&lt;br&gt;&#xA;वालखिल्या महात्मानो योगिनस्तत्वदर्शिनः ।&#x9;007a&lt;br&gt;&#xA;तथा भागवताश्चापि पञ्चकालमुपासकाः ॥&#x9;007c&lt;br&gt;&#xA;कौतूहलसमाविष्टाः प्रहृष्टेन्द्रियमानसाः ।&#x9;008a&lt;br&gt;&#xA;श्रोतुकामाः परं धर्मं वैष्णवं धर्मशासनम् ।&#x9;008c&lt;br&gt;&#xA;हृदि कर्तुं च तद्वाक्यं प्रणेमुः शिरसा नताः ॥&#x9;008e&lt;br&gt;&#xA;ततस्तान्वासुदेवेन दृष्टान्दिव्येन चक्षुषा ।&#x9;009a&lt;br&gt;&#xA;विमुक्तपापानालोक्य प्रणम्य शिरसा हरिम् ।&#x9;009c&lt;br&gt;&#xA;पप्रच्छ केशवं धर्मं धर्मपुत्रः प्रतापवान् ॥&#x9;009e&lt;br&gt;&#xA;युधिष्ठिर उवाच ।&#x9;010&lt;br&gt;&#xA;कीदृशी ब्राह्मणस्याथ क्षत्रियस्यापि कीदृशी ।&#x9;010a&lt;br&gt;&#xA;वैश्यस्य कीदृशी देव गतिः शूद्रस्य कीदृशी ॥&#x9;010c&lt;br&gt;&#xA;कथं बध्येत पाशेन ब्राह्मणस्तु यमालये ।&#x9;011a&lt;br&gt;&#xA;क्षत्रियो वाथ वैश्यो वा शूद्रो वा बध्यते कथम् ।&#x9;011c&lt;br&gt;&#xA;एतत्कर्मफलं ब्रूहि लोकनाथ नमोऽस्तु ते ॥&#x9;011e&lt;br&gt;&#xA;वैशम्पायन उवाच ।&#x9;012&lt;br&gt;&#xA;पृष्टोऽथ केशवो ह्येवं धर्मपुत्रेण धीमता ।&#x9;012a&lt;br&gt;&#xA;उवाच संसारगतिं चातुर्वर्ण्यस्य कर्मजाम् ॥&#x9;012c&lt;br&gt;&#xA;भगवानुवाच ।&#x9;013&lt;br&gt;&#xA;शृणु वर्णक्रमेणैव धर्मं धर्मभृतां वर ।&#x9;013a&lt;br&gt;&#xA;नास्ति किञ्चिन्नरश्रेष्ठ ब्राह्मणस्य तु दुष्कृतम् ॥&#x9;013c&lt;br&gt;&#xA;शिखायज्ञोपवीता ये सन्ध्यां ये चाप्युपासते ।&#x9;014a&lt;br&gt;&#xA;यैश्च पूर्णाहुतिः प्राप्ता विधिवज्जुह्वते च ये ॥&#x9;014c&lt;br&gt;&#xA;वैश्वदेवं च ये चक्रुः पूजयन्त्यतिथींश्च ये ।&#x9;015a&lt;br&gt;&#xA;नित्यं स्वाध्यायशीलाश्च जपयज्ञपराश्च ये ॥&#x9;015c&lt;br&gt;&#xA;सायम्प्रातर्हुताशाश्च शूद्रभोजनवर्जिताः ।&#x9;016a&lt;br&gt;&#xA;डम्भानृतविमुक्ताश्च स्वदारनिरताश्च ये ।&#x9;016c&lt;br&gt;&#xA;पञ्चयज्ञपरा ये च येऽग्निहोत्रमुपासते ॥&#x9;016e&lt;br&gt;&#xA;दहन्ति दुष्कृतं येषां हूयमानास्त्रयोऽग्नयः ।&#x9;017a&lt;br&gt;&#xA;नष्टदुष्कृतकर्माणो ब्रह्मलोकं व्रजन्ति ते ॥&#x9;017c&lt;br&gt;&#xA;ब्रह्मलोके पुनः कामं गन्धर्वैर्ब्रह्मगायकैः ।&#x9;018a&lt;br&gt;&#xA;उद्गीयमानाः प्रयतैः पूज्यमानाः स्वयम्भुवा ।&#x9;018c&lt;br&gt;&#xA;ब्रह्मलोके प्रमोदन्ते यावदाभूतसम्प्लवम् ॥&#x9;018e&lt;br&gt;&#xA;क्षत्रियोऽपि स्थितो राज्ये स्वधर्मपरिपालकः ।&#x9;019a&lt;br&gt;&#xA;सम्यक्प्रजाः पालयिता षड्भागनिरतः सदा ॥&#x9;019c&lt;br&gt;&#xA;यज्ञदानरतो धीरः स्वदारनिरतः सदा ।&#x9;020a&lt;br&gt;&#xA;शास्त्रानुसारी तत्वज्ञः प्रजाकार्यपरायणः ॥&#x9;020c&lt;br&gt;&#xA;विप्रेभ्यः कामदो नित्यं भृत्यानां भरणे रतः ।&#x9;021a&lt;br&gt;&#xA;सत्यसन्धः शुचिर्नित्यं लोभडम्भविवर्जितः ।&#x9;021c&lt;br&gt;&#xA;क्षत्रियोऽप्युत्तमां याति गतिं देवनिषेविताम् ॥&#x9;021e&lt;br&gt;&#xA;तत्र दिव्याप्सरोभिस्तु गन्धर्वैश्च विशेषतः ।&#x9;022a&lt;br&gt;&#xA;सेव्यमानो महातेजाः क्रीडते शक्रपूजितः ॥&#x9;022c&lt;br&gt;&#xA;चतुर्युगानि वै त्रिंशत्क्रीडित्वा तत्र देववत् ।&#x9;023a&lt;br&gt;&#xA;इह मानुष्यलोके तु चतुर्वेदी द्विजो भवेत् ॥&#x9;023c&lt;br&gt;&#xA;कृषिगोपालनिरतो धर्मानवेषणतत्परः ।&#x9;024a&lt;br&gt;&#xA;दानधर्मेऽपि निरतो विप्रशुश्रूषकस्तथा ॥&#x9;024c&lt;br&gt;&#xA;सत्यसन्धः शुचिर्नित्यं लोभडम्भविवर्जितः ।&#x9;025a&lt;br&gt;&#xA;ऋजुः स्वदारनिरतो हिंसाद्रोहविवर्जितः ॥&#x9;025c&lt;br&gt;&#xA;वणिग्धर्मान्नमुञ्चन्वै देवब्राह्मणपूजकः ।&#x9;026a&lt;br&gt;&#xA;वैश्यः स्वर्गतिमाप्नोति पूज्यमानोऽप्सरोगणैः ॥&#x9;026c&lt;br&gt;&#xA;चतुर्युगानि वै त्रिंशत्क्रीडित्वा दश पञ्च च ।&#x9;027a&lt;br&gt;&#xA;इह मानुष्यलोके च राजा भवति वीर्यवान् ॥&#x9;027c&lt;br&gt;&#xA;सुवर्णकोट्यः पञ्चाशद्रत्नानां च शतं तथा ।&#x9;028a&lt;br&gt;&#xA;हस्त्यश्वरथसंयुक्तो महाभोगांश्च सेवते ॥&#x9;028c&lt;br&gt;&#xA;त्रयाणामपि वर्णानां शुश्रूषानिरतः सदा ।&#x9;029a&lt;br&gt;&#xA;विशेषतस्तु विप्राणां दासवद्यस्तु तिष्ठति ॥&#x9;029c&lt;br&gt;&#xA;अयाचितप्रदाता च सत्यशौचसमन्वितः ।&#x9;030a&lt;br&gt;&#xA;गुरुदेवार्चनरतः परदारविवर्जितः ॥&#x9;030c&lt;br&gt;&#xA;परपीडामकृत्वैव भत्यवर्गं बिभर्ति यः ।&#x9;031a&lt;br&gt;&#xA;शूद्रोऽपि स्वर्गमाप्नोति जीवानामभयप्रदः ॥&#x9;031c&lt;br&gt;&#xA;स स्वर्गलोके क्रीडित्वा वर्षकोटिं महातपाः ।&#x9;032a&lt;br&gt;&#xA;इह मानुषलोके तु वैश्यो धनपतिर्भवेत् ॥&#x9;032c&lt;br&gt;&#xA;एवं धर्मात्परं नास्ति महत्संसारमोक्षणम् ।&#x9;033a&lt;br&gt;&#xA;न च धर्मात्परं किञ्चित्पापकर्मव्यपोहनम् ॥&#x9;033c&lt;br&gt;&#xA;तस्माद्धर्मः सदा कार्यो मानुष्यं प्राप्य दुर्लभम् ।&#x9;034a&lt;br&gt;&#xA;न हि धर्मानुरक्तानां लोके किञ्चन दुर्लभम् ॥&#x9;034c&lt;br&gt;&#xA;स्वयम्भुविहितो धर्मो यो यस्येह नरेश्वर ।&#x9;035a&lt;br&gt;&#xA;स तेन क्षपयेत्पापं सम्यगाचरितेन च ॥&#x9;035c&lt;br&gt;&#xA;सहजं यद्भवेत्कर्म न तत्त्याज्यं हि केनचित् ।&#x9;036a&lt;br&gt;&#xA;स एव तस्य धर्मो हि तेन सिद्धिं स गच्छति ॥&#x9;036c&lt;br&gt;&#xA;विगुणोऽपि स्वधर्मस्तु पापकर्म व्यपोहति ।&#x9;037a&lt;br&gt;&#xA;एवमेव तु धर्मोऽपि क्षीयते पापवर्धनात् ॥&#x9;037c&lt;br&gt;&#xA;युधिष्ठिर उवाच ।&#x9;038&lt;br&gt;&#xA;भगवन्देवदेवेश श्रोतुं कौतूहलं हि मे ।&#x9;038a&lt;br&gt;&#xA;शुभस्याप्यशुभस्यापि क्षयवृद्धी यथाक्रमम् ॥&#x9;038c&lt;br&gt;&#xA;भगवानुवाच ।&#x9;039&lt;br&gt;&#xA;शृणु पार्थिव तत्सर्वं धर्मसूक्ष्मं सनातनम् ।&#x9;039a&lt;br&gt;&#xA;दुर्विज्ञेयतमं नित्यं यत्र मग्ना महाजनाः ॥&#x9;039c&lt;br&gt;&#xA;यथैव शीतमुदकमुष्णेन बहुना वृतम् ।&#x9;040a&lt;br&gt;&#xA;भवेत्तु तत्क्षणादुष्णं शीतत्वं च विनश्यति ॥&#x9;040c&lt;br&gt;&#xA;यथोष्णं वा भवेदल्पं शीतेन बहुना वृतम् ।&#x9;041a&lt;br&gt;&#xA;शीतलं च भवेत्सर्वमुष्णत्वं च विनश्यति ॥&#x9;041c&lt;br&gt;&#xA;एवं च यद्भवेद्भूरि सुकृतं वाऽपि दुष्कृतम् ।&#x9;042a&lt;br&gt;&#xA;तदल्पं क्षपयेच्छीघ्रं नात्र कार्या विचारणा ॥&#x9;042c&lt;br&gt;&#xA;समत्वे सति राजेन्द्र तयोः सुकृतपापयोः ।&#x9;043a&lt;br&gt;&#xA;गूहितस्य भवेद्वृद्धिः कीर्तितस्य भवेत्क्षयः ॥&#x9;043c&lt;br&gt;&#xA;ख्यापनेनानुतापेन प्रायः पापं विनश्यति ।&#x9;044a&lt;br&gt;&#xA;तथा कृतस्तु राजेन्द्र धर्मो नश्यति मानद ॥&#x9;044c&lt;br&gt;&#xA;तावुभौ गूहितौ सम्यग्वृद्धिं यातो न संशयः ।&#x9;045a&lt;br&gt;&#xA;तस्मात्सर्वप्रयत्नेन न पापं गूहयेद्बुधः ॥&#x9;045c&lt;br&gt;&#xA;तस्मादेतत्प्रयत्नेन कीर्तयेत्क्षयकारणात् ।&#x9;046a&lt;br&gt;&#xA;तस्मात्सङ्कीर्तयेत्पापं नित्यं धर्मं च गूहयेत् ॥ ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/098/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/098/</guid>
      <description>&lt;p&gt;अध्यायः 098&lt;/p&gt;&#xA;&lt;p&gt;कृष्णेन युधिष्ठिरं प्रति जन्मदानजीवितानां वैयर्थ्यापादकाधर्मकथनम् ॥ 1 ॥ तथा दानानां सात्विकत्वादिकथनपूर्व तत्तत्फलानां त्रैविध्यादिप्रतिपादनम् ॥ 2 ॥ तथा दानपात्रलक्षणनिरूपणम् ब्राह्मणमहिमानुवर्णनं च ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवं श्रुत्वा वचस्तस्य धर्मपुत्रोऽच्युतस्य तु ।&#x9;001a&lt;br&gt;&#xA;पप्रच्छ पुनरप्यन्यं धर्मं धर्मात्मजो हरिम् ॥&#x9;001c&lt;br&gt;&#xA;वृथा च कति जन्मानि वृथा दानानि कानि च ।&#x9;002a&lt;br&gt;&#xA;वृथा च जीवितं केषां नराणां पुरुषोत्तम ॥&#x9;002c&lt;br&gt;&#xA;कीदृशासु ह्यवस्थासु दानं दत्तं जनार्दन ।&#x9;003a&lt;br&gt;&#xA;इह लोकेऽनुभवति पुरुषः पुरुषोत्तम ॥&#x9;003c&lt;br&gt;&#xA;गर्भस्थः किं समश्नाति किं बाल्ये वाऽपि केशव ।&#x9;004a&lt;br&gt;&#xA;यौवनस्थेऽपि किं कृष्ण वार्धके वाऽपि किं भवेत् ॥&#x9;004c&lt;br&gt;&#xA;सात्विकं कीदृशं दानं राजसं कीदृशं भवेत् ।&#x9;005a&lt;br&gt;&#xA;तामसं कीदृशं देव तर्पयिष्यति किं प्रभो ॥&#x9;005c&lt;br&gt;&#xA;उत्तमं कीदृशं दानं तेषां वा किं फलं भवेत् ।&#x9;006a&lt;br&gt;&#xA;किं दानं नयति ह्यूर्ध्वं किं गतिं मध्यमां नयेत् ।&#x9;006c&lt;br&gt;&#xA;गतिं जघन्यामथवा देवदेव ब्रवीहि मे ॥&#x9;006e&lt;br&gt;&#xA;एतदिच्छामि विज्ञातुं परं कौतूहलं हि मे ।&#x9;007a&lt;br&gt;&#xA;त्वदीयं वचनं सत्यं पुण्यं च मधुसूदन ॥&#x9;007c&lt;br&gt;&#xA;वैशम्पायन उवाच ।&#x9;008&lt;br&gt;&#xA;एवं धर्मं प्रयत्नेन पृष्टः पाण्डुसुतेन वै ।&#x9;008a&lt;br&gt;&#xA;उवाच वासुदेवोऽथ धर्मान्धर्मात्मजस्य तु ॥&#x9;008c&lt;br&gt;&#xA;भगवानुवाच ।&#x9;009&lt;br&gt;&#xA;शृणु राजन्यथान्यायं वचनं तथ्यमुत्तमम् ।&#x9;009a&lt;br&gt;&#xA;कथ्यमानं मया पुण्यं सर्वपापव्यपोहनम् ॥&#x9;009c&lt;br&gt;&#xA;वृथा च दश जन्मानि चत्वारि च नराधिप ।&#x9;010a&lt;br&gt;&#xA;वृथा दानानि पञ्चाशत्पञ्चैव च यथाक्रमम् ॥&#x9;010c&lt;br&gt;&#xA;वृथा च जीवितं येषां ते च षट् परिकीर्तिताः ।&#x9;011a&lt;br&gt;&#xA;अनुक्रमेण वक्ष्यामि तानि सर्वाणि पार्थिव ॥&#x9;011c&lt;br&gt;&#xA;धर्मघ्नानां वृथा जन्म लुब्धानां पापिनां तथा ।&#x9;012a&lt;br&gt;&#xA;वृथा पाकं च येऽश्नन्ति परदाररताश्च ये ।&#x9;012c&lt;br&gt;&#xA;पाकभेदकरा ये च ये च स्युः सत्यवर्जिताः ॥&#x9;012e&lt;br&gt;&#xA;मृष्टमश्नाति यश्चैकः क्लिश्यमानैस्तु बान्धवैः ।&#x9;013a&lt;br&gt;&#xA;पितरं मातरं चैव उपाध्यायं गुरुं तथा ।&#x9;013c&lt;br&gt;&#xA;मातुलं मातुलानीं च यो निहन्याच्छपेत वा ॥&#x9;013e&lt;br&gt;&#xA;ब्राह्मणश्चैव यो भूत्वा सन्ध्योपासनवर्जितः ।&#x9;014a&lt;br&gt;&#xA;निस्स्वाहो निस्स्वधश्चैव शूद्राणामन्नभुग्द्विजः ॥&#x9;014c&lt;br&gt;&#xA;मम वा शङ्करस्याथ ब्रह्मणो वा युधिष्ठिर ।&#x9;015a&lt;br&gt;&#xA;अथवा ब्राह्मणानां तु ये न भक्ता नराधमाः ।&#x9;015c&lt;br&gt;&#xA;वृथाजन्मान्यथैतेषां पापिनां विद्धि पाण्डव ॥&#x9;015e&lt;br&gt;&#xA;अश्रद्धयाऽपि यद्दत्तमवामानेन वाऽपि यत् ।&#x9;016a&lt;br&gt;&#xA;डम्भार्थमपि यद्दत्तं यत्पाषण्डिहृतं नृप ॥&#x9;016c&lt;br&gt;&#xA;शूद्राचाराय यद्दत्तं यद्दत्त्वा चानुकीर्तितम् ।&#x9;017a&lt;br&gt;&#xA;रोषयुक्तं तु यद्दत्तं यद्दत्तमनुशोचितम् ॥&#x9;017c&lt;br&gt;&#xA;डम्भार्जितं च यद्दत्तं यच्च वाऽप्यनृतार्जितम् ।&#x9;018a&lt;br&gt;&#xA;ब्राह्मणस्वं च यद्दत्तं चौर्येणाप्यार्जितं च यत् ॥&#x9;018c&lt;br&gt;&#xA;अभिशस्ताहृतं यत्तु यद्दत्तं पतिते द्विजे ।&#x9;019a&lt;br&gt;&#xA;निर्ब्रह्माभिहृतं यत्तु यद्दत्तं सर्वयाचकैः ॥&#x9;019c&lt;br&gt;&#xA;व्रात्यैस्तु यद्धृतं दानमारूढपतितैश्च यत् ।&#x9;020a&lt;br&gt;&#xA;यद्दत्तं स्वैरिणीभर्तुः श्वशुराननुवर्तिने ॥&#x9;020c&lt;br&gt;&#xA;यद्ग्रामयाचकहृतं यत्कृतघ्नहृतं तथा ।&#x9;021a&lt;br&gt;&#xA;उपपातकिने दत्तं वेदविक्रयिणे च यत् ॥&#x9;021c&lt;br&gt;&#xA;स्त्रीजिताय च यद्दत्तं यद्दत्तं राजसेविने ।&#x9;022a&lt;br&gt;&#xA;गणकाय च यद्दत्तं यच्च कारणिकाय च ॥&#x9;022c&lt;br&gt;&#xA;वृषलीपतये दत्तं यद्दत्तं शस्त्रजीविने ।&#x9;023a&lt;br&gt;&#xA;भृतकाय च यद्दत्तं व्यालग्राहिहृतं च यत् ॥&#x9;023c&lt;br&gt;&#xA;पुरोहिताय यद्दत्तं चिकित्सकहृतं च यत् ।&#x9;024a&lt;br&gt;&#xA;यद्वणिक्कर्मिणे दत्तं क्षुद्रमन्त्रोपजीविने ॥&#x9;024c&lt;br&gt;&#xA;यच्छूद्रजीविने दत्तं यच्च देवलकाय च ।&#x9;025a&lt;br&gt;&#xA;देवद्रव्याशिने यच्च यद्दत्तं चित्रकर्मिणे ॥&#x9;025c&lt;br&gt;&#xA;रङ्गोपजीविने दत्तं यच्च मांसोपजीविने ।&#x9;026a&lt;br&gt;&#xA;सेवकाय च यद्दत्तं यद्दत्तं ब्राह्मणब्रुवे ॥&#x9;026c&lt;br&gt;&#xA;अदेशिने च यद्दत्तं दत्तं वार्धुषिकाय च ।&#x9;027a&lt;br&gt;&#xA;यदनाचारिणे दत्तं यत्तु दत्तमनग्रये ॥&#x9;027c&lt;br&gt;&#xA;असन्ध्योपासिने दत्तं यच्छूद्रग्रामवासिने ।&#x9;028a&lt;br&gt;&#xA;यन्मिथ्यालिङ्गिने दत्तं दत्तं सर्वाशिने च यत् ॥&#x9;028c&lt;br&gt;&#xA;नास्तिकाय च यद्दत्तं धर्मविक्रयिणे च यत् ।&#x9;029a&lt;br&gt;&#xA;वराकाय च यद्दत्तं यद्दत्तं कूटसाक्षिणे ॥&#x9;029c&lt;br&gt;&#xA;ग्रामकूटाय यद्दत्तं दानं पार्थिवपुङ्गव ।&#x9;030a&lt;br&gt;&#xA;वृथा भवति तत्सर्वं नात्र कार्या विचारणा ॥&#x9;030c&lt;br&gt;&#xA;विप्राणामधरा एते लोलुपा ब्राह्मणाधमाः ।&#x9;031a&lt;br&gt;&#xA;नात्मानं तारयन्त्येते न दातारं युधिष्ठिर ॥&#x9;031c&lt;br&gt;&#xA;एतेभ्यो दत्तमात्राणि दानानि सुबहून्यपि ।&#x9;032a&lt;br&gt;&#xA;वृथा भवन्ति राजेन्द्र भस्मन्याज्याहुतिर्यथा ॥&#x9;032c&lt;br&gt;&#xA;एतेषु यत्फलं किञ्चिद्भविष्यति कथञ्चन ।&#x9;033a&lt;br&gt;&#xA;राक्षसाश्च पिशाचाश्च तद्विलुम्पन्ति हर्षिताः ॥&#x9;033c&lt;br&gt;&#xA;वृथा ह्येतानि दत्तानि कथितानि समासतः ।&#x9;034a&lt;br&gt;&#xA;जीवितं तु वृथा येषां तच्छृणुष्व युधिष्ठिर ॥&#x9;034c&lt;br&gt;&#xA;ये मां न प्रतिपद्यन्ते शङ्करं वा नराधमाः ।&#x9;035a&lt;br&gt;&#xA;ब्राह्मणान्वा महीदेवान्वृथा जीवन्ति ते नराः ॥&#x9;035c&lt;br&gt;&#xA;हेतुशास्त्रेषु ये सक्ताः कुदृष्टिपथमाश्रिताः ।&#x9;036a&lt;br&gt;&#xA;देवान्निन्दन्त्यनाचारा वृथा जीवन्ति ते नराः ॥&#x9;036c&lt;br&gt;&#xA;कुशलैः कृतशास्त्राणि पठित्वा ये नराधमाः ।&#x9;037a&lt;br&gt;&#xA;विप्रान्निन्दन्ति यज्ञांश्च वृथा जीवन्ति ते नराः ॥&#x9;037c&lt;br&gt;&#xA;ये दुर्गां वा कुमारं वा वायुमग्निं जलं रविम् ।&#x9;038a&lt;br&gt;&#xA;पितरं मातरं चैव गुरुमिन्द्रं निशाकरम् ।&#x9;038c&lt;br&gt;&#xA;मूढा निन्दन्त्यनाचारा वृथा जीवन्ति ते नराः ॥&#x9;038e&lt;br&gt;&#xA;विद्यमाने धने यस्तु दानधर्मविवर्जितः ।&#x9;039a&lt;br&gt;&#xA;मृष्टमश्नाति यश्चैको वृथा जीवति सोऽपि च ॥&#x9;039c&lt;br&gt;&#xA;वृथा जीवितमाख्यातं दानकालं ब्रवीमि ते ॥&#x9;040ac&lt;br&gt;&#xA;तमोनिविष्टचित्तेन दत्तं दानं तु यद्भवेत् ।&#x9;041a&lt;br&gt;&#xA;तदस्य फलमश्नाति नरो गर्भगतो नृप ॥&#x9;041c&lt;br&gt;&#xA;ईर्ष्यामत्सरसंयुक्तो डम्भार्थं चार्थकारणात् ।&#x9;042a&lt;br&gt;&#xA;ददाति दानं यो मर्त्यो बालभावे तदश्नुते ॥&#x9;042c&lt;br&gt;&#xA;भोक्तुं भोगमशक्तस्तु व्याधिभिः पीडितो भृशम् ।&#x9;043a&lt;br&gt;&#xA;ददाति दानं यो मर्त्यो वृद्धभावे तदश्नुते ॥&#x9;043c&lt;br&gt;&#xA;श्रद्धायुक्तः शुचिः स्नातः प्रसन्नेन्द्रियमानसः ।&#x9;044a&lt;br&gt;&#xA;ददाति दानं यो मर्त्यो यौवने स तदश्नुते ॥&#x9;044c&lt;br&gt;&#xA;स्वयं नीत्वा तु यद्दानं भक्त्या पात्रे प्रदीयते ।&#x9;045a&lt;br&gt;&#xA;तत्सार्वकालिकं विद्धि दानमामरणान्तिकम् ॥&#x9;045c&lt;br&gt;&#xA;राजसं सात्विकं चापि तामसं च युधिष्ठिर ।&#x9;046a&lt;br&gt;&#xA;दानं दानफलं चैव गतिं च त्रिविधां शृणु ॥&#x9;046c&lt;br&gt;&#xA;दानं दातव्यमित्येव मतिं कृत्वा द्विजाय वै ।&#x9;047a&lt;br&gt;&#xA;उपकारवियुक्ताय यद्दत्तं तद्धि सात्विकम् ॥&#x9;047c&lt;br&gt;&#xA;श्रोत्रियाय दरिद्राय बहुभृत्याय पाण्डव ।&#x9;048a&lt;br&gt;&#xA;दीयते यत्प्रहृष्टेन तत्सात्विकमुदाहृतम् ॥&#x9;048c&lt;br&gt;&#xA;वेदाक्षरविहीनाय यत्तु पूर्वोपकारिणे ।&#x9;049a&lt;br&gt;&#xA;समृद्धाय च यद्दत्तं तद्दानं राजसं स्मृतम् ॥&#x9;049c&lt;br&gt;&#xA;सम्बन्धिने च यद्दत्तं प्रमत्ताय च पाण्डव ।&#x9;050a&lt;br&gt;&#xA;फलार्थिभिरपात्राय तद्दानं राजसं स्मृतम् ॥&#x9;050c&lt;br&gt;&#xA;वैश्वदेवविहीनाय दानमश्रोत्रियाय च ।&#x9;051a&lt;br&gt;&#xA;दीयते तस्करायापि तद्दानं तामसं स्मृतम् ॥&#x9;051c&lt;br&gt;&#xA;सरोषमवधूतं च क्लेशयुक्तमवज्ञया ।&#x9;052a&lt;br&gt;&#xA;सेवकाय च यद्दतं तत्तामसमुदाहृतम् ॥&#x9;052c&lt;br&gt;&#xA;देवाः पितृगणाश्चैव मुनयश्चाग्नयस्तथा ।&#x9;053a&lt;br&gt;&#xA;सात्विकं दानमश्नन्ति तुष्यन्ति च नरेश्वर ॥&#x9;053c&lt;br&gt;&#xA;दानवा दैत्यसङ्गाश्च ग्रहा यक्षाः सराक्षसाः ।&#x9;054a&lt;br&gt;&#xA;राजसं दानमश्नन्ति वर्जितं पितृदैवतैः ॥&#x9;054c&lt;br&gt;&#xA;पिशाचाः प्रेतसङ्घाश्च कश्मला ये मलीमसाः ।&#x9;055a&lt;br&gt;&#xA;तामसं दानमश्नन्ति गतिं च त्रिविधां शृणु ॥&#x9;055c&lt;br&gt;&#xA;सात्विकानां तु दानानामुत्तमं फलमश्नुते ।&#x9;056a&lt;br&gt;&#xA;मध्यमं राजसानां तु तामसानां तु पश्चिमम् ॥&#x9;056c&lt;br&gt;&#xA;अभिगम्योपनीतानां दानानामुत्तमं फलम् ।&#x9;057a&lt;br&gt;&#xA;मध्यमं तु समाहूय जघन्यं याचते फलम् ॥&#x9;057c&lt;br&gt;&#xA;अयाचितप्रदाता यः स याति गतिमुत्तमाम् ।&#x9;058a&lt;br&gt;&#xA;समाहूय तु यो दद्यान्मध्यमां स गतिं व्रजेत् ।&#x9;058c&lt;br&gt;&#xA;याचितो यश्च वै दद्याज्जघन्यां स गतिं व्रजेत् ॥&#x9;058e&lt;br&gt;&#xA;उत्तमा दैविकी ज्ञेया मध्यमा मानुषी गतिः ।&#x9;059a&lt;br&gt;&#xA;गतिर्जघन्या तिर्यक्षु गतिरेषा त्रिधा स्मृता ॥&#x9;059c&lt;br&gt;&#xA;पात्रभूतेषु विप्रेषु संस्थितेष्वाहिताग्निषु ।&#x9;060a&lt;br&gt;&#xA;यत्तु निक्षिप्यते दानमक्षयं सम्प्रकीर्तितम् ॥&#x9;060c&lt;br&gt;&#xA;श्रोत्रियाणां दरिद्राणां भरणं कुरु पार्थिव ।&#x9;061a&lt;br&gt;&#xA;समृद्धानां द्विजातीनां कुर्यास्तेषां तु रक्षणम् ॥&#x9;061c&lt;br&gt;&#xA;दरिद्रान्वित्तहीनांश्च प्रदानैः सुष्ठु पूजय ।&#x9;062a&lt;br&gt;&#xA;आतुरस्यौषधैः कार्यं नीरुजस्य किमौषधैः ॥&#x9;062c&lt;br&gt;&#xA;पापं प्रतिग्रहीतारं प्रदातुरपगच्छति ।&#x9;063a&lt;br&gt;&#xA;प्रतिग्रहीतुर्यत्पुण्यं प्रदातारमुपैति तत् ।&#x9;063c&lt;br&gt;&#xA;तस्माद्दानं सदा कार्यं परत्र हितमिच्छता ॥&#x9;063e&lt;br&gt;&#xA;वेदविद्यावदातेषु सदा शूद्रान्नवर्जिषु ।&#x9;064a&lt;br&gt;&#xA;प्रयत्नेन विधातव्यो महादानमयो निधिः ॥&#x9;064c&lt;br&gt;&#xA;येषां दाराः प्रतीक्षन्ते सहस्रस्येव लम्भनम् ।&#x9;065a&lt;br&gt;&#xA;भुक्तशेषस्य भक्तस्य तान्निमन्त्रय पाण्डव ॥&#x9;065c&lt;br&gt;&#xA;आमन्त्र्य तु निराशानि न कर्तव्यानि भारत ।&#x9;066a&lt;br&gt;&#xA;कुलानि सुदरिद्राणि तेषामाशा हता भवेत् ॥&#x9;066c&lt;br&gt;&#xA;मद्भक्ता ये नरश्रेष्ठ मद्गता मत्परायणाः ।&#x9;067a&lt;br&gt;&#xA;मद्याजिनो मन्नियमास्तान्प्रयत्नेन पूजयेत् ॥&#x9;067c&lt;br&gt;&#xA;तेषां तु पावनायाहं नित्यमेव युधिष्ठिर ।&#x9;068a&lt;br&gt;&#xA;उभे सन्ध्येऽधितिष्ठामि ह्यस्कन्नं तद्व्रतं मम ॥&#x9;068c&lt;br&gt;&#xA;तस्मादष्टाक्षरं मन्त्रं मद्भक्तैर्वीतकल्मषैः ।&#x9;069a&lt;br&gt;&#xA;सन्ध्याकाले तु जप्तव्यं सततं चाऽऽत्मशुद्धये ॥&#x9;069c&lt;br&gt;&#xA;अन्येषामपि विप्राणां किल्बिषं हि विनश्यति ।&#x9;070a&lt;br&gt;&#xA;उभे सन्ध्येऽप्युपासीत तस्माद्विप्रो विशुद्धये ।&#x9;070c&lt;br&gt;&#xA;दैवे श्राद्धेऽपि विप्रः स नियोक्तव्योऽजुगुप्सया ।&#x9;071a&lt;br&gt;&#xA;जुगुप्सितस्तु यः श्राद्धं दहत्यग्निरिवेन्धनम् ॥&#x9;071c&lt;br&gt;&#xA;भारतं मानवो धर्मो वेदाः साङ्गाश्चिकित्सितम् ।&#x9;072a&lt;br&gt;&#xA;आज्ञासिद्धानि चत्वारि न हन्तव्यानि हेतुभिः ॥&#x9;072c&lt;br&gt;&#xA;न ब्राह्मणान्परीक्षेत दैवे कर्मणि धर्मवित् ।&#x9;073a&lt;br&gt;&#xA;महान्भवेत्परीवादो ब्राह्मणानां परीक्षणे ॥&#x9;073c&lt;br&gt;&#xA;ब्राह्मणानां परीवादं यः कुर्यात्स नराधमः ।&#x9;074a&lt;br&gt;&#xA;रासभानां शुनां योनिं गच्छेत्पुरुषदूषकः ॥&#x9;074c&lt;br&gt;&#xA;श्वत्वं प्राप्नोति निन्दित्वा परीवादात्खरो भवेत् ।&#x9;075a&lt;br&gt;&#xA;कृमिर्भवत्यभिभवात्कीटो भवति मत्सरात् ॥&#x9;075c&lt;br&gt;&#xA;दुर्वृत्ता वा सुवृत्ता वा प्राकृता वा सुसंस्कृताः ।&#x9;076a&lt;br&gt;&#xA;ब्राह्मणा नावमन्तव्या भस्मच्छन्ना इवाग्नयः ॥&#x9;076c&lt;br&gt;&#xA;क्षत्रियं चैव सर्पं च ब्राह्मणं च बहुश्रुतम् ।&#x9;077a&lt;br&gt;&#xA;नावमन्येत मेधावी कृशानपि कदाचन ॥&#x9;077c&lt;br&gt;&#xA;एतत्त्रयं हि पुरुषं निर्दहेदवमानितम् ।&#x9;078a&lt;br&gt;&#xA;तस्मादेतत्प्रयत्नेन नावमन्येत बुद्धिमान् ॥&#x9;078c&lt;br&gt;&#xA;यथा सर्वास्ववस्थासु पावको दैवतं महत् ।&#x9;079a&lt;br&gt;&#xA;तथा सर्वास्ववस्थासु ब्राह्मणो दैवतं महत् ॥&#x9;079c&lt;br&gt;&#xA;व्यङ्गाः काणाश्च कुब्जाश्च वामनाङ्गास्तथैव च ।&#x9;080a&lt;br&gt;&#xA;सर्वे दैवे नियोक्तव्या व्यामिश्रा वेदपारगैः ॥&#x9;080c&lt;br&gt;&#xA;मन्युं नोत्पादयेत्तेषां न चारिष्टं समाचरेत् ।&#x9;081a&lt;br&gt;&#xA;मन्युप्रहरणा विप्रा न विप्राः शस्त्रपाणयः ॥&#x9;081c&lt;br&gt;&#xA;मन्युना घ्नन्ति ते शत्रून्वज्रेणेन्द्र इवासुरान् ।&#x9;082a&lt;br&gt;&#xA;ब्राह्मणो हि महद्दैवं जातिमात्रेण जायते ॥&#x9;082c&lt;br&gt;&#xA;ब्राह्मणः सर्वभूतानां धर्मकोशस्य गुप्तये ।&#x9;083a&lt;br&gt;&#xA;किं पुनर्ये च कौन्तेय सन्ध्यां नित्यमुपासते ॥&#x9;083c&lt;br&gt;&#xA;यस्याऽऽस्येन समश्नन्ति हव्यानि त्रिदिवौकसः ।&#x9;084a&lt;br&gt;&#xA;कव्यानि चैव पितरः किं भूतमधिकं ततः ॥&#x9;084c&lt;br&gt;&#xA;उत्पत्तिरेव विप्रस्य मूर्तिधर्मस्य शाश्वती ।&#x9;085a&lt;br&gt;&#xA;स हि धर्मार्थमुत्पन्नो ब्रह्मभूयाय कल्पते ॥&#x9;085c&lt;br&gt;&#xA;स्वमेव ब्राह्मणो भुङ्क्ते स्वं वस्ते स्वं ददाति च ।&#x9;086a&lt;br&gt;&#xA;आनृशंस्याद्ब्राह्मणस्य भुञ्जते हीतरे जनाः ।&#x9;086c&lt;br&gt;&#xA;तस्मात्ते नावमन्तव्या मद्भक्ता हि द्विजाः सदा ॥&#x9;086e&lt;br&gt;&#xA;आरण्यकोपनिषदि ये तु पश्यन्ति मां द्विजाः ।&#x9;087a&lt;br&gt;&#xA;निगूढं निष्कलावस्थं तान्प्रयत्नेन पूजय ॥&#x9;087c&lt;br&gt;&#xA;स्वगृहे वा प्रवासे वा दिवारात्रमथापि वा ।&#x9;088a&lt;br&gt;&#xA;श्रद्धया ब्राह्मणाः पूज्या मद्भक्ता ये च पाण्डव ॥&#x9;088c&lt;br&gt;&#xA;नास्ति विप्रसमं दैवं नास्ति विप्रसमो गुरुः ।&#x9;089a&lt;br&gt;&#xA;नास्ति विप्रात्परो बन्धुर्नास्ति विप्रात्परो निधिः ।&#x9;089c&lt;br&gt;&#xA;नास्ति विप्रात्परं तीर्थं न पुण्यं ब्राह्मणात्परम् ।&#x9;090a&lt;br&gt;&#xA;न पवित्रं परं विप्रान्न द्विजात्पावनं परम् ।&#x9;090c&lt;br&gt;&#xA;नास्ति विप्रात्परो धर्मो नास्ति विप्रात्परा गतिः ॥&#x9;090e&lt;br&gt;&#xA;पापकर्मसमाक्षिप्तं पतन्तं नरके नरम् ।&#x9;091a&lt;br&gt;&#xA;त्रायते पात्रमप्येकं पात्रभूते तु तद्द्विजे ॥&#x9;091c&lt;br&gt;&#xA;बालाहिताग्नयो ये च शान्ताः शूद्रान्नवर्जिताः ।&#x9;092a&lt;br&gt;&#xA;मामर्चयन्ति तद्भक्तास्तेभ्यो दत्तमिहाक्षयम् ॥&#x9;092c&lt;br&gt;&#xA;प्रदानैः पूजितो विप्रो वन्दितो वाऽपि संस्कृतः ।&#x9;093a&lt;br&gt;&#xA;सम्भाषितो वा दृष्टो वा मद्भक्तो दिवमुन्नयेत् ॥&#x9;093c&lt;br&gt;&#xA;ये पठन्ति नमस्यन्ति ध्यायन्ति पुरुषास्तु माम् ।&#x9;094a&lt;br&gt;&#xA;स तान्स्पृष्ट्वा च दृष्ट्वा च नरः पापैः प्रमुच्यते ॥&#x9;094c&lt;br&gt;&#xA;मद्भक्ता मद्गतप्राणा मद्गीता मत्परायणाः ।&#x9;095a&lt;br&gt;&#xA;बीजयोनिविशुद्धा ये श्रोत्रियाः संयतेन्द्रियाः ।&#x9;095c&lt;br&gt;&#xA;शूद्रान्नविरता नित्यं ते पुनन्तीह दर्शनात् ॥&#x9;095e&lt;br&gt;&#xA;स्वयं नीत्वा विशेषेण दानं तेषां गृहेष्वथ ।&#x9;096a&lt;br&gt;&#xA;निवापयेत्तु यद्भक्त्या तद्दानं कोटिसम्मितम् ॥&#x9;096c&lt;br&gt;&#xA;जाग्रतः स्वपतो वाऽपि प्रवासेषु गृहेष्वथ ।&#x9;097a&lt;br&gt;&#xA;हृदये न प्रणश्यामि यस्य विप्रस्य भावतः ॥&#x9;097c&lt;br&gt;&#xA;स पूजितो वा दृष्टो वा स्पृष्टो वाऽपि द्विजोत्तमः ।&#x9;098a&lt;br&gt;&#xA;सम्भाषितो वा राजेन्द्र पुनात्येव नरं सदा ॥&#x9;098c&lt;br&gt;&#xA;एवं सर्वास्ववस्थासु सर्वदानानि पाण्डव ।&#x9;099a&lt;br&gt;&#xA;मद्भक्तेभ्यः प्रदत्तानि स्वर्गमार्गप्रदानि वै ॥ ॥&#x9;099c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/099/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/099/</guid>
      <description>&lt;p&gt;अध्यायः 099&lt;/p&gt;&#xA;&lt;p&gt;कृष्णेन युधिष्ठिरं प्रति बीजयोन्योः शुद्ध्यशुद्धिनिरूपणम् ॥ 1 ॥ तथा गायत्रीमहिमानुवर्णनम् ॥ 2 ॥ ब्राह्मणमहिमप्रशंसनम् । ब्राह्मणावमन्तॄणां नारकयातनानुवर्णनं च ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;श्रुत्वैवं सात्विकं दानं राजसं तामसं तथा ।&#x9;001a&lt;br&gt;&#xA;पृथक्पृथक्त्वेन गतिं फलं चापि पृथक्पृथक् ॥&#x9;001c&lt;br&gt;&#xA;अवितृप्तः प्रहृष्टात्मा पुण्यं धर्मामृतं पुनः ।&#x9;002a&lt;br&gt;&#xA;युधिष्ठिरो धर्मरतः केशवं पुनरब्रवीत् ॥&#x9;002c&lt;br&gt;&#xA;बीजयोनिविशुद्धानां लक्षणानि वदस्व मे ।&#x9;003a&lt;br&gt;&#xA;बीजदोषेण लोकेश जायन्ते च कथं नराः ॥&#x9;003c&lt;br&gt;&#xA;आचारदोषं देवेशं वक्तुमर्हस्यशेषतः ॥&#x9;004a&lt;br&gt;&#xA;ब्राह्मणानां विशेषं च गुणदोषौ च केशव ॥&#x9;004c&lt;br&gt;&#xA;चातुर्वर्ण्यस्य कुत्स्नस्य वर्तमानाः प्रतिग्रहे ।&#x9;005a&lt;br&gt;&#xA;केन विप्रा विशेषेण तरन्ते तारयन्ति च ।&#x9;005c&lt;br&gt;&#xA;एतान्कथय देवेश त्वद्भक्तस्य नमोस्तु ते ॥&#x9;005e&lt;br&gt;&#xA;भगवानुवाच ।&#x9;006&lt;br&gt;&#xA;शृणु राजन्यथावृत्तं बीजयोनिं शुभाशुभम् ।&#x9;006a&lt;br&gt;&#xA;येन तिष्ठति लोकोयं विनश्यति च पाण्डव ॥&#x9;006c&lt;br&gt;&#xA;अविप्लुतब्रह्मचर्यो यस्तु विप्रो यथाविधि ।&#x9;007a&lt;br&gt;&#xA;स बीजं नाम विज्ञेयं तस्य बीजं शुभं भवेत् ॥&#x9;007c&lt;br&gt;&#xA;कन्या चाक्षतयोनिः स्यात्कुलीना पितृमातृतः ।&#x9;008a&lt;br&gt;&#xA;ब्राह्मादिषु विवाहेषु परिणीता यथाविधि ।&#x9;008c&lt;br&gt;&#xA;सा प्रशस्ता वरारोहा तस्या योनिः प्रशस्यते ॥&#x9;008e&lt;br&gt;&#xA;मनसा कर्मणा वाचा या गच्छेत्परपूरुषम् ।&#x9;009a&lt;br&gt;&#xA;योनिस्तस्या नरश्रेष्ठ गर्भाधानं न चार्हति ॥&#x9;009c&lt;br&gt;&#xA;स्वैरिण्या यस्तु पापात्मा सन्तानार्थमिहेच्छति ।&#x9;010a&lt;br&gt;&#xA;स कुलान्पातयत्याशु दशपूर्वान्दशापरान् ॥&#x9;010c&lt;br&gt;&#xA;दुष्टयोनौ तु यो मोहाद्रेतः सिञ्चति मूढधीः ।&#x9;011a&lt;br&gt;&#xA;तद्रेतसा समुत्पन्नः षडङ्गविदपि द्विजः ।&#x9;011c&lt;br&gt;&#xA;साधुभिः स बहिष्कार्यः श्वापाक इव पार्थिव ॥&#x9;011e&lt;br&gt;&#xA;कर्मणा मनसा वाचा या भवेत्स्वैरचारिणी ।&#x9;012a&lt;br&gt;&#xA;सा कुलघ्रीति विज्ञेया तस्यां जातः श्वपाचकः ॥&#x9;012c&lt;br&gt;&#xA;दैवे पित्र्ये तथा दाने भोजने सहभाषणे ।&#x9;013a&lt;br&gt;&#xA;शयने सहसम्बन्धे न योग्या दृष्टयोनिजाः ॥&#x9;013c&lt;br&gt;&#xA;न तस्माद्दुष्टयोन्यां तु गर्भमुत्पादयेद्बुधः ।&#x9;014a&lt;br&gt;&#xA;मोहेन कुरुते यस्तु कुलं हन्ति त्रिपूरुषम् ॥&#x9;014c&lt;br&gt;&#xA;कानीनश्च सहोढश्च तथोभौ कुण्डगोलकै ।&#x9;015a&lt;br&gt;&#xA;आरूढपतिताज्जातः परितस्यापि यः सुतः ।&#x9;015c&lt;br&gt;&#xA;षडेते विप्रचण्डाला निकृष्टाः श्वपचादपि ॥&#x9;015e&lt;br&gt;&#xA;यो यत्र तत्र वा रेतः सिक्त्वा शूद्रासु वा चरेत् ।&#x9;016a&lt;br&gt;&#xA;कामचारी स पापात्मा बीजं तस्याशुभं भवेत् ॥&#x9;016c&lt;br&gt;&#xA;अशुद्धं तद्भवेद्बीजं शुद्धां योनिं न चार्हति ।&#x9;017a&lt;br&gt;&#xA;दूषयत्यपि तां योनिं शुना लीढं हविर्यथा ॥&#x9;017c&lt;br&gt;&#xA;शूद्रयोनौ पतेद्बीजं हाहाशब्दं द्विजन्मनः ।&#x9;018a&lt;br&gt;&#xA;कुर्यात्पुरीषगर्तेषु पतितोऽस्मीति दुःखितः ॥&#x9;018c&lt;br&gt;&#xA;मामधःपातयन्नेष पापात्मा काममोहितः ।&#x9;019a&lt;br&gt;&#xA;अधोगतिं प्रजोत्क्षिप्रमिति शप्त्वा पतेत्तु तत् ॥&#x9;019c&lt;br&gt;&#xA;आत्मा हि शुक्लमुद्दिष्टं दैवतं परमं महत् ।&#x9;020a&lt;br&gt;&#xA;तस्मात्सर्वप्रयत्नेन निरुन्ध्याच्छुक्लमात्मनः ॥&#x9;020c&lt;br&gt;&#xA;आयुस्तेजो बलं वीर्यं प्रज्ञा श्रीश्च महद्यशः ।&#x9;021a&lt;br&gt;&#xA;पुण्यं च मत्प्रियत्वं च लभते ब्रह्मचर्यया ॥&#x9;021c&lt;br&gt;&#xA;अविप्लुतब्रह्मचर्यैर्गृहस्थाश्रममाश्रितैः ।&#x9;022a&lt;br&gt;&#xA;पञ्चयज्ञपरैर्धर्मः स्थाप्यते पृथिवीतले ॥&#x9;022c&lt;br&gt;&#xA;सायम्प्रातस्तु ये सन्ध्यां सम्यङ्नित्यमुपासते ।&#x9;023a&lt;br&gt;&#xA;नावं वेदमयीं कृत्वा तरन्ते तारयन्ति च ॥&#x9;023c&lt;br&gt;&#xA;यो जपेत्पावनीं देवीं गायत्रीं वेदमातरम् ।&#x9;024a&lt;br&gt;&#xA;न सीदेत्प्रतिगृह्णानः पृथिवीं च ससागराम् ॥&#x9;024c&lt;br&gt;&#xA;ये चास्य दुःस्थिताः केचिद्ग्रहाः सूर्यादयो दिवि ।&#x9;025a&lt;br&gt;&#xA;ते चास्य सौम्या जायन्ते शिवाः शुभकरास्तथा ॥&#x9;025c&lt;br&gt;&#xA;यत्र यत्र स्थिताश्चैव दारुणाः पिशिताशनाः ।&#x9;026a&lt;br&gt;&#xA;घोररूपा महाकाया धर्षयन्ति न तं द्विजम् ॥&#x9;026c&lt;br&gt;&#xA;पुनन्तीह पृथिव्यां च चीर्णवेदव्रता नराः ।&#x9;027a&lt;br&gt;&#xA;चतुर्णामपि वेदानां सा हि राजन्गरीयसी ॥&#x9;027c&lt;br&gt;&#xA;अचीर्णव्रतवेदा ये विकर्मफलमाश्रिताः ।&#x9;028a&lt;br&gt;&#xA;ब्राह्मणा नाममात्रेण तेऽपि पूज्या युधिष्ठिर ।&#x9;028c&lt;br&gt;&#xA;किं पुनर्यस्तु सन्ध्ये द्वे नित्यमेवोपतिष्ठते ॥&#x9;028e&lt;br&gt;&#xA;शीलमध्ययनं दानं शौचं मार्दवमार्जवम् ।&#x9;029a&lt;br&gt;&#xA;तस्माद्वेदाद्विशिष्टानि मनुराह प्रजापतिः ॥&#x9;029c&lt;br&gt;&#xA;भूर्भुवस्स्वरिति ब्रह्म यो वेदनिरतो द्विजः ।&#x9;030a&lt;br&gt;&#xA;स्वदारनिरतो दान्तः स विद्वान्स च भूसुरः ॥&#x9;030c&lt;br&gt;&#xA;सन्ध्यामुपासते ये वै नित्यमेव द्विजोत्तमाः ।&#x9;031a&lt;br&gt;&#xA;ते यान्ति नरशार्दूल ब्रह्मलोकं न संशयः ॥&#x9;031c&lt;br&gt;&#xA;सावित्रीमात्रसारोपि वरो विप्रः सुयन्त्रितः ।&#x9;032a&lt;br&gt;&#xA;नायन्त्रितश्चतुर्वेदी सर्वाशी सर्वविक्रयी ॥&#x9;032c&lt;br&gt;&#xA;सावित्रीं चैव वेदांश्च तुलयाऽतोलयन्पुरा ।&#x9;033a&lt;br&gt;&#xA;सदेवर्षिगणाश्चैव सर्वे ब्रह्मपुरस्सराः ।&#x9;033c&lt;br&gt;&#xA;चतुर्णामपि वेदानां सा हि राजन्गरीयसी ॥&#x9;033e&lt;br&gt;&#xA;यथा विकसिते पुष्पे मधु गृह्णन्ति षट्पदाः ।&#x9;034a&lt;br&gt;&#xA;एवं गृहीता सावित्री सर्ववेदे च पाण्डवः ॥&#x9;034c&lt;br&gt;&#xA;तस्मात्तु सर्ववेदानां सावित्री प्राण उच्यते ।&#x9;035a&lt;br&gt;&#xA;निर्जीवा हीतरे वेदा विना सावित्रिया नृप ॥&#x9;035c&lt;br&gt;&#xA;नायन्त्रितश्चतुर्वेदी शीलभ्रष्टः स कुत्सितः ।&#x9;036a&lt;br&gt;&#xA;शीलवृत्तसमायुक्तः सावित्रीपाठको वरः ॥&#x9;036c&lt;br&gt;&#xA;सहस्रपरमां देवीं शतमध्यां दशावराम् ।&#x9;037a&lt;br&gt;&#xA;सावित्रीं जप कौन्तेय सर्वपापप्रणाशिनीम् ॥&#x9;037c&lt;br&gt;&#xA;युधिष्ठिर उवाच ।&#x9;038&lt;br&gt;&#xA;त्रैलोक्यनाथ हे कृष्ण सर्वभूतात्मको ह्यसि ।&#x9;038a&lt;br&gt;&#xA;नानायोगपर श्रेष्ठ तुष्यसे केन कर्मणा ॥&#x9;038c&lt;br&gt;&#xA;भागवानुवाच ।&#x9;039&lt;br&gt;&#xA;यदि भारसहस्रं तु गुग्गुल्वादि प्रधूपयेत् ।&#x9;039a&lt;br&gt;&#xA;करोति चेन्नमस्कारमुपहारं च कारयेत् ॥&#x9;039c&lt;br&gt;&#xA;स्तौति यः स्तुतिभिर्मां च ऋग्यजुस्सामभिः सदा ।&#x9;040a&lt;br&gt;&#xA;न तोषयति चेद्धिप्रान्नाहं तुष्यामि भारत ॥&#x9;040c&lt;br&gt;&#xA;ब्राह्मणे पूजिते नित्यं पूजितोस्मि न संशयः ।&#x9;041a&lt;br&gt;&#xA;आक्रुष्टे चाहमाक्रुष्टो भवामि भरतर्षभ ॥&#x9;041c&lt;br&gt;&#xA;परा मयि गतिस्तेषां पूजयन्ति द्विजं हि ये ।&#x9;042a&lt;br&gt;&#xA;यदहं द्विजरूपेण वसामि वसुधातले ॥&#x9;042c&lt;br&gt;&#xA;यस्तान्पूजयति प्राज्ञो मद्गतेनान्तरात्मना ।&#x9;043a&lt;br&gt;&#xA;तमहं स्वेन रूपेण पश्यामि नरपुङ्गव ॥&#x9;043c&lt;br&gt;&#xA;कुब्जाः काणा वामनाश्च दरिद्रा व्याधितास्तथा ।&#x9;044a&lt;br&gt;&#xA;नावमान्या द्विजाः प्राज्ञैर्मम रूपा हि ते द्विजाः ॥&#x9;044c&lt;br&gt;&#xA;ये केचित्सागरान्तायां पृथिव्यां द्विजसत्तमाः ।&#x9;045a&lt;br&gt;&#xA;मम रूपं हि तेष्वेवमर्चितेष्वर्चितोऽस्म्यहम् ॥&#x9;045c&lt;br&gt;&#xA;बहवस्तु न जानन्ति नरा ज्ञानबहिष्कृताः ।&#x9;046a&lt;br&gt;&#xA;यदहं द्विजरूपेण वसामि वसुधातले ॥&#x9;046c&lt;br&gt;&#xA;अवमन्यन्ति ये विप्रान्स्वधर्मान्पातयन्ति ते ।&#x9;047a&lt;br&gt;&#xA;प्रेषणैः प्रेषयन्ते च शुश्रूषां कारयन्ति च ॥&#x9;047c&lt;br&gt;&#xA;मृतांश्चात्र परत्रेमान्यमदूता महाबलाः ।&#x9;048a&lt;br&gt;&#xA;निकृन्तन्ति यथाकामं सूत्रमार्गेण शिल्पिनः ॥&#x9;048c&lt;br&gt;&#xA;आक्रोशपरिवादाभ्यां ये रमन्ते द्विजातिषु ।&#x9;049a&lt;br&gt;&#xA;तान्मृतान्यमलोकस्थान्निपात्य पृथिवीतले ॥&#x9;049c&lt;br&gt;&#xA;आक्रम्योरसि पादेन क्रूरः संरक्तलोचनः ।&#x9;050a&lt;br&gt;&#xA;अग्निवर्णैस्तु सन्दंशैर्यमो जिह्वां समुद्धरेत् ॥&#x9;050c&lt;br&gt;&#xA;ये च विप्रान्निरीक्षन्ते पापाः पापेन चक्षुषा ।&#x9;051a&lt;br&gt;&#xA;अब्रह्मण्याः श्रुतेर्बाह्या नित्यं ब्रह्मद्विषो नराः ॥&#x9;051c&lt;br&gt;&#xA;तेषां घोरा महाकाया वक्रतुण्डा महाबलाः ।&#x9;052a&lt;br&gt;&#xA;उद्धरन्ति मुहूर्तेन खगाश्चक्षुर्यमाज्ञया ॥&#x9;052c&lt;br&gt;&#xA;यः प्रहारं द्विजेन्द्राय दद्यात्कुर्याच्च शोणितम् ।&#x9;053a&lt;br&gt;&#xA;अस्थिभङ्गं च यः कुर्यात्प्राणैर्वा विप्रयोजयेत् ।&#x9;053c&lt;br&gt;&#xA;सोनुपूर्व्येण यातीमान्नरकानेकविंशतिम् ॥&#x9;053e&lt;br&gt;&#xA;शूलमारोप्यते पश्चाज्ज्वलने परिपच्यते ।&#x9;054a&lt;br&gt;&#xA;बहुवर्षसहस्राणि पच्यमानस्त्ववाक्छिराः ।&#x9;054c&lt;br&gt;&#xA;नावमुच्येत दुर्मेदा न तस्य क्षीयते गतिः ॥&#x9;054e&lt;br&gt;&#xA;ब्राह्मणान्वा विचार्यैव व्रजन्वै वधकाङ्क्षया ।&#x9;055a&lt;br&gt;&#xA;शतर्वषसहस्राणि तामिस्रे परिपच्यते ॥&#x9;055c&lt;br&gt;&#xA;उत्पाद्य शोणितं गात्रात्संरम्भमतिपूर्वकम् ।&#x9;056a&lt;br&gt;&#xA;सपर्ययेण यातीमान्नरकानेकविंशतिम् ॥&#x9;056c&lt;br&gt;&#xA;तस्मान्नाकुशलं ब्रूयान्न शुष्कां गतिमीरयेत् ।&#x9;057a&lt;br&gt;&#xA;न ब्रूयात्परुषां वाणीं न चैवैनानतिक्रमेत् ॥&#x9;057c&lt;br&gt;&#xA;ये विप्राञ्श्लक्ष्णया वाचा पूजयन्ति नरोत्तमाः ।&#x9;058a&lt;br&gt;&#xA;अर्चितश्च स्तुतश्चैव तैर्भवामि न संशयः ॥&#x9;058c&lt;br&gt;&#xA;तर्जयन्ति च ये विप्रान्क्रोशयन्ति च भारत ।&#x9;059a&lt;br&gt;&#xA;आक्रुष्टस्तर्जितश्चाहं तैर्भवामि न संशयः ॥&#x9;059c&lt;br&gt;&#xA;यश्चन्दनैश्चागरुधूपदीपैरभ्यर्चयेत्काष्ठमयीं ममार्चाम् ।&#x9;060a&lt;br&gt;&#xA;तेनार्चितो नैव भवामि सम्यग्विप्रार्चनादस्मि समर्चितोऽहम् ॥&#x9;060c&lt;br&gt;&#xA;विप्रप्रसादाद्धरणीधरोऽहंविप्रप्रसादादसुराञ्जयामि ।&#x9;061a&lt;br&gt;&#xA;विप्रप्रसादाच्च सदक्षिणोऽहंविप्रप्रसादादजितोऽहमस्मि ॥ ॥&#x9;061c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/100/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/100/</guid>
      <description>&lt;p&gt;अध्यायः 100&lt;/p&gt;&#xA;&lt;p&gt;कृष्णेन युधिष्ठिरं प्रति सुकृतिदुष्कृतिजनप्राप्यवैवस्वतपुरमार्गादिप्रतिपादनपूर्वकं तेषां तद्गमनप्रकारानुवर्णनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;देवदेवेश दैत्यघ्न परं कौतूहलं हि मे ।&#x9;001a&lt;br&gt;&#xA;एतत्कथय सर्वज्ञ त्वद्भक्तस्य च केशव ।&#x9;001c&lt;br&gt;&#xA;मानुषस्य च लोकस्य धर्मलोकस्य चान्तरम् ॥&#x9;001e&lt;br&gt;&#xA;कीदृशं किम्प्रमाणं वा किमधिष्ठानमेव च ।&#x9;002a&lt;br&gt;&#xA;तरन्ति मानुषा देव केनोपायेन माधव ॥&#x9;002c&lt;br&gt;&#xA;त्वगस्थिमांसनिर्मुक्ते पञ्चभूतविवर्जिते ।&#x9;003a&lt;br&gt;&#xA;कथयस्व महादेव सुखदुःखमशेषतः ॥&#x9;003c&lt;br&gt;&#xA;जीवस्य कर्मलोकेषु कर्मभिस्तु शुभाशुभैः ।&#x9;004a&lt;br&gt;&#xA;अनुबद्धस्य तैः पाशैर्नीयमानस्य दारुणैः ॥&#x9;004c&lt;br&gt;&#xA;मृत्युदूतैर्दुराधर्षैर्घोरैर्घोरपरक्रमैः ।&#x9;005a&lt;br&gt;&#xA;वध्यस्याक्षिप्यमाणस्य विद्रुतस्य यमाज्ञया ॥&#x9;005c&lt;br&gt;&#xA;पुण्यपापकृदातिष्ठेत्सुखदुःखमशेषतः ।&#x9;006a&lt;br&gt;&#xA;यमदूतैर्दुराधर्षैर्नीयते वा कथं पुनः ।&#x9;006c&lt;br&gt;&#xA;किं वा तत्र गता देव कर्म कुर्वन्ति मानवाः ॥&#x9;006e&lt;br&gt;&#xA;कथं धर्मपरा यान्ति देवताद्विजपूजकाः ।&#x9;007a&lt;br&gt;&#xA;कथं वा पापकर्माणो यान्ति प्रेतपुरं नराः ॥&#x9;007c&lt;br&gt;&#xA;किं रूपं किं प्रमाणं वा वर्णः को वाऽस्य केशव ।&#x9;008a&lt;br&gt;&#xA;जीवस्य गच्छतो नित्यं यमलोकं ब्रवीहि मे ॥&#x9;008c&lt;br&gt;&#xA;भगवानुवाच ।&#x9;009&lt;br&gt;&#xA;शृणु राजन्यथावृतं यन्मां त्वं परिपृच्छसि ।&#x9;009a&lt;br&gt;&#xA;तत्तेऽहं कथयिष्यामि मद्भक्तस्य नरेश्वर ॥&#x9;009c&lt;br&gt;&#xA;षडशीतिसहस्राणि योजनानां युधिष्ठिर ।&#x9;010a&lt;br&gt;&#xA;मानुष्यस्य च लोकस्य यमलोकस्य चान्तरम् ॥&#x9;010c&lt;br&gt;&#xA;न तत्र वृक्षच्छाया वा न तटाकं सरोपि वा ।&#x9;011a&lt;br&gt;&#xA;न वाप्यो दीर्घिका वाऽपि न कूपो वा युधिष्ठिर ॥&#x9;011c&lt;br&gt;&#xA;न मण्टपं सभा वाऽपि न प्रपा न निकेतनम् ।&#x9;012a&lt;br&gt;&#xA;न पर्वतो नदी वाऽपि न भूमेर्विवरं क्वचित् ॥&#x9;012c&lt;br&gt;&#xA;न ग्रामो नाश्रमो वाऽपि नोद्यानं वा वनानि च ।&#x9;013a&lt;br&gt;&#xA;न किञ्चिदाश्रयस्थानं पथि तस्मिन्युधिष्ठिर ॥&#x9;013c&lt;br&gt;&#xA;जन्तोर्हि प्राप्तकालस्य वेदनार्तस्य वै भृशम् ।&#x9;014a&lt;br&gt;&#xA;कारणैस्त्यक्तदेहस्य प्राणैः कण्ठगतैः पुनः ॥&#x9;014c&lt;br&gt;&#xA;शरीराच्चाल्यते जीवो ह्यवशो मातरिश्वना ।&#x9;015a&lt;br&gt;&#xA;निर्गतो वायुभूतस्तु षट्कोशात्तु कलेवरात् ॥&#x9;015c&lt;br&gt;&#xA;शरीरमन्यत्तद्रूपं तद्वर्णं तत्प्रमाणतः ।&#x9;016a&lt;br&gt;&#xA;अदृश्यं तत्प्रविष्टस्तु सोप्यदृष्टोऽथ केनचित् ॥&#x9;016c&lt;br&gt;&#xA;सोन्तरात्मा देहवतामष्टाङ्गो यस्तु सञ्चरेत् &#x9;017a&lt;br&gt;&#xA;छेदनाद्भेदनाद्दाहात्ताडनाद्वा न नश्यति ।&#x9;017c&lt;br&gt;&#xA;नाना रूपधरैर्घौरैः प्रचण्डैश्चण्डसाधनैः ।&#x9;018a&lt;br&gt;&#xA;नीयमानो दुराधर्षैर्यमदूतैर्यमाज्ञया ॥&#x9;018c&lt;br&gt;&#xA;पुत्रदारमयैः पाशैः सन्निरूद्धोऽवशो बलात् ।&#x9;019a&lt;br&gt;&#xA;स्वकर्मभिश्चानुगतः कृतैः सुकृतदुष्कृतैः ॥&#x9;019c&lt;br&gt;&#xA;आक्रन्दमानः करुणं बन्धुभिर्दुःखपीडितैः ।&#x9;020a&lt;br&gt;&#xA;त्यक्त्वा बन्धुजनं सर्वं निरपेक्षस्तु गच्छति ॥&#x9;020c&lt;br&gt;&#xA;मातृभिः पितृभिश्चैव भ्रातृभिर्मातुलैस्तथा ।&#x9;021a&lt;br&gt;&#xA;दारैः पुत्रैर्वयस्यैश्च रुदद्भिस्त्यज्यते पुनः ॥&#x9;021c&lt;br&gt;&#xA;अदृश्यमानस्तैर्दीनैरश्रुपूर्णमुखेक्षणैः ।&#x9;022a&lt;br&gt;&#xA;स्वशरीरं परित्यज्य वायुभूतस्तु गच्छति ॥&#x9;022c&lt;br&gt;&#xA;अन्धकारमपारं तं महाघेरं तमोवृतम् ।&#x9;023a&lt;br&gt;&#xA;दुःखान्तं दुष्प्रतारं च दुर्गमं पापकर्मणाम् ॥&#x9;023c&lt;br&gt;&#xA;दुःसहायं दुरन्तं च दुर्निरीक्षं दुरासदम् ।&#x9;024a&lt;br&gt;&#xA;दुरापमतिदुःखं च पापिष्ठानां नरोत्तम ॥&#x9;024c&lt;br&gt;&#xA;ऋषिभिः कथ्यमानं तत्पारम्पर्येण पार्थिव ।&#x9;025a&lt;br&gt;&#xA;त्रासं जनयति प्रायः श्रूयमाणं कथास्वपि ॥&#x9;025c&lt;br&gt;&#xA;अवश्यं चैव गन्तव्यं तदध्वानं युधिष्ठिर ।&#x9;026a&lt;br&gt;&#xA;प्राप्तकालेन सन्त्यज्य बन्धून्भोगान्धनानि च ॥&#x9;026c&lt;br&gt;&#xA;जरायुजैरण्डजैश्च स्वेदजैरुद्भिदैस्तथा ।&#x9;027a&lt;br&gt;&#xA;जङ्गमैः स्थिरसञ्ज्ञैश्च गन्तव्यं यमसादनम् ॥&#x9;027c&lt;br&gt;&#xA;देवासुरैर्मनुष्याद्यैर्वैवस्वतवशानुगैः ।&#x9;028a&lt;br&gt;&#xA;स्त्रीपुन्नपुंसकैश्चापि पृथिव्यां जीवसञ्ज्ञितैः ॥&#x9;028c&lt;br&gt;&#xA;मध्यमैर्युवभिर्वाऽपि बालैर्वृद्धैस्तथैव च ।&#x9;029a&lt;br&gt;&#xA;जातमात्रैश्च गर्भस्थैर्गन्तव्यः स महापथः ॥&#x9;029c&lt;br&gt;&#xA;पूर्वाह्णे वाऽपराह्णे वा सन्ध्याकालेऽथवा पुनः ।&#x9;030a&lt;br&gt;&#xA;प्रदोषे वाऽर्धरात्रे वा प्रत्युषे वाऽप्युपस्थिते ॥&#x9;030c&lt;br&gt;&#xA;प्रवासस्थैर्वनस्थैर्वा पर्वतस्थैर्जले स्थितैः ।&#x9;031a&lt;br&gt;&#xA;क्षेत्रस्थैर्वा नभःस्थेर्वा गृहमध्यगतैरपि ॥&#x9;031c&lt;br&gt;&#xA;भुञ्जद्भिर्वा पिबद्भिर्वा खादद्भिर्वा नरोत्तम ।&#x9;032a&lt;br&gt;&#xA;आसीनैर्वा स्थितैर्वापि शयनीयगतैरपि ।&#x9;032c&lt;br&gt;&#xA;जाग्रद्भिर्वा प्रसुप्तैर्वा गन्तव्यः स महापथः ॥&#x9;032e&lt;br&gt;&#xA;मृत्युदूतैर्दुराधर्षैः प्रचण्डैश्चण्डशासनैः ।&#x9;033a&lt;br&gt;&#xA;आक्षिप्यमाणा ह्यवशाः प्रयान्ति यमसादनम् ॥&#x9;033c&lt;br&gt;&#xA;क्वचिद्भीतैः क्वचिन्मत्तैः प्रस्खलद्भिः क्वचित्क्वचित् ।&#x9;034a&lt;br&gt;&#xA;क्रन्दद्भिर्वेदनार्तैस्तु गन्तव्यं यमसादनम् ॥&#x9;034c&lt;br&gt;&#xA;निर्भर्त्स्यमानैरुद्विग्रैर्विधूतैर्भयविह्वलैः ।&#x9;035a&lt;br&gt;&#xA;तुद्यमानशरीरैश्च गन्तव्यं तर्जितैस्तथा ॥&#x9;035c&lt;br&gt;&#xA;कण्टकाकीर्णमार्गेण तप्तवालुकपांसुना ।&#x9;036a&lt;br&gt;&#xA;दह्यमानैस्तु गन्तव्यं नरैर्दानविवर्जितैः ॥&#x9;036c&lt;br&gt;&#xA;काष्ठोपलशिलाघातैर्दण्डोल्मुककशाङ्कुशैः ।&#x9;037a&lt;br&gt;&#xA;हन्यमानैर्यमपुरं गन्तव्यं धर्मवर्जितैः ॥&#x9;037c&lt;br&gt;&#xA;मेदःशोणितपूयाद्यैर्वक्त्रैर्गात्रैश्च सव्रणैः ।&#x9;038a&lt;br&gt;&#xA;दग्धक्षतजकीर्णैश्च गन्तव्यं जीवघातकैः ॥&#x9;038c&lt;br&gt;&#xA;वेदनार्तैश्च कूजद्भिर्विक्रोशद्भिश्च विस्वरम् ।&#x9;039a&lt;br&gt;&#xA;वेदनार्तैः पतद्भिश्च गन्तव्यं जीवघातकैः ॥&#x9;039c&lt;br&gt;&#xA;भग्नरपादोरुहस्तङ्गैर्भग्नजङ्घाशिरोधरैः ।&#x9;040a&lt;br&gt;&#xA;छिन्नकर्णोष्ठनासैश्च गन्तव्यं जीवघातकैः ॥&#x9;040c&lt;br&gt;&#xA;शक्तिभिर्भिण्डिपालैश्च शङ्कुतोमरसायकैः ।&#x9;041a&lt;br&gt;&#xA;तुद्यमानैस्तु शूलाग्रैर्गन्तव्यं जीवघातकैः ॥&#x9;041c&lt;br&gt;&#xA;श्वभिर्व्याघ्रैर्वृकैः काकैर्भक्ष्यमाणाः समन्ततः ।&#x9;042a&lt;br&gt;&#xA;तुद्यमानाश्च गच्छन्ति राक्षसैर्मांसघातिभिः ॥&#x9;042c&lt;br&gt;&#xA;महिषैश्च मृगैश्चापि सूकरैः पृषतैस्तथा ।&#x9;043a&lt;br&gt;&#xA;भक्ष्यमाणैस्तदध्वानं गन्तव्यं मांसखादिभिः ॥&#x9;043c&lt;br&gt;&#xA;सूचीसुतीक्ष्णतुण्डाभिर्मक्षिकाभिः समन्ततः ।&#x9;044a&lt;br&gt;&#xA;तुद्यमानैश्च गन्तव्यं पापिष्ठैर्बालघातकैः ॥&#x9;044c&lt;br&gt;&#xA;विस्रब्धं स्वामिनं मित्रं स्त्रियं वा घ्रन्ति ये नराः ।&#x9;045a&lt;br&gt;&#xA;शस्त्रैर्निर्भिद्यमानैश्च गन्तव्यं यमसादनम् ॥&#x9;045c&lt;br&gt;&#xA;खादयन्ति च ये जीवान्दुःखमापादयन्ति च ।&#x9;046a&lt;br&gt;&#xA;राक्षसैश्च श्वभिश्चैव भक्ष्यमाणा व्रजन्ति च ॥&#x9;046c&lt;br&gt;&#xA;ये हरन्ति च वस्त्राणि शय्यां प्रावरणानि च ।&#x9;047a&lt;br&gt;&#xA;ते यान्ति विद्रुता नग्नाः पिशाचा इव तत्पथं ॥&#x9;047c&lt;br&gt;&#xA;गाश्च धान्यं हिरण्यं वा बलात्क्षेत्रं गृहं तथा ।&#x9;048a&lt;br&gt;&#xA;ये हरन्ति दुरात्मानः परस्वं पापकारिणः ॥&#x9;048c&lt;br&gt;&#xA;पाषाणैरुल्मुकैर्दण्डैः काष्ठघातैश्च जर्झरैः ।&#x9;049a&lt;br&gt;&#xA;हन्यमानैः क्षताकीर्णैर्नन्तव्यं तैर्यमालयम् ॥&#x9;049c&lt;br&gt;&#xA;ब्रह्मस्वं ये हरन्तीह नरा नरकनिर्भयाः ।&#x9;050a&lt;br&gt;&#xA;आक्रोशन्तीह ये नित्यं प्रहरन्ति च ये द्विजान् ॥&#x9;050c&lt;br&gt;&#xA;शुष्ककण्ठा निबद्धास्ते छिन्नजिह्वाक्षिनासिकाः ।&#x9;051a&lt;br&gt;&#xA;पूयशोणितदुर्गन्धा भक्ष्यमाणाश्च जम्बुकैः ॥&#x9;051c&lt;br&gt;&#xA;चण्डालैर्भीषणैश्चण्डैस्तुद्यमानाः समन्ततः ।&#x9;052a&lt;br&gt;&#xA;क्रोशन्तः करुणं घोरं गच्छन्ति यमसादनम् ॥&#x9;052c&lt;br&gt;&#xA;तत्र चापि गताः पापा विष्ठाकूपेष्वनेकशः ।&#x9;053a&lt;br&gt;&#xA;जीवन्तो वर्षकोटीस्तु क्लिश्यन्ते वेदनात्ततः ॥&#x9;053c&lt;br&gt;&#xA;ततश्च मुक्ताः कालेन लोके चास्मिन्नराधमाः ।&#x9;054a&lt;br&gt;&#xA;विष्ठाक्रिमित्वं गच्छन्ति जन्मकोटिशतं नृप ॥&#x9;054c&lt;br&gt;&#xA;विद्यमानधनैर्यैस्तु लोभडम्भानृतान्वितैः ।&#x9;055a&lt;br&gt;&#xA;श्रोत्रियेभ्यो न दत्तानि दानानि कुरुपुङ्गव ॥&#x9;055c&lt;br&gt;&#xA;ग्रीवापाशनिबद्धास्ते हन्यमानाश्च राक्षसैः ।&#x9;056a&lt;br&gt;&#xA;क्षुत्पिपासाश्रमार्तास्तु यान्ति प्रेतपुरं नराः ॥&#x9;056c&lt;br&gt;&#xA;अदत्तदाना गच्छन्ति शुष्ककण्ठास्यतालुकाः ।&#x9;057a&lt;br&gt;&#xA;अन्नं पानीयसहितं प्रार्थयन्तः पुनःपुनः ॥&#x9;057c&lt;br&gt;&#xA;स्वामिन्बुभुक्षातृष्णार्ता गन्तुं नैवाद्य शक्नुमः ।&#x9;058a&lt;br&gt;&#xA;ममान्नं दीयतां स्वामिन्पानीयं दीयतां मम ।&#x9;058c&lt;br&gt;&#xA;इति ब्रुवन्तस्तैर्दूतैः प्राप्यन्ते वै यमालयम् ॥&#x9;058e&lt;br&gt;&#xA;वैशम्पायन उवाच ।&#x9;059&lt;br&gt;&#xA;तच्छ्रुत्वा वचनं विष्णोः पपात भुवि पाण्डवः ।&#x9;059a&lt;br&gt;&#xA;निस्सञ्ज्ञो भयसन्त्रस्तो मूर्छया समभिप्लुतः ॥&#x9;059c&lt;br&gt;&#xA;ततो लब्ध्वा शनैः सञ्ज्ञां समाश्वस्तोच्युतेन सः ।&#x9;060a&lt;br&gt;&#xA;नेत्रे प्रक्षाल्य तोयेन भूयः केशवमब्रवीत् ॥&#x9;060c&lt;br&gt;&#xA;भीतोस्म्यहं महादेव श्रुत्वा मार्गस्य विस्तरम् ।&#x9;061a&lt;br&gt;&#xA;केनोपायेन तं मार्गं तरन्ति पुरुषाः सुखम् ॥&#x9;061c&lt;br&gt;&#xA;भगवानुवाच ।&#x9;062&lt;br&gt;&#xA;इह ये धार्मिका लोके जीवघातविवर्जिताः ।&#x9;062a&lt;br&gt;&#xA;गुरुशुश्रूषणे युक्ता देवब्राह्मणपूजकाः ॥&#x9;062c&lt;br&gt;&#xA;अस्मान्मानुष्यलोकात्ते समार्याः सहबान्धवाः ।&#x9;063a&lt;br&gt;&#xA;यमध्वानं तु गच्छन्ति यथावत्तं निबोध मे ॥&#x9;063c&lt;br&gt;&#xA;ब्राह्मणेभ्यः प्रदानानि नानारूपाणि पाण्डव ।&#x9;064a&lt;br&gt;&#xA;ये प्रयच्छन्ति विप्रेभ्यस्ते सुखं यान्ति तत्फलम् ॥&#x9;064c&lt;br&gt;&#xA;अन्नं ये च प्रयच्छन्ति ब्राह्मणेभ्यः सुसंस्कृतम् ।&#x9;065a&lt;br&gt;&#xA;क्षोत्रियेभ्यो विशेषेण प्रीत्या परमया युताः ॥&#x9;065c&lt;br&gt;&#xA;ते विमानैर्महात्मानो यान्ति चित्रैर्यमालयम् ।&#x9;066a&lt;br&gt;&#xA;सेव्यमाना वरस्त्रीभिरप्सरोभिर्महापथम् ॥&#x9;066c&lt;br&gt;&#xA;ये च नित्यं प्रभाषन्ते सत्यं निष्कल्मषं वचः ।&#x9;067a&lt;br&gt;&#xA;ते च यान्त्यमलाभ्राभैर्विमानैर्वृषयोजितैः ॥&#x9;067c&lt;br&gt;&#xA;कपिलाद्यानि पुण्यानि गोप्रदानानि ये नराः ।&#x9;068a&lt;br&gt;&#xA;ब्राह्मणेभ्यः प्रयच्छन्ति श्रोत्रियेभ्यो विशेषतः ॥&#x9;068c&lt;br&gt;&#xA;ते यान्त्यमलवर्णाभैर्विमानैर्वृषयोजितैः ।&#x9;069a&lt;br&gt;&#xA;वैवस्वतपुरं प्राप्य ह्यप्सरोभिर्निषेविताः ॥&#x9;069c&lt;br&gt;&#xA;उपानहौ च च्छत्रं च शयनान्यासनानि च ।&#x9;070a&lt;br&gt;&#xA;विप्रेभ्यो ये प्रयच्छन्ति वस्त्राण्याभरणानि च ॥&#x9;070c&lt;br&gt;&#xA;ते यान्त्यश्वैर्वृषैर्वाऽपि कुञ्जरैरप्यलङ्कृताः ।&#x9;071a&lt;br&gt;&#xA;धर्मराजपुरं रम्यं सौवर्णच्छत्रशोभिताः ॥&#x9;071c&lt;br&gt;&#xA;ये च भक्ष्याणि दास्यन्ति भोज्यं पेयं तथैव च ।&#x9;072a&lt;br&gt;&#xA;स्निग्धान्नान्यापि विप्रेभ्यः श्रद्धया परया युताः ॥&#x9;072c&lt;br&gt;&#xA;ते यान्ति काञ्चनार्यानैः सुखं वैवस्वतालयम् ।&#x9;073a&lt;br&gt;&#xA;वरस्त्रीभिर्यथाकामं सेव्यमानाः सहस्रशः ॥&#x9;073c&lt;br&gt;&#xA;ये च क्षीरं प्रयच्छन्ति घृतं दधि गुडं मधु ।&#x9;074a&lt;br&gt;&#xA;ब्राह्मणेभ्यः प्रयत्नेन श्रद्दधानाः सुसंस्कृताः ॥&#x9;074c&lt;br&gt;&#xA;चक्रवाकप्रयुक्तैस्तु यानै रुक्ममयैः शुभैः ।&#x9;075a&lt;br&gt;&#xA;यान्ति गन्धर्ववादित्रैः सेव्यमाना यमालयम् ॥&#x9;075c&lt;br&gt;&#xA;ये फलानि प्रयच्छन्ति पुष्पाणि सुरभीणि च ।&#x9;076a&lt;br&gt;&#xA;हंसयुक्तैर्विमानैस्तु यान्ति धर्मपुरं नराः ॥&#x9;076c&lt;br&gt;&#xA;ये प्रयच्छन्ति विप्रेभ्यो विचित्रान्नं घृताप्लुतम् ।&#x9;077a&lt;br&gt;&#xA;ते व्रजनत्यमलाभ्राभैर्विमानैर्वायुवेगिभिः ।&#x9;077c&lt;br&gt;&#xA;पुरं तत्प्रेतनाथस्य नानाजनसमाकुलम् ॥&#x9;077e&lt;br&gt;&#xA;पानीयं ये प्रयच्छन्ति सर्वभूतप्रजीवनम् ।&#x9;078a&lt;br&gt;&#xA;ते सुतृप्ताः सुखं यान्ति भवनैर्हंसचोदितैः ॥&#x9;078c&lt;br&gt;&#xA;ये तिलं तिलधेनुं वा धृतधेनुमथापि च ।&#x9;079a&lt;br&gt;&#xA;श्रोत्रियेभ्यः प्रयच्छन्ति सौम्यभावसमन्विताः ॥&#x9;079c&lt;br&gt;&#xA;सूर्यमण्डलसङ्काशैर्यानैस्ते यान्ति निर्मलैः ।&#x9;080a&lt;br&gt;&#xA;गीयमानैस्तु गन्धर्वैर्वैवस्वतपुरं नृप ॥&#x9;080c&lt;br&gt;&#xA;येषां वाप्यश्च कूपाश्च तटाकानि सरांसि च ।&#x9;081a&lt;br&gt;&#xA;दीर्घिकाः पुष्करिण्यश्च सजलाश्च जलाशयाः ॥&#x9;081c&lt;br&gt;&#xA;यानैस्ते यान्ति चन्द्राभैर्दिव्यघण्टानिनादितैः ।&#x9;082a&lt;br&gt;&#xA;चामरैस्तालवृन्तैश्च वीज्यमाना महाप्रभाः ।&#x9;082c&lt;br&gt;&#xA;नित्यतृप्ता महात्मानो गच्छन्ति यमसादनम् ॥&#x9;082e&lt;br&gt;&#xA;येषां देवगृहाणीह चित्राण्यायतनानि च ।&#x9;083a&lt;br&gt;&#xA;मनोहराणि कान्तानि दर्शनीयानि भान्ति च ॥&#x9;083c&lt;br&gt;&#xA;ते व्रजन्त्यमलाभ्राभैर्विमानैर्वायुवेगिभिः ।&#x9;084a&lt;br&gt;&#xA;पुरं तत्प्रेतनाथस्य नानाजनपदाकुलम् ॥&#x9;084c&lt;br&gt;&#xA;वैवस्वतं च पश्यन्ति सुखचित्तं सुखस्थितम् ।&#x9;085a&lt;br&gt;&#xA;यमेन पूजिता यान्ति देवसालोक्यतां ततः ॥&#x9;085c&lt;br&gt;&#xA;देवानुद्दिश्य लोकेषु प्रपासु करकोद्धृतम् ।&#x9;086a&lt;br&gt;&#xA;शीतलं सलिलं रम्यं तृषितेभ्यो दिशन्ति ये ।&#x9;086c&lt;br&gt;&#xA;ते तु तृप्ति परां यान्ति प्राप्य सौख्यं महापथम् ॥&#x9;086e&lt;br&gt;&#xA;काष्ठपादुकदा यान्ति तदध्वानं सुखं नराः ।&#x9;087a&lt;br&gt;&#xA;सौवर्णमणिपीठे तु पादं कृत्वा रथोत्तमे ॥&#x9;087c&lt;br&gt;&#xA;आरामान्वृक्षषण्डांश्च रोपयन्ति च ये नराः ।&#x9;088a&lt;br&gt;&#xA;संवर्धयन्ति चाव्यग्रं फलपुष्पोपशोभितम् ॥&#x9;088c&lt;br&gt;&#xA;वृक्षच्छायासु रम्यासु शीतलासु स्वलङ्कृताः ।&#x9;089a&lt;br&gt;&#xA;यान्ति ते वाहनैर्दिव्यैः पूज्यमाना मुहुर्मुहुः ।&#x9;089c&lt;br&gt;&#xA;सेव्यमानाः सुरूपाभिरुत्तमाभिः प्रयत्नतः ।&#x9;090a&lt;br&gt;&#xA;स्त्रीभिः कनकवर्णाभिर्यथाकामं यथासुखम् ॥&#x9;090c&lt;br&gt;&#xA;अश्वयानं तु गोयानं हस्तियानमथापि च ।&#x9;091a&lt;br&gt;&#xA;ये प्रयच्छन्ति विप्रेभ्यो विमानैः कनकोपमैः ॥&#x9;091c&lt;br&gt;&#xA;सुवर्णं रजतं वाऽपि विद्रुमं मौक्तिकं तथा ।&#x9;092a&lt;br&gt;&#xA;ये प्रयच्छन्ति ते यान्ति विमानैः कनकोज्ज्वलैः ।&#x9;092c&lt;br&gt;&#xA;ते व्रजन्ति वरस्त्रीभिः सेव्यमाना यथासुखम् ॥&#x9;092e&lt;br&gt;&#xA;भूमिदा यान्ति तं लोकं सर्वकामैः सुतर्पिताः ।&#x9;093a&lt;br&gt;&#xA;उदितादित्यसङ्काशैर्विमानैर्वृषयोजितैः ॥&#x9;093c&lt;br&gt;&#xA;कन्यां ये च प्रयच्छन्ति विप्राय श्रोत्रियाय च ।&#x9;094a&lt;br&gt;&#xA;दिव्यकन्यावृता यान्ति विमानैस्ते यमालयम् ॥&#x9;094c&lt;br&gt;&#xA;सुगन्धान्गन्धसंयोगान्पुष्पाणि सुरभीणि च ।&#x9;095a&lt;br&gt;&#xA;प्रयच्छन्ति द्विजाग्रेभ्यो भक्तया परमया युताः ॥&#x9;095c&lt;br&gt;&#xA;सुगन्धाः सुष्ठुवेषाश्च सुप्रभाः स्रग्विभुषणाः ।&#x9;096a&lt;br&gt;&#xA;यान्ति धर्मपुरं यानैर्विचित्रैरप्यलङ्कृताः॥&#x9;096c&lt;br&gt;&#xA;दीपदा यान्ति यानैश्च द्योतयन्तो दिशो दश ।&#x9;097a&lt;br&gt;&#xA;आदित्यसदृशाकारैर्दीप्यमाना इवाग्नयः ॥&#x9;097c&lt;br&gt;&#xA;गृहावसथदातारो गृहैः काञ्चनवेदिकैः ।&#x9;098a&lt;br&gt;&#xA;व्रजन्ति बालसूर्याभैर्धर्मराजपुरं नराः ॥&#x9;098c&lt;br&gt;&#xA;जलभाजनदातारः कुण्डिकाकरकप्रदाः ।&#x9;099a&lt;br&gt;&#xA;पूज्यमाना वरस्त्रीभिर्यान्ति तृप्ता महागजैः ॥&#x9;099c&lt;br&gt;&#xA;पादाभ्यङ्गं शिरोभ्यङ्गं पानं पादोदकं तथा ।&#x9;100a&lt;br&gt;&#xA;ये प्रयच्छन्ति विप्रेभ्यस्ते यान्त्यश्वैर्यमालयम् ॥&#x9;100c&lt;br&gt;&#xA;विश्रामायन्ति ये विप्राञ्श्रान्तानध्वनि कर्शितान् ।&#x9;101a&lt;br&gt;&#xA;चक्रवाकप्रयुक्तेन यान्ति यानेन तेऽपि च ॥&#x9;101c&lt;br&gt;&#xA;स्वागतेन च यो विप्रान्पूजयेदासनेन च ।&#x9;102a&lt;br&gt;&#xA;स गच्छति तदध्वानं सुखं परमनिर्वृतः ॥&#x9;102c&lt;br&gt;&#xA;नमो ब्रह्मण्यदेवेति यो मां दृष्ट्वाऽभिवादयेत् ।&#x9;103a&lt;br&gt;&#xA;व्रतीवं प्रयतो नित्यं स सुखं तत्पदं व्रजेत् ॥&#x9;103c&lt;br&gt;&#xA;नमः सर्वसहाभ्यश्चेत्यभिख्याय दिने दिने ।&#x9;104a&lt;br&gt;&#xA;नमस्करोति नित्यं गां स सुखं याति तत्पथं ॥&#x9;104c&lt;br&gt;&#xA;नमोस्तु प्रियदत्तायेत्येवंवादी दिने दिने ।&#x9;105a&lt;br&gt;&#xA;भूमिमाक्रमते प्रातः शयनादुत्थितश्च यः ॥&#x9;105c&lt;br&gt;&#xA;सर्वकामैः स तृप्तात्मा सर्वभूषणभूषितः ।&#x9;106a&lt;br&gt;&#xA;याति यानेन दिव्येन सुकं वैवस्वतालयम् ॥&#x9;106c&lt;br&gt;&#xA;अनत्तराशिनो ये तु डम्भानृतविवर्जिताः ।&#x9;107a&lt;br&gt;&#xA;तेऽपि सारसयुक्तेन यान्ति यानेन वै सुखम् ॥&#x9;107c&lt;br&gt;&#xA;ये चाप्येकेन भुक्तेन डम्भानृतविवर्जिताः ।&#x9;108a&lt;br&gt;&#xA;हंसयुक्तैर्विमानैस्तु सुखं यान्ति यमालयम् ॥&#x9;108c&lt;br&gt;&#xA;चतुर्थेन च भुक्तेन वर्तन्ते ये जितेन्द्रियाः ।&#x9;109a&lt;br&gt;&#xA;यान्ति ते धर्मनगरं यानैर्बर्हिणयोजितैः ॥&#x9;109c&lt;br&gt;&#xA;तृतीयदिवसेनेह भुञ्जते ये जितेन्द्रियाः ।&#x9;110a&lt;br&gt;&#xA;तेऽपि हस्तिरथं यान्ति तत्पथं कनकोज्ज्वलैः ॥&#x9;110c&lt;br&gt;&#xA;षष्ठान्नकालिको यस्तु वर्षमेकं तु वर्तते ।&#x9;111a&lt;br&gt;&#xA;कामक्रोधविनिर्मुक्तः शुचिर्नित्यं जितेन्द्रियः ।&#x9;111c&lt;br&gt;&#xA;स याति कुञ्जरस्थैस्तु जयशब्दरवैर्युतः ॥&#x9;111e&lt;br&gt;&#xA;पक्षोपवासिनो यान्ति यानैः शार्दूलयोजितैः ।&#x9;112a&lt;br&gt;&#xA;धर्मराजपूरं रम्यं दिव्यस्त्रीगणसेवितम् ॥&#x9;112c&lt;br&gt;&#xA;ये च मासोपवासं वै कुर्वते संयतेन्द्रियाः ।&#x9;113a&lt;br&gt;&#xA;तेऽपि सूर्याोदयप्रख्यैर्यान्ति यानैर्यमालयम् ॥&#x9;113c&lt;br&gt;&#xA;अग्निप्रवेशं यश्चापि कुरुते मद्गतात्मना ।&#x9;114a&lt;br&gt;&#xA;स यात्यग्निप्रकाशेन विमानेन यमालयम् ॥&#x9;114c&lt;br&gt;&#xA;गोकृते स्त्रीकृते चैव हत्वा विप्रकृतेऽपि च ।&#x9;115a&lt;br&gt;&#xA;ते यान्त्यमरकन्याभिः सेव्यमाना रविप्रभाः ॥&#x9;115c&lt;br&gt;&#xA;ये च कुर्वन्ति मद्भक्तास्तीर्थयात्रां जितेन्द्रियाः ।&#x9;116a&lt;br&gt;&#xA;ते पन्थानं महात्मानो यानैर्यान्ति सुनिर्वृताः ॥&#x9;116c&lt;br&gt;&#xA;ये यजन्ति द्विजश्रेष्ठाः क्रतुभिर्भूरिदक्षिणैः ।&#x9;117a&lt;br&gt;&#xA;हंससारससंयुक्तैर्यानैस्ते यान्ति तत्पथम् ॥&#x9;117c&lt;br&gt;&#xA;परपीडामकृत्वैव भृत्यान्बिभ्रति ये नराः ।&#x9;118a&lt;br&gt;&#xA;तत्पथं ससुखं यान्ति विमानैः काञ्चनोज्ज्वलैः ॥&#x9;118c&lt;br&gt;&#xA;ये समाः सर्वभूतेषु जीवानामभयप्रदाः ।&#x9;119a&lt;br&gt;&#xA;क्रोधलोभविनिर्मुक्ता निगृहीतेन्द्रियास्तथा ।&#x9;119c&lt;br&gt;&#xA;पूर्णचन्द्रप्रतीकाशैर्विमानैस्ते महाप्रभाः ।&#x9;120a&lt;br&gt;&#xA;यान्ति वैवस्वतपुरं देवगन्धर्वसेविताः ॥&#x9;120c&lt;br&gt;&#xA;ये मामेकान्तभावेन देवं त्र्यम्बकमेव वा ।&#x9;121a&lt;br&gt;&#xA;पूजयन्ति नमस्यन्ति स्तुवन्ति च दिनेदिने ।&#x9;121c&lt;br&gt;&#xA;धर्मराजपुरं यान्ति यानैस्तेऽर्कसमप्रभैः ॥&#x9;121e&lt;br&gt;&#xA;पूजितास्तत्र धर्मेण स्वयं माल्यादिभिः शुभैः ।&#x9;122a&lt;br&gt;&#xA;यान्त्येव धर्मलोकं वा रुद्रलोकमथापि वा ॥ ॥&#x9;122c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/101/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/101/</guid>
      <description>&lt;p&gt;अध्यायः 101&lt;/p&gt;&#xA;&lt;p&gt;कृष्णेन युधिष्टिरम्प्रति जलदानान्नदानफलप्रशंसनम् ॥ 1 ॥ तथाऽतिथिलक्षणकथनपूर्वकं तत्पूजाफलकथनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;श्रुत्वा यमपुराध्वानं जीवानां गमनं तथा ।&#x9;001a&lt;br&gt;&#xA;धर्मपुत्रः प्रहृष्टात्मा केशवं पुनरब्रवीत् ॥&#x9;001c&lt;br&gt;&#xA;देवदेवेश दैत्यघ्न ऋषिसङ्घैरभिष्टुत ।&#x9;002a&lt;br&gt;&#xA;भगवन्भवहञ्श्रीमन्सहस्रादित्यसन्निभ ॥&#x9;002c&lt;br&gt;&#xA;सर्वसम्भव धर्मज्ञ सर्वधर्मप्रवर्तक ।&#x9;003a&lt;br&gt;&#xA;सर्वदानफलं सौम्य कथयस्व ममाच्युत ॥&#x9;003c&lt;br&gt;&#xA;दानं देयं कथं कृष्ण कीदृशाय द्विजाय वै ।&#x9;004a&lt;br&gt;&#xA;कीदृशं वा तपः कृत्वा तत्फलं कुत्र भुज्यते ॥&#x9;004c&lt;br&gt;&#xA;एवमुक्तो हृषीकेशो धर्मपुत्रेण धीमता ।&#x9;005a&lt;br&gt;&#xA;उवाच धर्मपुत्राय पुण्यान्धर्मान्महोदयान् ॥&#x9;005c&lt;br&gt;&#xA;शृणुष्वावहितो राजन्पूतं पापघ्नमुत्तमम् ।&#x9;006a&lt;br&gt;&#xA;सर्वदानफलं सौम्य न श्राव्यं पापकर्मणाम् ॥&#x9;006c&lt;br&gt;&#xA;यच्छ्रुत्वा पुरुषः स्त्री वा नष्टपापः समाहितः ।&#x9;007a&lt;br&gt;&#xA;तत्क्षणात्पूततां याति पापकर्मरतोपि वा ॥&#x9;007c&lt;br&gt;&#xA;एकाहमपि कौन्तेय भूमावुत्पादितं जलम् ।&#x9;008a&lt;br&gt;&#xA;सप्त तारयते पूर्वान्वितृष्णा यत्र गौर्भवेत् ॥&#x9;008c&lt;br&gt;&#xA;पानीयं परमं लोके जीवानां जीवनं स्मृतम् ।&#x9;009a&lt;br&gt;&#xA;पानीयस्य प्रदानेन तृप्तिर्भवति पाण्डव ।&#x9;009c&lt;br&gt;&#xA;पानीयस्य गुणा दिव्याः परलोके गुणावहाः ॥&#x9;009c&lt;br&gt;&#xA;तत्र पुष्पोदकी नाम नदी परमपावनी ।&#x9;010a&lt;br&gt;&#xA;कामान्ददाति राजेन्द्र तोयदानां यमालये ॥&#x9;010c&lt;br&gt;&#xA;शीतलं सलिलं ह्यत्र ह्यक्षय्यममृतोपमम् ।&#x9;011a&lt;br&gt;&#xA;शीततोयप्रदादॄणां भवेन्नित्यं सुखावहम् ॥&#x9;011c&lt;br&gt;&#xA;ये चाप्यतोयदातारः पूयस्तेषां विधीयते ॥&#x9;012ac&lt;br&gt;&#xA;प्रणश्यत्यम्बुपानेन बुभुक्षा च युधिष्ठिर ।&#x9;013a&lt;br&gt;&#xA;तृषितस्य न चान्नेन पिपासाऽपि प्रणश्यति ।&#x9;013c&lt;br&gt;&#xA;तस्मात्तोयं सदा देयं तृषितेभ्यो विजानता ॥&#x9;013e&lt;br&gt;&#xA;अग्नेर्मूर्तिः क्षितेर्योनिरमृतस्य स सम्भवः ।&#x9;014a&lt;br&gt;&#xA;अतोम्भः सर्वभूतानां मूलमित्युच्यते बुधैः ॥&#x9;014c&lt;br&gt;&#xA;अद्भिः सर्वाणि भूतानि जीवन्ति प्रभवन्ति च ।&#x9;015a&lt;br&gt;&#xA;तस्मात्सर्वेषु दानेषु तोयदानं विशिष्यते ॥&#x9;015c&lt;br&gt;&#xA;सर्वदानतपोयज्ञैर्यत्प्राप्यं फलमुत्तमम् ।&#x9;016a&lt;br&gt;&#xA;तत्सर्वं तोयदानेन प्राप्यते नात्र संशयः ॥&#x9;016c&lt;br&gt;&#xA;ये प्रयच्छन्ति विप्रेभ्यस्त्वन्नदातं सुसंस्कृतम् ।&#x9;017a&lt;br&gt;&#xA;तैस्तु दत्ताः स्वयं प्राणा भवन्ति भरतर्षभ ॥&#x9;017c&lt;br&gt;&#xA;अन्नाद्रक्तं च शुक्लं च अन्ने जीवः प्रतिष्ठितः ।&#x9;018a&lt;br&gt;&#xA;इन्द्रियाणि च बुद्धिश्च पुष्णन्त्यन्नेन नित्यशः ।&#x9;018c&lt;br&gt;&#xA;अन्नहीनानि सीदन्ति सर्वभूतानि पाण्डव ॥&#x9;018e&lt;br&gt;&#xA;तेजो बलं च रूपं च सत्वं वीर्यं धृतिर्द्युतिः ।&#x9;019a&lt;br&gt;&#xA;ज्ञानं मेधा तथाऽऽयुश्च सर्वमन्ने प्रतिष्ठितम् ॥&#x9;019c&lt;br&gt;&#xA;देवमानवतिर्यक्षु सर्वलोकेषु सर्वदा ।&#x9;020a&lt;br&gt;&#xA;सर्वकालं हि सर्वेषां सर्वमन्ने प्रतिष्ठितम् ॥&#x9;020c&lt;br&gt;&#xA;अन्नं प्रजापते रूपमन्नं प्रजननं स्मृतम् ।&#x9;021a&lt;br&gt;&#xA;सर्वभूतमयं चान्नं जीवश्चान्नमयः स्मृतः ॥&#x9;021c&lt;br&gt;&#xA;अन्नेनाधिष्ठितः प्राण अपानो व्यान एव च ।&#x9;022a&lt;br&gt;&#xA;उदानश्च समानश्च धारयन्ति शरीरिणम् ॥&#x9;022c&lt;br&gt;&#xA;शयनोत्थानगमनग्रहणाकर्षणानि च ।&#x9;023a&lt;br&gt;&#xA;सर्वसत्वकृतं क्रम चान्नादेव प्रवर्तते ॥&#x9;023c&lt;br&gt;&#xA;चतुर्विधानि भूतानि जङ्गमानि स्थिराणि च ।&#x9;024a&lt;br&gt;&#xA;अन्नाद्भवन्ति राजेन्द्र सृष्टिरेषा प्रजापतेः ॥&#x9;024c&lt;br&gt;&#xA;विद्यास्थानानि सर्वाणि सर्वयज्ञाश्च पावनाः ।&#x9;025a&lt;br&gt;&#xA;अन्नाद्यस्मात्प्रवर्तन्ते तस्मादन्नं परं स्मृतम् ॥&#x9;025c&lt;br&gt;&#xA;देवा रुद्रादयः सर्वे पितरोऽप्यग्नयस्तथा ।&#x9;026a&lt;br&gt;&#xA;यस्मादन्नेन तुष्यन्ति तस्मादन्नं विशिष्यते ॥&#x9;026c&lt;br&gt;&#xA;यस्मादन्नात्प्रजाः सर्वाः कल्पेकल्पेऽसृजत्प्रभुः ।&#x9;027a&lt;br&gt;&#xA;तस्मादन्नात्परं दानं न भूतं न भविष्यति ॥&#x9;027c&lt;br&gt;&#xA;यस्मादन्नात्प्रवर्तन्ते धर्मार्थौ काम एव च ।&#x9;028a&lt;br&gt;&#xA;तस्मादन्नात्परं दानं नामुत्रेह च पाण्डव ॥&#x9;028c&lt;br&gt;&#xA;यक्षरक्षोग्रहा नागा भूतान्यन्ये च दानवाः ।&#x9;029a&lt;br&gt;&#xA;तुष्यन्त्यन्नेन यस्मात्तु तस्मादन्नं परं भवेत् ॥&#x9;029c&lt;br&gt;&#xA;परान्नमुपभुञ्जनो यत्कर्म कुरुते शुभम् ।&#x9;030a&lt;br&gt;&#xA;तच्छुभस्यैकभागस्तु कर्तुर्भवति भारत ॥&#x9;030c&lt;br&gt;&#xA;अन्नदस्य त्रयो भागा भवन्ति पुरुषर्षभ ।&#x9;031a&lt;br&gt;&#xA;तस्यादन्नं प्रदातव्यं ब्राह्मणेभ्यो विशेषतः ॥&#x9;031c&lt;br&gt;&#xA;ब्राह्मणाय दरिद्राय योऽन्नं संवत्सरं नृप ।&#x9;032a&lt;br&gt;&#xA;श्रोत्रियाय प्रयच्छेद्वै पाकभेदविवर्जितः ॥&#x9;032c&lt;br&gt;&#xA;डम्भानृतविमुक्तस्तु परां भक्तिमुपागतः ।&#x9;033a&lt;br&gt;&#xA;स्वधर्मेणार्जितफलं तस्य पुण्यफलं शृणु ॥&#x9;033c&lt;br&gt;&#xA;शतवर्षसहस्राणि कामगः कामरूपधृत् ।&#x9;034a&lt;br&gt;&#xA;मोदतेऽमरलोकस्थः पूज्यमानोप्सरोगणैः ।&#x9;034c&lt;br&gt;&#xA;ततश्चापि च्युतः कालान्नरलोके द्विजो भवेत् ॥&#x9;034e&lt;br&gt;&#xA;अग्नभिक्षां च यो दद्याद्दरिद्राय द्विजातये ।&#x9;035a&lt;br&gt;&#xA;षण्मासान्वार्षिकं श्राद्दं तस्य पुण्यफलं शृणु ॥&#x9;035c&lt;br&gt;&#xA;गोसहस्रप्रदानेन यत्पुण्यं समुदाहृतम् ।&#x9;036a&lt;br&gt;&#xA;तत्पुण्यफलमाप्नोति नरो वै नात्र संशयः ॥&#x9;036c&lt;br&gt;&#xA;अथ संवत्सरं दद्यादग्रभिक्षामयाचते ।&#x9;037a&lt;br&gt;&#xA;प्रच्छद्यैव स्वयं नीत्वा तस्य पुण्यफलं शृणु ॥&#x9;037c&lt;br&gt;&#xA;कपिलानां सहस्रैस्तु यद्देयं पुण्यमुच्यते ।&#x9;038a&lt;br&gt;&#xA;तत्सर्वमखिलं प्राप्य शक्रलोके महीयते ॥&#x9;038c&lt;br&gt;&#xA;स शक्रभवने रम्ये र्षिकोटिशतं नृप ।&#x9;039a&lt;br&gt;&#xA;यथाकामं महातेजाः क्रीडत्यप्सरसाङ्गणैः ॥&#x9;039c&lt;br&gt;&#xA;अन्नं च यस्तु वै दद्याद्द्विजाय नियतव्रतः ।&#x9;040a&lt;br&gt;&#xA;दशवर्षामि राजेन्द्र तस्य पुण्यफलं शृणु ॥&#x9;040c&lt;br&gt;&#xA;कपिला शतसहस्रस्य विधिदत्तस्य यत्फलम् ।&#x9;041a&lt;br&gt;&#xA;तत्पुण्यफलमासाद्य पुरन्दरपुरं व्रजेत् ॥&#x9;041c&lt;br&gt;&#xA;स शक्रभवने रम्ये कामरूपी यथासुखम् ।&#x9;042a&lt;br&gt;&#xA;शतकोटिसमा राजन्क्रीडतेऽमरपूजितः ॥&#x9;042c&lt;br&gt;&#xA;शक्रलोकावतीर्णश्च इह लोके महाद्युतिः ।&#x9;043a&lt;br&gt;&#xA;चतुर्वेदी द्विजः श्रीमाञ्जायते राजपूजितः ॥&#x9;043c&lt;br&gt;&#xA;अध्वश्रान्ताय विप्राय क्षुधितायान्नकाङ्क्षिणे ।&#x9;044a&lt;br&gt;&#xA;देशकालाभियाताय दीयते पाण्डुनन्दन ॥&#x9;044c&lt;br&gt;&#xA;याचतेऽन्नं न दद्याद्यो विद्यामाने धनागमे ।&#x9;045a&lt;br&gt;&#xA;स लुब्धो नरकं याति कृमीणां कालसूत्रकम् ॥&#x9;045c&lt;br&gt;&#xA;स तत्र नरके घोरे लोभमोहविचेतनः ।&#x9;046a&lt;br&gt;&#xA;दशवर्षसहस्राणि क्लिश्यते वेदनार्दितः ॥&#x9;046c&lt;br&gt;&#xA;तस्माच्च नरकान्मुक्तः कालेन महता हि सः ।&#x9;047a&lt;br&gt;&#xA;दरिद्रो मानुषे लोके चण्डालेष्वपि जायते ॥&#x9;047c&lt;br&gt;&#xA;यस्तु पांसुलपादश्च दूराध्वश्रमकर्शितः ।&#x9;048a&lt;br&gt;&#xA;क्षुत्पिपासाश्रमश्रान्त आर्तः खिन्नगतिर्द्विजः ॥&#x9;048c&lt;br&gt;&#xA;पृच्छन्वै ह्यन्नदातारं गृहमभ्येत्य याचयेत् ।&#x9;049a&lt;br&gt;&#xA;तं पूजयेत्तु यत्नेन सोऽतिथिः स्वर्गसङ्क्रमः ।&#x9;049c&lt;br&gt;&#xA;तस्मिंस्तुष्टे नरश्रेष्ठ तुष्टाः स्युः सर्वदेवताः ॥&#x9;049e&lt;br&gt;&#xA;न तथा हविषा होमैर्न पुष्पैर्नानुलेपनैः ।&#x9;050a&lt;br&gt;&#xA;अग्नयः पार्थ तुष्यन्ति यथा ह्यतिथिपूजनात् ॥&#x9;050c&lt;br&gt;&#xA;कपिलायां तु दत्तायां विधिवज्ज्येष्ठपुष्करे ।&#x9;051a&lt;br&gt;&#xA;न तत्फलमवाप्नोति यत्फलं विप्रबोजनान् ॥&#x9;051c&lt;br&gt;&#xA;द्विजपादोदकक्लिन्ना यावत्तिष्ठति मेदिनी ।&#x9;052a&lt;br&gt;&#xA;तावत्पुष्करपत्रेण पिबन्ति पितरो जलम् ॥&#x9;052c&lt;br&gt;&#xA;देवमाल्यापनयनं द्विजोच्छिष्टापमार्जनम् ।&#x9;053a&lt;br&gt;&#xA;श्रान्तसंवाहनं चैव तथा पादावसेचनम् ॥&#x9;053c&lt;br&gt;&#xA;प्रतिश्रयप्रदानं च तथा शय्यासनस्य च ।&#x9;054a&lt;br&gt;&#xA;एकैकं पाण्डवश्रेष्ठ गोप्रदानाद्विशिष्यते ॥&#x9;054c&lt;br&gt;&#xA;पादोदकं पादघृतं दीपमन्नं प्रतिश्रयम् ।&#x9;055a&lt;br&gt;&#xA;ये प्रयच्छन्ति विप्रेभ्यो नोपसर्पन्ति ते यमम् ॥&#x9;055c&lt;br&gt;&#xA;विप्रातिथ्ये कृते राजन्भक्त्या शुश्रूषितेऽपि च ।&#x9;056a&lt;br&gt;&#xA;देवाः शुश्रूषिताः सर्वे त्रयस्त्रिंशदरिन्दम ॥&#x9;056c&lt;br&gt;&#xA;अभ्यागतो ज्ञातपूर्वो ह्यज्ञातोऽतिथिरुच्यते ।&#x9;057a&lt;br&gt;&#xA;तयोः पूजां द्विजः कुर्यादिति पौराणिकी श्रुतिः ॥&#x9;057c&lt;br&gt;&#xA;पादाभ्यङ्गन्नपानैस्तु योऽतिर्थिं पूजयेन्नरः ।&#x9;058a&lt;br&gt;&#xA;पूजितस्तेन राजेन्द्र भवामीह न संशयः ॥&#x9;058c&lt;br&gt;&#xA;शीघ्रं पापाद्विनिर्मुक्तो मया चानुग्रहीकृतः ।&#x9;059a&lt;br&gt;&#xA;विमानेनेन्दुकल्पेन मम लोकं स गच्छति ॥&#x9;059c&lt;br&gt;&#xA;अभ्यागतं श्रान्तमनुव्रजन्ति देवाश्च सर्वे पितरोऽग्नयश्च ।&#x9;60a&lt;br&gt;&#xA;तस्मिन्द्विजे पूजिते पूजिताः स्युर्गते निराशाः पितरो व्रजन्ति ॥&#x9;060c&lt;br&gt;&#xA;अतिर्थिर्यस्य भग्नाशो गृहात्प्रतिनिवर्तते ।&#x9;061a&lt;br&gt;&#xA;पितरस्तस्य नाश्नन्ति दशवर्षणि पञ्च च ॥&#x9;061c&lt;br&gt;&#xA;वर्जितः पितृभिर्लुब्धः स देवैरग्निभिः सह ।&#x9;062a&lt;br&gt;&#xA;निरयं रौरवं गत्वा दशवर्षाणि पञ्च च ।&#x9;062c&lt;br&gt;&#xA;ततश्चापि च्युतः कालादिह चोच्छिष्टभुग्भवेत् ॥&#x9;062e&lt;br&gt;&#xA;वैश्वदेवान्तिके प्राप्तमतिथिं यो न पूजयेत् ।&#x9;063a&lt;br&gt;&#xA;चण्डालत्वमवाप्नोति सद्य एव न संशयः ॥&#x9;063c&lt;br&gt;&#xA;निर्वासयति यो विप्रं देशकालगतं गृहात् ।&#x9;064a&lt;br&gt;&#xA;पतितस्तत्क्षणादेव जायते नात्र संशयः ॥&#x9;064c&lt;br&gt;&#xA;नरके रौरवे घोरे वर्षकोटिं स पच्यते ।&#x9;065a&lt;br&gt;&#xA;ततश्चापि च्युतः कालादिह लोके नराधमः ।&#x9;065c&lt;br&gt;&#xA;श्वा वै द्वादशजन्मानि जायते क्षुत्पिपासितः ॥&#x9;065e&lt;br&gt;&#xA;चण्डालोप्यतिथिः प्राप्तो देशकालेऽन्नकाङ्क्षयाः ।&#x9;066a&lt;br&gt;&#xA;अभ्युद्गम्यो गृहस्थेन पूजनीयश्च सर्वदा ॥&#x9;066c&lt;br&gt;&#xA;अनर्चयित्वा योऽश्नाति लोभमोहविचेतनः ।&#x9;067a&lt;br&gt;&#xA;स चण्डालत्वमापन्नो दश जन्मानि पाण्डव ॥&#x9;067c&lt;br&gt;&#xA;निराशमतिथिं कृत्वा भुञ्जनो यः प्रहृष्टवान् ।&#x9;068a&lt;br&gt;&#xA;न जानाति किलात्मानं विष्ठकूपे निपातितं ॥&#x9;068c&lt;br&gt;&#xA;मोघं ध्रुवं प्रोर्णयति मोघमस्य तु पच्यते ।&#x9;069a&lt;br&gt;&#xA;मोघमन्नं सदाऽश्नाति योतिथिं न च पूजयेत् ॥&#x9;069c&lt;br&gt;&#xA;साङ्गोपाङ्गांस्तु यो वेदान्पठतीह दिनेदिने ।&#x9;070a&lt;br&gt;&#xA;न चातिथिं पूजयति वृथा भवति स द्विजः ॥&#x9;070c&lt;br&gt;&#xA;पाकयज्ञमहायज्ञैः सोमसंस्थाभिरेव च ।&#x9;071a&lt;br&gt;&#xA;ये यजन्ति न चार्चन्ति गृहेष्वतिथिमागतम् ॥&#x9;071c&lt;br&gt;&#xA;तेषां यशोभिकामानां दत्तमिष्टं च यद्भवेत् ।&#x9;072a&lt;br&gt;&#xA;वृथा भवति तत्सर्वमाशया हि तया हतम् ॥&#x9;072c&lt;br&gt;&#xA;देशं कालं च पात्रं च स्वशक्तिं च निरीक्ष्य च ।&#x9;073a&lt;br&gt;&#xA;अल्पं समं महद्वापि कुर्यादातिथ्यमात्मवान् ॥&#x9;073c&lt;br&gt;&#xA;सुमुखः सुप्रसन्नात्मा धीमानतिथिमागतम् ।&#x9;074a&lt;br&gt;&#xA;स्वागतेनासनेनाद्भिरन्नाद्येन च पूजयेत् ॥&#x9;074c&lt;br&gt;&#xA;हितः प्रियो वा द्वेष्यो वा मूर्खः पण्डित एव वा ।&#x9;075a&lt;br&gt;&#xA;प्राप्तो यो वैश्वदेवान्ते सोतिथिः स्वर्गसङ्क्रमः ॥&#x9;075c&lt;br&gt;&#xA;क्षुत्पिपासाश्रमार्ताय देशकालगताय च ।&#x9;076a&lt;br&gt;&#xA;सत्कृत्यान्नं प्रदातव्यं यज्ञस्य फलमिच्छता ॥&#x9;076c&lt;br&gt;&#xA;भोजयेदात्मनः श्रेष्ठान्विधिवद्धव्यकव्ययोः ।&#x9;077a&lt;br&gt;&#xA;अन्नं प्राणो मनुष्यणामन्नदः प्राणदो भवेत् ।&#x9;077c&lt;br&gt;&#xA;तस्मादन्नं विशेषेण दातव्यं भूतिमिच्छता ॥&#x9;077e&lt;br&gt;&#xA;अन्नदः सर्वकामैस्तु सुतृप्तः सुष्ट्वलङ्कृतः ।&#x9;078a&lt;br&gt;&#xA;पूर्णचन्द्रप्रकाशेन विमानेन विराजते ॥&#x9;078c&lt;br&gt;&#xA;सेव्यमानो वरस्त्रीभिर्मम लोकं स गच्छति ।&#x9;079a&lt;br&gt;&#xA;क्रीडित्वा तु ततस्तस्मिन्वर्षकोटिं यथाऽमरः ॥&#x9;079c&lt;br&gt;&#xA;ततस्चापि च्युतः कालादिह लोके महायशाः ।&#x9;080a&lt;br&gt;&#xA;वेदशास्त्रार्थतत्वज्ञो भोगवान्ब्राह्मणो भवेत् ॥&#x9;080c&lt;br&gt;&#xA;यथाश्रद्धं तु यः कुर्यान्मनुष्येषु प्रजायते ।&#x9;081a&lt;br&gt;&#xA;महाधनपतिः श्रीमान्वेदवेदाङ्गपारगः ।&#x9;081c&lt;br&gt;&#xA;सर्वशास्त्रार्थतत्वज्ञो भोगवान्ब्राह्मणो भवेत् ॥&#x9;081e&lt;br&gt;&#xA;सर्वातिथ्यं तु यः कुर्याद्वर्षमेकमकल्मषः ।&#x9;082a&lt;br&gt;&#xA;धर्मार्जितधनो भूत्वा पाकभेदविवर्जितः ॥&#x9;082c&lt;br&gt;&#xA;देवानिव स्वयं विप्रानर्चयित्वा पितॄनपि ।&#x9;083a&lt;br&gt;&#xA;विप्रानग्राशनाशी यस्तस्य पुण्यफलं शृणु ॥&#x9;083c&lt;br&gt;&#xA;वर्षेणैकेन यावन्ति पिण्डान्यश्नन्ति ये द्विजाः ।&#x9;084a&lt;br&gt;&#xA;तावद्वर्षाणि राजेन्द्र मम लोके महीयते ॥&#x9;084c&lt;br&gt;&#xA;ततश्चापि च्युतः कालादिह लोके महायशाः ।&#x9;085a&lt;br&gt;&#xA;वेदसास्त्रार्थतत्वज्ञो भोगवान्ब्राह्मणो भवेत् ॥&#x9;085c&lt;br&gt;&#xA;सर्वातिथ्यं तु यः कुर्याद्यथाश्रद्धं नरेश्वर ।&#x9;086a&lt;br&gt;&#xA;अकालनियमेनापि सत्यवादी जितेन्द्रियः ॥&#x9;086c&lt;br&gt;&#xA;सत्यसन्धो जितक्रोधः शाखाधर्मविवर्जितः ।&#x9;087a&lt;br&gt;&#xA;अधर्मभीरुर्धर्मिष्ठो मायामात्सर्यवर्जितः ॥&#x9;087c&lt;br&gt;&#xA;श्रद्दधानः शुचिर्नित्यं पाकभेदविवर्जितः ।&#x9;088a&lt;br&gt;&#xA;स विमानेन दिव्येन दिव्यरूपी महायशाः ॥&#x9;088c&lt;br&gt;&#xA;पुरन्दरपुरं याति गीयमानोप्सरोगणैः ।&#x9;089a&lt;br&gt;&#xA;मन्वन्तरं तु तत्रैव क्रीडित्वा देवपूजितः ।&#x9;089c&lt;br&gt;&#xA;मानुष्यलोकमागम्य भोगवान्ब्राह्मणो भवेत् ॥&#x9;089e&lt;br&gt;&#xA;दशजन्मानि विप्रत्वमाप्नुयाद्राजपूजितः ।&#x9;090a&lt;br&gt;&#xA;जातिस्मरश्च भवति यत्रयत्रोपजायते ॥ ॥&#x9;090c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/102/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/102/</guid>
      <description>&lt;p&gt;अध्यायः 102&lt;/p&gt;&#xA;&lt;p&gt;कृष्णेन युधिष्टिरम्प्रति भूगोतिलकन्यादानफलप्रतिपादनम् ॥ 1 ॥&lt;/p&gt;&#xA;&lt;p&gt;भगवानुवाच ।&#x9;001&lt;br&gt;&#xA;अतः परं प्रवक्ष्यामि भूमिदानमनुत्तमम् ॥&#x9;001ac&lt;br&gt;&#xA;यः प्रयच्छति विप्राय भूमिं रम्यां सदक्षिणाम् ।&#x9;002a&lt;br&gt;&#xA;श्रोत्रियाय दरिद्राय साग्निहोत्राय पाण्डव ॥&#x9;002c&lt;br&gt;&#xA;स सर्वकामतृप्तात्मा सर्वरत्नविभूषितः ।&#x9;003a&lt;br&gt;&#xA;सर्वपापविनिर्मुक्तो दीप्यमानोऽर्कवत्सदा ॥&#x9;003c&lt;br&gt;&#xA;बालसूर्यप्रकाशेन विचित्रध्वजशोभिना ।&#x9;004a&lt;br&gt;&#xA;याति यानेन दिव्येन मम लोकं महायशाः ॥&#x9;004c&lt;br&gt;&#xA;तत्र दिव्याङ्गनाभिस्तु सेव्यमानो यथासुखम् ।&#x9;005a&lt;br&gt;&#xA;कामगः कामरूपी च क्रीडत्यप्सरसाङ्गणैः ॥&#x9;005c&lt;br&gt;&#xA;यावद्बिभर्ति लोकान्वै भूमिः कुरुकुलोद्वह ।&#x9;006a&lt;br&gt;&#xA;तावद्भूमिप्रदः काले मम लोके महीयते ॥&#x9;006cs&lt;br&gt;&#xA;न हि भूमिप्रदानाद्वै दानमन्यद्विशिष्यते ।&#x9;007a&lt;br&gt;&#xA;न चापि भूमिहरणात्पापमन्यद्विशिष्यते ॥&#x9;007c&lt;br&gt;&#xA;दानान्यन्यानि हीयन्ते कालेन कुरुपुङ्गव ।&#x9;008a&lt;br&gt;&#xA;भूमिदानस्य पुण्यस्य क्षयो नैवोपपद्यते ॥&#x9;008c&lt;br&gt;&#xA;ब्राह्मणाय दरिद्राय भूमिं दत्तां तु यो नरः ।&#x9;009a&lt;br&gt;&#xA;न हिंसति नरव्याघ्र तस्य पुण्यफलं शृणु ॥&#x9;009c&lt;br&gt;&#xA;सप्तद्वीपसमुद्रान्ता रत्नसञ्चयसङ्कुला ।&#x9;010a&lt;br&gt;&#xA;सशैलवनदुर्गाढ्या तेन दत्ता मही भवेत् ॥&#x9;010c&lt;br&gt;&#xA;भूमिं दृष्ट्वा दीयमानां श्रोत्रियायाग्निहोत्रिणे ।&#x9;011a&lt;br&gt;&#xA;सर्वभूतानि मन्यन्ते मां ददातीति हर्षवत् ॥&#x9;011c&lt;br&gt;&#xA;सुवर्णमणिरत्नानि धनानि च वसूनि च ।&#x9;012a&lt;br&gt;&#xA;सर्वदानानि वै राजन्ददाति वसुधां ददत् ॥&#x9;012c&lt;br&gt;&#xA;सागरान्सरितः शैलान्समानि विषमाणि च ।&#x9;013a&lt;br&gt;&#xA;सर्वगन्धरसांश्चैव ददाति वसुधां ददत् ॥&#x9;013c&lt;br&gt;&#xA;ओषधीः फलसम्पन्ना नानापुष्पसमन्विताः ।&#x9;014a&lt;br&gt;&#xA;कमलोत्पलषण्डांश्च ददाति वसुधां ददत् ॥&#x9;014c&lt;br&gt;&#xA;धर्मं कामं तथा चार्थं वेदान्यज्ञांस्तथैव च ।&#x9;015a&lt;br&gt;&#xA;स्वर्गमार्गगतिं चैव ददाति वसुधां ददत् ॥&#x9;015c&lt;br&gt;&#xA;अग्निष्टोमादिभिर्यज्ञैर्ये यजन्ते सदक्षिणैः ।&#x9;016a&lt;br&gt;&#xA;न तत्फलं लभन्ते ते भूमिदानस्य यत्फलम् ॥&#x9;016c&lt;br&gt;&#xA;श्रोत्रियाय महीं दत्त्वा यो न हिंसति पाण्डव ।&#x9;017a&lt;br&gt;&#xA;तद्दानं कथयिष्यन्ति यावल्लोकाः प्रतिष्ठिताः ।&#x9;017c&lt;br&gt;&#xA;तावत्स्वर्गोपभोगानां भोक्तारः पाण्डुनन्दन ॥&#x9;017e&lt;br&gt;&#xA;सस्यपूर्णां महीं यस्तु श्रोत्रियाय प्रयच्छति ।&#x9;018a&lt;br&gt;&#xA;पितरस्तस्य तृप्यन्ति यावदाभूतसम्प्लुवम् ॥&#x9;018c&lt;br&gt;&#xA;मम रुद्रस्य सवितुस्त्रिदशानां तथैव च ।&#x9;019a&lt;br&gt;&#xA;प्रीतये विद्धि राजेन्द्र भूमिर्दत्ता द्विजाय वै ॥&#x9;019c&lt;br&gt;&#xA;तेन पुण्येन पूतात्मा दाता भूमेर्युधिष्ठिर ।&#x9;020a&lt;br&gt;&#xA;मम सालोक्यमाप्नोति नात्र कार्या विचाराणा ॥&#x9;020c&lt;br&gt;&#xA;यत्किञ्चित्कुरुते पापं पुरुषो वृत्तिकर्शितः ।&#x9;021a&lt;br&gt;&#xA;स च गोकर्णमात्रेण भूमिदानेन शुध्यति ॥&#x9;021c&lt;br&gt;&#xA;मासोपवासे यत्पुण्यं कृच्छ्रे चान्द्रायणेऽपि च ।&#x9;022a&lt;br&gt;&#xA;भूमिगोकर्णमात्रेण तत्पुण्यं तु विधीयते ॥&#x9;022c&lt;br&gt;&#xA;सर्वतीर्थाभिषेके च यत्पुण्यं समुदाहृतम् ।&#x9;023a&lt;br&gt;&#xA;भूमिगोकर्णमात्रेण तत्पुण्यं तु विधीयते ॥&#x9;023c&lt;br&gt;&#xA;युधिष्ठिर उवाच ।&#x9;024&lt;br&gt;&#xA;देवदेव नमस्तेऽस्तदु वासुदेव सुरेश्वर ।&#x9;024a&lt;br&gt;&#xA;गोकर्णस्य प्रमाणं वै वक्तुमर्हसि तत्वतः ॥&#x9;024c&lt;br&gt;&#xA;भगवानुवाच ।&#x9;025&lt;br&gt;&#xA;शृणु गोकर्णमात्रस्य प्रमाणं पाण्डुनन्दन ।&#x9;025a&lt;br&gt;&#xA;त्रिंशद्दण्डप्रमाणेन प्रमितं सर्वतो दिशम् ॥&#x9;025c&lt;br&gt;&#xA;प्रत्यक्प्रागपि राजेन्द्र तत्तथा दक्षिणोत्तरम् ।&#x9;026a&lt;br&gt;&#xA;गोकर्णं तद्विदः प्राहुः प्रमाणं धरणेर्नृप ॥&#x9;026c&lt;br&gt;&#xA;सवृषं गोशतं यत्र सुखं तिष्ठत्ययन्त्रितम् ।&#x9;027a&lt;br&gt;&#xA;सवत्सं कुरुशार्दूल तच्च गोकर्णमुच्यते ॥&#x9;027c&lt;br&gt;&#xA;किङ्करा मृत्युदण्डाश्च कुम्भीपाकाश्च दारुणाः ।&#x9;028a&lt;br&gt;&#xA;घोराश्च वारुणाः पाशा नोपसर्पन्ति भूमिदम् ॥&#x9;028c&lt;br&gt;&#xA;निरया रौरवाद्याश्च तथा वैतरणी नदी ।&#x9;029a&lt;br&gt;&#xA;तीव्राश्च यातनाः कृष्टा नोपसर्पन्ति भूमिदम् ॥&#x9;029c&lt;br&gt;&#xA;चित्रगुप्ताः कलिः कालः कृतान्तो मृत्युरेव च ।&#x9;030a&lt;br&gt;&#xA;यमश्च भगवान्साक्षात्पूजयन्ति महीप्रदम् ॥&#x9;030c&lt;br&gt;&#xA;रुद्रः प्रजापतिः शक्रः सुरा ऋषिगणास्तथा ।&#x9;031a&lt;br&gt;&#xA;अहं च प्रीतिमान्राजन्पूजयामो महीप्रदम् ॥&#x9;031c&lt;br&gt;&#xA;कृशभृत्यस्य कृशगोः कृशाश्वस्य कृतातिथेः ।&#x9;032a&lt;br&gt;&#xA;भूमिर्देया नरश्रेष्ठ स निधिः पारलौकिकः ॥&#x9;032c&lt;br&gt;&#xA;सीदमानकुटुम्बाय श्रोत्रियायाग्निहोत्रिणे ।&#x9;033a&lt;br&gt;&#xA;व्रतस्थाय दरिद्राय भूमिर्देया नराधिप ॥&#x9;033c&lt;br&gt;&#xA;यथा हि धात्री क्षीरेण पुत्रं वर्धयति स्वयम् ।&#x9;034a&lt;br&gt;&#xA;दातारमनुगृह्णाति दत्ता ह्येवं वसुन्धरा ॥&#x9;034c&lt;br&gt;&#xA;यथा बिभर्ति गौर्वत्सं सृजन्ती क्षीरमात्मनः ।&#x9;035a&lt;br&gt;&#xA;तथा सर्वगुणोपेता भूमिर्वहति भूमिदम् ॥&#x9;035c&lt;br&gt;&#xA;यथा बीजनि रोहन्ति जलसिक्तानि भूपते ।&#x9;036a&lt;br&gt;&#xA;तथा कामाः प्ररोहन्ति भूमिदस्य दिनेदिने ॥&#x9;036c&lt;br&gt;&#xA;यथा तेजस्तु सूर्यस्य तमः सर्वं व्यपोहति ।&#x9;037a&lt;br&gt;&#xA;तथा पापं नरस्येह भूमिदानं व्यपोहति ॥&#x9;037c&lt;br&gt;&#xA;दाता दशानुगृह्णाति यो हरेद्दश हन्ति च ।&#x9;038a&lt;br&gt;&#xA;अतीतान्यागतानीह कुलानि कुरुपुङ्गव ॥&#x9;038c&lt;br&gt;&#xA;आश्रुत्य भूमिदानं तु दत्त्वा यो वा हरेत्पुनः ।&#x9;039a&lt;br&gt;&#xA;स बद्धो वारुणैः पाशैः क्षिप्यते पूयशोणिते ॥&#x9;039c&lt;br&gt;&#xA;स्वदत्तां परदत्तां वा यो हरेत् वसुन्धराम् ।&#x9;040a&lt;br&gt;&#xA;न तस्य नरकाद्धोराद्विद्यते निष्कृतिः क्वचित् ॥&#x9;040c&lt;br&gt;&#xA;ब्राह्मणस्य हृते क्षेत्रे हन्याद्द्वादश पूर्वजान् ।&#x9;041a&lt;br&gt;&#xA;स गच्छेत्कृमियोनिं च न च मुच्येत जातु सः ॥&#x9;041c&lt;br&gt;&#xA;दत्त्वा भूमिं द्विजेन्द्राय यस्तामेवोपजीवति ।&#x9;042a&lt;br&gt;&#xA;गवां शतसहस्रस्य हन्तुः स लभते फलम् ॥&#x9;042c&lt;br&gt;&#xA;दिव्यैर्वर्षसहस्रैस्तु कुम्भीपाकाद्विनिस्सृतः ।&#x9;043a&#x9;सोधश्शिरास्तु पापात्मा कुम्भीपाकेषु पच्यते ।043c&lt;br&gt;&#xA;इह लोके भवेत्स श्वा रातजन्मनि पाण्डव ॥&#x9;043e&lt;br&gt;&#xA;दत्त्वा भूमिं द्विजेन्द्राणां यस्तामेवोपजीवति ।&#x9;044a&lt;br&gt;&#xA;स मूढो याति दुष्टात्मा नरकानेकविंशतिम् ।&#x9;044c&lt;br&gt;&#xA;नरकेभ्यो विनिर्मुक्तः शुनां योनिं स गच्छति ॥&#x9;044e&lt;br&gt;&#xA;हलकृष्टा मही देया सबीजा सस्यमालिनी ।&#x9;045a&lt;br&gt;&#xA;अथवा सोदका देया दरिद्राय द्विजातये ॥&#x9;045c&lt;br&gt;&#xA;एवं दत्ता मही राजन्प्रहृष्टेनान्तरात्मना ।&#x9;046a&lt;br&gt;&#xA;सर्वान्कामानवाप्नोति मनसा चिन्तितानि च ॥&#x9;046e&lt;br&gt;&#xA;बहुभिर्वसुधा दत्ता दीयते च नराधिपैः ।&#x9;047a&lt;br&gt;&#xA;यस्य यस्य यदा भूमिस्तस्य तस्य तदा फलम् ॥&#x9;047c&lt;br&gt;&#xA;यः प्रयच्छति कन्यां वै सुरूपां श्रोत्रियाय वै ।&#x9;048a&lt;br&gt;&#xA;स ब्रह्मदेयो राजेन्द्र तस्य पुण्यफलं शृणु ॥&#x9;048c&lt;br&gt;&#xA;बलीवर्दसहस्राणां दत्तानां धुर्यवाहिनाम् ।&#x9;049a&lt;br&gt;&#xA;यत्पुण्यं लभते राजन्कन्यादानेन तत्फलम् ॥&#x9;049c&lt;br&gt;&#xA;गवां शतसहस्रस्य सम्यग्दत्तस्थ यत्फलम् ।&#x9;050a&lt;br&gt;&#xA;तत्फलं समवाप्नोतिः यः प्रयच्छति कन्यकाम् ॥&#x9;050c&lt;br&gt;&#xA;यावन्ति चैव रोमाणि कन्यायाः कुरुपुङ्गव ।&#x9;051a&lt;br&gt;&#xA;तावद्वर्षसहस्राणि मम लोके महीयते ॥&#x9;051c&lt;br&gt;&#xA;ततश्चापि च्युतः कालादिह लोके स जायते ।&#x9;052a&lt;br&gt;&#xA;षडङ्गविच्चतुर्वेदी सर्वलोकार्चितो द्विजः ॥&#x9;052c&lt;br&gt;&#xA;यः सुवर्णं दरिद्राय ब्राह्मणाय प्रयच्छति ।&#x9;053a&lt;br&gt;&#xA;श्रोत्रियाय सुवृत्ताय बहुपुत्राय पाण्डव ॥&#x9;053c&lt;br&gt;&#xA;स मुक्तः सर्वपापेभ्यो बालसूर्यसमप्रभः ।&#x9;054a&lt;br&gt;&#xA;विमानं दिव्यामारूढः कामगः कामभोगवान् ।&#x9;054c&lt;br&gt;&#xA;वर्षकोटिं महातेजा मम लोके महीयते ॥&#x9;054e&lt;br&gt;&#xA;ततः कालावतीर्णश्च सोस्मिल्ँलोके हि जायते ।&#x9;055a&lt;br&gt;&#xA;वेदवेदाङ्गविद्विप्रः कोटीधनपतिर्भवेत् ॥&#x9;055c&lt;br&gt;&#xA;यश्च रूप्यं प्रयच्छेद्वै दरिद्राय द्विजातये ।&#x9;056a&lt;br&gt;&#xA;कृशवृत्तेः कृशगवे स मुक्तः सर्वकिल्बिषैः ॥&#x9;056c&lt;br&gt;&#xA;पूर्णचन्द्रप्रकाशेन विमानेन विराजता ।&#x9;057a&lt;br&gt;&#xA;कामरूपि यथाकामं स्वर्गलोके महीयते ॥&#x9;057c&lt;br&gt;&#xA;ततोऽवतीर्णः कालेन लोके चास्मिन्महायशाः ।&#x9;058a&lt;br&gt;&#xA;सर्वलोकार्चितः श्रीमान्राजा भवति वीर्यवान् ॥&#x9;058c&lt;br&gt;&#xA;तिलपर्वतकं यस्तु श्रोत्रियाय प्रयच्छति ।&#x9;059a&lt;br&gt;&#xA;विशेषेण दरिद्राय तस्यापि शृणु यत्फलम् ॥&#x9;059c&lt;br&gt;&#xA;पुण्यं वृषायुतोत्सर्गे यत्प्रोक्तं पाण्डुनन्दन ।&#x9;060a&lt;br&gt;&#xA;तत्पुण्यं समनुप्राप्य तत्क्षणाद्विरजा भवेत् ॥&#x9;060c&lt;br&gt;&#xA;यथा त्वचं भुजङ्गो वै त्यक्त्वा शुद्धतनुर्भवेत् ।&#x9;061a&lt;br&gt;&#xA;तथा तिलप्रदानाद्वै पापं त्यक्त्वा विशुद्ध्यति ॥&#x9;061c&lt;br&gt;&#xA;तिलषण्डं प्रयुञ्जानो जाम्बूनदविभूषितम् ।&#x9;062a&lt;br&gt;&#xA;विमानं दिव्यमारूढः पितृलोके महीयते ॥&#x9;062c&lt;br&gt;&#xA;षष्टिं वर्षसहस्राणि कामरूपी महायशाः ।&#x9;063a&lt;br&gt;&#xA;तिलप्रदाता रमते पितृलोके यथासुखम् ॥&#x9;063c&lt;br&gt;&#xA;यः प्रयच्छति विप्राय तिलधेनुं नराधिप ।&#x9;064a&lt;br&gt;&#xA;श्रोत्रियाय दरिद्राय शृणु तस्यापि यत्फलम् ॥&#x9;064c&lt;br&gt;&#xA;गोसहस्रप्रदानेन यत्पुण्यं समुदाहृतम् ।&#x9;065a&lt;br&gt;&#xA;तत्पुण्यफलामाप्नोति तिलधेनुप्रदो नरः ॥&#x9;065c&lt;br&gt;&#xA;तिलानां कुडवैर्यस्तु तिलधेनुं प्रयच्छति ।&#x9;066a&lt;br&gt;&#xA;तावत्कोटिसमा राजन्स्वर्गलोके महीयते ॥&#x9;066c&lt;br&gt;&#xA;अष्टाढकतिलैः कृत्वा तिलधेनुं नराधिप ।&#x9;067a&lt;br&gt;&#xA;द्वात्रिंशन्निष्कसंयुक्तं विषुवे यः प्रयच्छति ।&#x9;067c&lt;br&gt;&#xA;मद्भक्त्या मद्गतात्मा वै तस्य पुण्यफलं शृणु ॥&#x9;067e&lt;br&gt;&#xA;कन्यादानसहस्रस्य विधिदत्तस्य यत्फलम् ।&#x9;068a&lt;br&gt;&#xA;तत्पुण्यं समनुप्राप्तो मम लोके महीयते ॥&#x9;068c&lt;br&gt;&#xA;मम लोकावतीर्णश्च सोस्मिल्ँलोकेऽभिजायते ।&#x9;069a&lt;br&gt;&#xA;ऋग्यजुस्सामवेदानां पारगो ब्राह्मणर्षभः ॥&#x9;069c&lt;br&gt;&#xA;गां तु यस्तु दरिद्राय श्रोत्रियाय प्रयच्छति ।&#x9;070a&lt;br&gt;&#xA;प्रसन्नां क्षीरिणीं पुण्यां सवत्सां कांस्यदोहिनीं ॥&#x9;070c&lt;br&gt;&#xA;यत्किञ्चिद्दुष्कृतं कर्म तस्य पूर्वकृतं नृपः ।&#x9;071a&lt;br&gt;&#xA;तत्सर्वं तत्क्षणादेव विनश्यति न संशयः ॥&#x9;071c&lt;br&gt;&#xA;यानं च वृषसंयुक्तं दीप्यमानं स्वलङ्कृतम् ।&#x9;072a&lt;br&gt;&#xA;आरूढः कामगं दिव्यं गोलोकमधिगच्छति ॥&#x9;072c&lt;br&gt;&#xA;यावन्ति चैव रोमाणि तस्या गोस्तु नराधिप ।&#x9;073a&lt;br&gt;&#xA;तावद्वर्षसहस्राणि गवां लोके महीयते ॥&#x9;073c&lt;br&gt;&#xA;गोलोकादवतीर्णस्तु लोकेऽस्मिन्ब्राह्मणो भवेत् ।&#x9;074a&lt;br&gt;&#xA;सत्रयाजी वदन्यश्च सर्वराजभिरर्चितः ॥&#x9;074c&lt;br&gt;&#xA;तिलं गावः सुवर्णं चाप्यन्नं कन्या वसुन्धरा ।&#x9;075a&lt;br&gt;&#xA;तारयन्तीह दत्तानि ब्राह्मणेभ्यो महाभुज ॥&#x9;075c&lt;br&gt;&#xA;ब्राह्मणं वृत्तसम्पन्नमाहिताग्निमलोलुपम् ।&#x9;076a&lt;br&gt;&#xA;तर्पयेद्विधिवद्राजन्स निधिः पारलौकिकः ॥&#x9;076c&lt;br&gt;&#xA;आहिताग्निं दरिद्रं च श्रोत्रियं च जितेन्द्रियम् ।&#x9;077a&lt;br&gt;&#xA;शूद्रान्नवर्जितं चैव द्विजं यत्नेन पूजयेत् ॥&#x9;077c&lt;br&gt;&#xA;आहिताग्निः सदा पात्रमह्निहोत्री च वेदवित् ।&#x9;078a&lt;br&gt;&#xA;पात्राणामपि तत्पात्रं शूद्रान्नं यस्य नोदरे ॥&#x9;078c&lt;br&gt;&#xA;यच्च वेदमयं पात्रं यच्च पात्रं तपोमयम् ।&#x9;079a&lt;br&gt;&#xA;असङ्कीर्णं च यत्पात्रं तत्पात्रं तारयिष्यति ॥&#x9;079c&lt;br&gt;&#xA;नित्यस्वाध्यायनिरतास्त्वसङ्कीर्णेन्द्रियाश्च ये ।&#x9;080a&lt;br&gt;&#xA;पञ्चयज्ञपरा नित्यं पूजितास्तारयन्ति ते ॥&#x9;080c&lt;br&gt;&#xA;ये क्षान्तिदान्ताः श्रुतिपूर्णकर्णा जितेन्द्रियाः प्राणिवधे निवृत्ताः ।&#x9;081a&lt;br&gt;&#xA;प्रतिग्रहे सङ्कुचिता गृहस्थास्ते ब्राह्मणास्तारयितुं समर्थाः ॥&#x9;081c&lt;br&gt;&#xA;नित्योदकी नित्ययज्ञोपवीती नित्यस्वाध्यायी वृषलान्नवर्जी ।&#x9;082a&lt;br&gt;&#xA;ऋतौ गच्छन्विधिवच्चापि जुह्वत्स ब्राह्मणस्तारयितुं समर्थः ॥&#x9;082c&lt;br&gt;&#xA;ब्राह्मणो यस्तु मद्भक्तो मद्रागी मत्परायणः ।&#x9;083a&lt;br&gt;&#xA;मयि सन्न्यस्तकर्मा च स विप्रस्तारयेद्ध्रुवम् ॥&#x9;083c&lt;br&gt;&#xA;द्वादशाक्षरतत्वज्ञश्चतुर्व्यूहविभागवित् ।&#x9;084a&lt;br&gt;&#xA;अच्छिद्रपञ्चकालज्ञः स विप्रस्तारयिष्यति ॥ ॥&#x9;084c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/103/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/103/</guid>
      <description>&lt;p&gt;अध्यायः 103&lt;/p&gt;&#xA;&lt;p&gt;कृष्णेन युधिष्ठिरम्प्रति वृषभगृहशय्यादिदानप्रशंसनम् ॥ 1 ॥ तथा गोब्राह्मणरक्षणादिनानाधर्मकथनम् ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;वासुदेवेन दानेषु कथितेषु यथाक्रमम् ।&#x9;001a&lt;br&gt;&#xA;अवितृप्तश्च धर्मेषु केशवं पुनरब्रवीत् ॥&#x9;001c&lt;br&gt;&#xA;देव धर्मामृतमिदं शृण्वतोपि परन्तप ।&#x9;002a&lt;br&gt;&#xA;न विद्यते सुरश्रेष्ठ मम तृप्तिर्हि माधव ॥&#x9;002c&lt;br&gt;&#xA;अनडुत्सम्प्रदानस्य यत्फलं तु विधीयते ।&#x9;003a&lt;br&gt;&#xA;तत्फलं कथयस्वेह तव भक्तस्य मेऽच्युत ॥&#x9;003c&lt;br&gt;&#xA;यानिचान्यानिदानानित्वया नोक्तानि कानिचित् ।&#x9;004a&lt;br&gt;&#xA;तान्याचक्ष्व सुरश्रेष्ठ तेषां चानुक्रमात्फलम् ॥&#x9;004c&lt;br&gt;&#xA;भगवानुवाच ।&#x9;005&lt;br&gt;&#xA;पवित्रत्वात्सुपुण्यत्वात्पावनत्वात्तथैव च ।&#x9;005a&lt;br&gt;&#xA;शृणु धर्मामृतं श्रेष्ठं दत्तस्यानडुहः फलम् ॥&#x9;005c&lt;br&gt;&#xA;दशधेनुसमोऽनड्वानेकोपि कुरुपुङ्गव ।&#x9;006a&lt;br&gt;&#xA;मेदोमांसविपुष्टाङ्गो नीरोगः कोपवर्जितः ॥&#x9;006c&lt;br&gt;&#xA;युवा भद्रः सुशीलश्च सर्वदोषविवर्जितः ।&#x9;007a&lt;br&gt;&#xA;धुरं धारयति क्षिप्रं दत्तो विप्राय पाण्डव ॥&#x9;007c&lt;br&gt;&#xA;स तेन पुण्यदानेन वर्षकोटिं युधिष्ठिर ।&#x9;008a&lt;br&gt;&#xA;यथाकामं महातेजा गवां लोके महीयते ॥&#x9;008c&lt;br&gt;&#xA;यश्च दद्यादनडुहौ द्वौ युक्तौ च धुरन्धरौ ।&#x9;009a&lt;br&gt;&#xA;सुवृत्ताय दरिद्राय श्रोत्रियाय विशेषतः ।&#x9;009c&lt;br&gt;&#xA;तस्य यत्पुण्यमाख्यातं तच्छृणुष्व युधिष्ठिर ॥&#x9;009e&lt;br&gt;&#xA;सहस्रगोप्रदानेन यत्प्रोक्तं फलमुत्तमम् ।&#x9;010a&lt;br&gt;&#xA;तत्पुण्यफलमाप्नोति याति लोकान्स मामकान् ॥&#x9;010c&lt;br&gt;&#xA;यावन्ति चैव रोमाणि तयोरनुडुहोर्नृप ।&#x9;011a&lt;br&gt;&#xA;तावद्वर्षसहस्राणि मम लोके महीयते ॥&#x9;011c&lt;br&gt;&#xA;दरिद्रायैव दातव्यं न समृद्धाय पाण्डव ।&#x9;012a&lt;br&gt;&#xA;वर्षाणां हि तटाकेषु फलं नैव पयोधिषु ॥&#x9;012c&lt;br&gt;&#xA;यस्तु दद्यादनडुहं दरिद्राय द्विजातये ।&#x9;013a&lt;br&gt;&#xA;स तेन पुण्यदानेन पुतात्मा कुरुपुङ्गव ॥&#x9;013c&lt;br&gt;&#xA;विमानं दिव्यमारूढो दिव्यरूपी यथासुखम् ।&#x9;014a&lt;br&gt;&#xA;मम लोकेषु रमते यावदाभूतसम्प्लुवम् ॥&#x9;014c&lt;br&gt;&#xA;गृहं दीपप्रभायुक्तं शय्यासनविभूषितम् ।&#x9;015a&lt;br&gt;&#xA;भाजनोपस्करैर्युक्तं धनधान्यैरलङ्कृतम् ।&#x9;015c&lt;br&gt;&#xA;दासीगोभूमिसंयुक्तमन्यूनं सर्वसाधनैः ॥&#x9;015e&lt;br&gt;&#xA;ब्राह्मणाय दरिद्राय श्रोत्रियाय युधिष्ठिर ।&#x9;016a&lt;br&gt;&#xA;दद्यात्सदक्षिणं यस्तु तस्य पुण्यफलं शृणु ॥&#x9;016c&lt;br&gt;&#xA;देवाः पितृगणाश्चैव ह्यग्नयो ऋषयस्तथा ।&#x9;017a&lt;br&gt;&#xA;प्रयच्छन्ति प्रहृष्टा वै यानमादित्यसन्निभम् ॥&#x9;017c&lt;br&gt;&#xA;तेन गच्छेच्छ्रिया युक्तो ब्रह्मलोकमनुत्तमम् ।&#x9;018a&lt;br&gt;&#xA;स्त्रीसहस्रावृते रम्ये भवने तत्र काञ्चने ।&#x9;018c&lt;br&gt;&#xA;मोदते ब्रह्मलोकस्थो यावदाभूतसम्प्लवम् ॥&#x9;018e&lt;br&gt;&#xA;शय्यं प्रस्तरणोपेतां यः प्रयच्छति पाण्डव ।&#x9;019a&lt;br&gt;&#xA;अर्चयित्वा द्विजं भक्त्या वस्त्रमाल्यानुलेपनैः ।&#x9;019c&lt;br&gt;&#xA;भोजयित्वा विचित्रान्नं तस्य पुण्यफलं शृणु ॥&#x9;019e&lt;br&gt;&#xA;धेनुदानस्य यत्पुण्यं विधिदत्तस्य पाण्डव ।&#x9;020a&lt;br&gt;&#xA;तत्पुण्यं तमनुप्राप्य पितृलोके महीयते ॥&#x9;020c&lt;br&gt;&#xA;शिल्पमध्ययनं वाऽपि विद्यां मन्त्रौषधानि च ।&#x9;021a&lt;br&gt;&#xA;यः प्रयच्छति विप्राय तस्य पुण्यफलं शृणु ॥&#x9;021c&lt;br&gt;&#xA;आहिताग्निसहस्रस्य पूजितस्यैव यत्फलम् ।&#x9;022a&lt;br&gt;&#xA;तत्पुण्यफलमाप्नोति यस्तु शय्यां प्रयच्छति ॥&#x9;022c&lt;br&gt;&#xA;छन्दोभिः सम्प्रयुक्तेन विमानेन विराजता ।&#x9;023a&lt;br&gt;&#xA;सप्तर्षिलोकान्व्रजति पूज्यते ब्रह्मवादिभिः ॥&#x9;023c&lt;br&gt;&#xA;चतुर्युगानि वै त्रिंशत्क्रीडित्वा तत्र देववत् ।&#x9;024a&lt;br&gt;&#xA;इह मानुष्यके लोके विप्रो भवति वेदवित् ॥&#x9;024c&lt;br&gt;&#xA;विश्रामयति यो विप्रं श्रान्तमध्वनि कर्शितम् ।&#x9;025a&lt;br&gt;&#xA;विनश्यति तदा पापं तस्य वर्षकृतं नृप ॥&#x9;025c&lt;br&gt;&#xA;अथ प्रक्षालयेत्पादौ तस्य तोयेन भक्तिमान् ।&#x9;026a&lt;br&gt;&#xA;दशवर्षकृतं पापं व्यपोहति न संशयः ॥&#x9;026c&lt;br&gt;&#xA;घृतेन वाऽथ तैलेन पादौ तस्य तु पूजयेत् ।&#x9;027a&lt;br&gt;&#xA;तद्द्वादसमारूढं पापमाशु व्यपोहति ॥&#x9;027c&lt;br&gt;&#xA;धेनुकाञ्चनदत्तस्य यत्पुण्यं समुदाहृतम् ।&#x9;028a&lt;br&gt;&#xA;तत्पुण्यफलमाप्नोति यस्त्वेनं विप्रमर्चयेत् ॥&#x9;028c&lt;br&gt;&#xA;स्वागतेन तु यो विप्रं पूजयेदासनेन च ।&#x9;029a&lt;br&gt;&#xA;प्रत्युत्थानेन वा राजन्स देवानां प्रियो भवेत् ॥&#x9;029c&lt;br&gt;&#xA;स्वागतेनाग्नयो राजन्नासनेन शतक्रतुः ।&#x9;030a&lt;br&gt;&#xA;प्रत्युत्थानेन पितरः प्रीतिं यान्त्यतिथिप्रियाः ॥&#x9;030c&lt;br&gt;&#xA;अग्निशक्रपितॄणां च तेषां प्रीत्या नराधिप ।&#x9;031a&lt;br&gt;&#xA;संवत्सरकृतं पापं तस्य सद्यो विनश्यति ॥&#x9;031c&lt;br&gt;&#xA;यः प्रयच्छति विप्राय आसनं माल्यभूषितम् ।&#x9;032a&lt;br&gt;&#xA;स याति मणिचित्रेण रथेनेन्द्रनिकेतनम् ॥&#x9;032c&lt;br&gt;&#xA;पुरन्दरासने तत्र दिव्यनारीविभूषितः ।&#x9;033a&lt;br&gt;&#xA;षष्टिं वर्षसहस्राणि क्रीडत्यप्सरसां गणैः ॥&#x9;033c&lt;br&gt;&#xA;वाहनं यः प्रयच्छेत ब्राह्मणाय युधिष्ठिर ।&#x9;034a&lt;br&gt;&#xA;स याति रत्नचित्रेण वाहनेन सुरालयम् ॥&#x9;034c&lt;br&gt;&#xA;स तत्र कामं क्रीडित्वा सेव्यमानोप्सरोगणैः ।&#x9;035a&lt;br&gt;&#xA;इह राजा भवेद्राजन्नात्र कार्या विचारणा ॥&#x9;035c&lt;br&gt;&#xA;पादपं पल्लवाकीर्णं पुष्पतिं फलितं तथा ।&#x9;036a&lt;br&gt;&#xA;गन्धमाल्यैरथाभ्यर्च्य वस्त्राभरणभूषितम् ॥&#x9;036c&lt;br&gt;&#xA;यः प्रयच्छति विप्राय श्रोत्रियाय सदक्षिणम् ।&#x9;037a&lt;br&gt;&#xA;भोजयित्वा यथाकामं तस्य पुण्यफलं शृणु ॥&#x9;037c&lt;br&gt;&#xA;जाम्बूनदविचित्रेण विमानेन विराजता ।&#x9;038a&lt;br&gt;&#xA;पुरन्दरपुरं याति जयशब्दरवैर्युतः ॥&#x9;038c&lt;br&gt;&#xA;ततः शक्रपुरे रम्ये तस्य कल्पकपादपः ।&#x9;039a&lt;br&gt;&#xA;ददाति चेप्सितं सर्वं मनसा यद्यदिच्छति ॥&#x9;039c&lt;br&gt;&#xA;यावन्ति तस्य पत्राणि पुष्पाणि च फलानि च ।&#x9;040a&lt;br&gt;&#xA;तावद्वर्षसहस्राणि शक्रलोके महीयते ॥&#x9;040c&lt;br&gt;&#xA;शक्रलोकावतीर्णश्च मानुष्यं लोकमागतः ।&#x9;041a&lt;br&gt;&#xA;रथाश्वगजसम्पूर्णं पुरं राज्यं च वक्ष्यति ॥&#x9;041c&lt;br&gt;&#xA;स्थापयित्वा तु मद्भक्त्या यो मत्प्रतिकृतिं नरः ।&#x9;042a&lt;br&gt;&#xA;आलयं विधिवत्कृत्वा पूजाकर्म च कारयेत् ।&#x9;042c&lt;br&gt;&#xA;स्वयं वा पूजयेद्भक्त्या तस्य पुण्यफलं शृणु ॥&#x9;042e&lt;br&gt;&#xA;अश्वमेधसहस्रस्य यत्पुण्यं समुदाहृतम् ।&#x9;043a&lt;br&gt;&#xA;तत्फलं समवाप्नोति मत्सालोक्यं प्रपद्यते ।&#x9;043c&lt;br&gt;&#xA;न जाने निर्गमं तस्य मम लोकाद्युधिष्ठिर ॥&#x9;043e&lt;br&gt;&#xA;देवालये विप्रगृहे गोवाटे चत्वरेऽपि वा ।&#x9;044a&lt;br&gt;&#xA;प्रज्वालयति यो दीपं तस्य पुण्यफलं शृणु ॥&#x9;044c&lt;br&gt;&#xA;आरुद्य काञ्चनं यानं द्योतयन्सर्वतो दिशम् ।&#x9;045a&lt;br&gt;&#xA;गच्छेदादित्यलोकं स सेव्यमानः सुरोत्तमैः ॥&#x9;045c&lt;br&gt;&#xA;तत्र प्रकामं क्रीडित्वा वर्षकोटिं महातपाः ।&#x9;046a&lt;br&gt;&#xA;इह लोके भवेद्विप्रो वेदवेदाङ्गपारगः ॥&#x9;046c&lt;br&gt;&#xA;देवालयेषु वा राजन्ब्राह्मणावसथेषु वा ।&#x9;047a&lt;br&gt;&#xA;चत्वरे वा चतुष्के वा रात्रौ वा यदि वा दिवा ॥&#x9;047c&lt;br&gt;&#xA;नानागन्धर्ववाद्यानि धर्मश्रावणिकानि च ।&#x9;048a&lt;br&gt;&#xA;यस्तु कारयते भक्त्या मद्गतेनान्तरात्मना ॥&#x9;048c&lt;br&gt;&#xA;तस्य देवा नरश्रेष्ठ पितरश्चापि हर्षिताः ।&#x9;049a&lt;br&gt;&#xA;सुप्रीताः सम्प्रयच्छन्ति विमानं कामगं सुखम् ॥&#x9;049c&lt;br&gt;&#xA;स च तेन पिमानेन याति देवपुरं नरः ।&#x9;050a&lt;br&gt;&#xA;तत्र दिव्याप्सरोभिस्तु सेव्यमानः प्रमोदते ॥&#x9;050c&lt;br&gt;&#xA;देवलोकावतीर्णस्तु सोस्मिल्ँलोके नराधिप ।&#x9;051a&lt;br&gt;&#xA;वेदवेदाङ्गतत्वज्ञो भोगवान्ब्राह्मणो भवेत् ॥&#x9;051c&lt;br&gt;&#xA;चत्वरे वा सभायां वा विस्तीर्णे वा सभाङ्गणे ।&#x9;052a&lt;br&gt;&#xA;कृत्वाऽग्निकुण्डं विपुलं स्थण्डिलं वा युधिष्ठिर ॥&#x9;052c&lt;br&gt;&#xA;तत्राग्निं चतुरो मासाञ्ज्वालयेद्यस्तु भक्तिमाम् ।&#x9;053a&lt;br&gt;&#xA;समाप्तेषु च मासेषु पौष्यादिषु ततो द्विजान् ॥&#x9;053c&lt;br&gt;&#xA;भोजयेत्पायसं मृष्टं मद्गतेनान्तरात्मना ।&#x9;054a&lt;br&gt;&#xA;दक्षिणां च यथाशक्ति ब्राह्मणेभ्यो निवेदयत् ॥&#x9;054c&lt;br&gt;&#xA;एवमग्निं तु यः कुर्यान्नित्यमेवार्चयेत्तु माम् ।&#x9;055a&lt;br&gt;&#xA;तस्य पुण्यफलं यद्वै तन्निबोध युधिष्ठिर ॥&#x9;055c&lt;br&gt;&#xA;तेनाहं शङ्करश्चैव पितरो ह्यग्नयस्तथा ।&#x9;056a&lt;br&gt;&#xA;यास्यामः परमां प्रीतिं नात्र कार्याविचारणा ॥&#x9;056c&lt;br&gt;&#xA;षष्टिं वर्षसहस्राणि षष्टिं वर्षशतानि च ।&#x9;057a&lt;br&gt;&#xA;सोस्मत्प्रीतिकरः श्रीमान्मम लोके महीयते ॥&#x9;057c&lt;br&gt;&#xA;मम लोकावतीर्णश्च अस्मिल्ँलोके महायशाः ।&#x9;058a&lt;br&gt;&#xA;वेदवेदाङ्गविद्विप्रो जायते राजपूजितः ॥&#x9;058c&lt;br&gt;&#xA;यः करोति नरश्रेष्ठ भरणं ब्राह्मणस्य तु ।&#x9;059a&lt;br&gt;&#xA;श्रोत्रियस्याभिजातस्य दरिद्रस्य विशेषतः ।&#x9;059c&lt;br&gt;&#xA;तस्य पुण्यफलं यद्वै तन्निबोध युधिष्ठिर ॥&#x9;059e&lt;br&gt;&#xA;गवां कोटिप्रदानेन यत्पुण्यं समुदाहृतम् ।&#x9;060a&lt;br&gt;&#xA;तत्सर्वफलमाप्नोति वर्षेणैकेन पाण्डव ॥&#x9;060c&lt;br&gt;&#xA;काञ्चनेन विचित्रेण विमानेनार्कशोभिना ।&#x9;061a&lt;br&gt;&#xA;स याति मामकं लोकं दिव्यस्त्रीगणसेवितः ॥&#x9;061c&lt;br&gt;&#xA;गीयमानो वरस्त्रीभिर्वर्षाणां कोटिविंशतिम् ।&#x9;062a&lt;br&gt;&#xA;क्रीडित्वा मामके तत्र सर्वदेवैरभिष्टुतः ।&#x9;062c&lt;br&gt;&#xA;मानुष्यमवतीर्णस्तु वेदविद्ब्राह्मणो भवेत् ॥&#x9;062e&lt;br&gt;&#xA;करकां कर्णिकां वाऽपि महद्वा जलभाजनम् ।&#x9;063a&lt;br&gt;&#xA;यः प्रयच्छति विप्राय तस्य पुण्यफलं शृणु ॥&#x9;063c&lt;br&gt;&#xA;ब्रह्मकूर्चे तु यत्पीते फलं प्रोक्तं नरादिप ।&#x9;064a&lt;br&gt;&#xA;तत्पुण्यफलमाप्नोति जलभाजनदो नरः ।&#x9;064c&lt;br&gt;&#xA;सुतृप्तः सर्वसौगन्धः प्रहृष्टेन्द्रियमानसः ॥&#x9;064e&lt;br&gt;&#xA;हंससारसयुक्तेन विमानेन विराजता ।&#x9;065a&lt;br&gt;&#xA;स याति वारुणं लोकं दिव्यगन्धर्वसेवितम् ॥&#x9;065c&lt;br&gt;&#xA;पानीयं यः प्रयच्छेद्वै जीवानां जीवनं परम् ।&#x9;066a&lt;br&gt;&#xA;ग्रीष्मे च त्रिषु मासेषु तस्य पुण्यफलं शृणु ॥&#x9;066c&lt;br&gt;&#xA;कपिलाकोटिदानस्य यत्पुण्यं तु विधीयते ।&#x9;067a&lt;br&gt;&#xA;तत्पुण्यफलमाप्नोति पानीयं यः प्रयच्छति ॥&#x9;067c&lt;br&gt;&#xA;पूर्णचन्द्रप्रकाशेन विमानेन विराजता ।&#x9;068a&lt;br&gt;&#xA;स गच्छेच्चन्द्रभवनं सेव्यमानोप्सरोगणैः ॥&#x9;068c&lt;br&gt;&#xA;त्रिंशत्कोटियुगं तत्र दिव्यगन्धर्वसेवितः ।&#x9;069a&lt;br&gt;&#xA;क्रीडित्वा मानुषे लोके चतुर्वेदी द्विजो भवेत् ॥&#x9;069c&lt;br&gt;&#xA;शिरोभ्यङ्गप्रदानेन तेजस्वी प्रियदर्शनः ।&#x9;070a&lt;br&gt;&#xA;सुभगो रूपवाञ्शूरः पण्डितश्च भवेद्द्विजः ॥&#x9;070c&lt;br&gt;&#xA;वस्त्रदायी तु तेजस्वी सर्वत्र प्रियदर्शनः ।&#x9;071a&lt;br&gt;&#xA;सुभगो भवति श्रीमान्स्त्रीणां नित्यं मनोरमः ॥&#x9;071c&lt;br&gt;&#xA;उपानहौ च च्छत्रं च यो ददाति नरोत्तमः ।&#x9;072a&lt;br&gt;&#xA;स याति रथमुख्येन काञ्चनेन विराजता ।&#x9;072c&lt;br&gt;&#xA;शक्रलोकं महातेजाः सेव्यमानोप्सरोगणैः ॥&#x9;072e&lt;br&gt;&#xA;काष्ठपादुकदा यान्ति विमानैर्वृक्षनिर्मितैः ।&#x9;073a&lt;br&gt;&#xA;धर्मराजपुरं रम्यं सेव्यमानाः सुरोत्तमैः ॥&#x9;073c&lt;br&gt;&#xA;दन्तकाष्ठप्रादनेन प्रियवाक्यो भवेन्नरः ।&#x9;074a&lt;br&gt;&#xA;सुगन्धवदनः श्रीमान्मेधासौभाग्यसंयुतः ॥&#x9;074c&lt;br&gt;&#xA;क्षीरं दधि घृतं वाऽपि गुडं मधुरसं तथा ।&#x9;075a&lt;br&gt;&#xA;ये प्रयच्छन्ति विप्रेभ्यः परां भक्तिमुपागताः ॥&#x9;075c&lt;br&gt;&#xA;ते वृषैरश्वयानैश्च श्वेतस्रग्दामभूषिताः ।&#x9;076a&lt;br&gt;&#xA;उपगीयमाना गन्धर्वैर्यान्तीश्वरपुरं नराः ॥&#x9;076c&lt;br&gt;&#xA;तत्र दिव्याप्सरोभिस्तु सेव्यमाना यथासुखम् ।&#x9;077a&lt;br&gt;&#xA;षष्टिवर्षसहस्राणि मोदन्ते देवसन्निभाः ॥&#x9;077c&lt;br&gt;&#xA;ततः कालावतीर्णाश्च जायन्ते त्विह मानवाः ।&#x9;078a&lt;br&gt;&#xA;प्रभूतधनधान्याश्च भोगवन्तो नरोत्तमाः ॥&#x9;078c&lt;br&gt;&#xA;वैशाखे मासि वैशाखे दिवसे पाण्डुनन्दन ।&#x9;079a&lt;br&gt;&#xA;वैवस्वतं समुद्दिश्य परां भक्तिमुपागताः ॥&#x9;079c&lt;br&gt;&#xA;अभ्यर्च्य विधिवद्विप्रांस्तिलान्गुडसमन्वितान् ।&#x9;080a&lt;br&gt;&#xA;ये प्रयच्छन्ति विप्रेभ्यस्तेषां पुण्यफलं शृणु ॥&#x9;080c&lt;br&gt;&#xA;गोप्रदानेन यत्पुण्यं विधिवत्पाण्डुनन्दन ।&#x9;081a&lt;br&gt;&#xA;तत्पुण्यं समनुप्राप्तो यमलोके महीयते ।&#x9;081c&lt;br&gt;&#xA;ततश्चापि च्युतः कालादिह राजा भविष्यति ॥&#x9;081e&lt;br&gt;&#xA;तस्मिन्नेव दिने विप्रान्भोजयित्वा सुदक्षिणम् ।&#x9;082a&lt;br&gt;&#xA;तोयपूर्णानि दिव्यानि भाजनानि दिशन्ति ये ॥&#x9;082c&lt;br&gt;&#xA;ते यान्त्यादित्यवर्णाभैर्विमानैर्वरुणालयम् ।&#x9;083a&lt;br&gt;&#xA;तत्र दिव्याङ्गनाभिस्तु रमन्ते कामकामिनः ॥&#x9;083c&lt;br&gt;&#xA;ततोऽवतीर्णाः कालेन ते चास्मिन्मानुषे पुनः ।&#x9;084a&lt;br&gt;&#xA;भोगवन्तो द्विजश्रेष्ठ भविष्यन्ति न संशयः ॥&#x9;084c&lt;br&gt;&#xA;अनन्तराशी यश्चापि वर्तते व्रतवत्सदा ।&#x9;085a&lt;br&gt;&#xA;सत्यवाक्क्रोधरहितः शुचिः स्नानरतः सदा ।&#x9;085c&lt;br&gt;&#xA;स विमानेन दिव्येन याति शक्रपुरं नरः ॥&#x9;085e&lt;br&gt;&#xA;तत्र दिव्याप्सरोभिस्तु वर्षकोटिं महातपाः ।&#x9;086a&lt;br&gt;&#xA;क्रीडित्वा मानुषे लोके जायते वेदविद्द्विजः ॥&#x9;086c&lt;br&gt;&#xA;एकभुक्तेन यश्चापि वर्षमेकं तु वर्तते ।&#x9;087a&lt;br&gt;&#xA;ब्रह्मचारी जितक्रोधः सत्यशौचसमन्वितः ।&#x9;087c&lt;br&gt;&#xA;स विमानेन दिव्येन याति शक्रपुरं नरः ॥&#x9;087e&lt;br&gt;&#xA;दशकोटिसहस्राणि क्रीडित्वाऽप्सरसां गणैः ।&#x9;088a&lt;br&gt;&#xA;इह मानुष्यके लोके वेदविद्ब्राह्मणो भवेत् ॥&#x9;088c&lt;br&gt;&#xA;चतुर्थकाले यो भुङ्क्ते ब्रह्मचारी जितेन्द्रियः ।&#x9;089a&lt;br&gt;&#xA;वर्तते चैकवर्षं तु तस्य पुण्यफलं शृणु ॥&#x9;089c&lt;br&gt;&#xA;चित्रबर्हिणयुक्तेन विचित्रध्वजशोभिना ।&#x9;090a&lt;br&gt;&#xA;याति यानेन दिव्येन स महेन्द्रपुरं नरः ॥&#x9;090c&lt;br&gt;&#xA;अकृशाभिर्वरस्त्रीभिः सेव्यमानो यथासुखम् ।&#x9;091a&lt;br&gt;&#xA;ततो द्वादशकोटिं स समाः सम्यक्प्रमोदते ॥&#x9;091c&lt;br&gt;&#xA;शक्रलोकावतीर्णस्तु लोके चास्मिन्नराधिप ।&#x9;092a&lt;br&gt;&#xA;भवेद्वै ब्राह्मणो विद्वान्क्षमावान्वेदपारगः ॥&#x9;092c&lt;br&gt;&#xA;षष्ठकाले तु योऽश्नाति वर्षमेकमकल्मषः ।&#x9;093a&lt;br&gt;&#xA;ब्रह्मचर्यव्रतैर्युक्तः शुचि क्रोधविवर्जितः ।&#x9;093c&lt;br&gt;&#xA;तपोयुक्तस्य तस्याथ शृणुष्व फलमुत्तमम् ॥&#x9;093e&lt;br&gt;&#xA;अत्यादित्यप्रकाशेन विमानेनार्कसन्निभः ।&#x9;094a&lt;br&gt;&#xA;स याति मम लोकान्वै दिव्यनारीनिषेवितः ॥&#x9;094c&lt;br&gt;&#xA;तत्र साध्यैर्मरुद्भिस्तु पूज्यमानो यथासुखम् ।&#x9;095a&lt;br&gt;&#xA;पश्यन्नेव सदा मां तु क्रीडत्यप्सरसां गणैः ॥&#x9;095c&lt;br&gt;&#xA;पक्षोपवासं यश्चापि कुरुते मद्गतात्मना ।&#x9;096a&lt;br&gt;&#xA;समाप्ते तु व्रते तस्मिंस्तर्पयेच्छ्रोत्रियान्द्विजान् ॥&#x9;096c&lt;br&gt;&#xA;सोपि गच्छति दिव्येन विमानेन महातपाः ।&#x9;097a&lt;br&gt;&#xA;द्योतयनप्रभया व्योम मम लोकं प्रपद्यते ।&#x9;097c&lt;br&gt;&#xA;स तत्र मोदते कामं कामरूपी यथासुखम् ॥&#x9;097e&lt;br&gt;&#xA;त्रिंशत्कोटिसमा राजन्क्रीडित्वा तत्र देववत् ।&#x9;098a&lt;br&gt;&#xA;इह मानुष्यके लोके पूजनीयो द्विजो भवेत् ।&#x9;098c&lt;br&gt;&#xA;त्रयाणामपि वेदानां साङ्गानां पारगे भवेत् ॥&#x9;098e&lt;br&gt;&#xA;यश्च मासोपवासं वै कुरुते मद्गतात्मना ।&#x9;099a&lt;br&gt;&#xA;जितेन्द्रियो जितक्रोधोजितधीः स्नानतत्परः ॥&#x9;099c&lt;br&gt;&#xA;समाप्ते नियमे तत्र भोजयित्वा द्विजोत्तमान् ।&#x9;100a&lt;br&gt;&#xA;दक्षिणां च ततो दद्यात्प्रहृष्टेनान्तरात्मना ॥&#x9;100c&lt;br&gt;&#xA;स गच्छति महातेजा ब्रह्मलोकमनुत्तमम् ।&#x9;101a&lt;br&gt;&#xA;सिंहयुक्तेन यानेन दिव्यस्त्रीगणसेवितः ॥&#x9;101c&lt;br&gt;&#xA;स तत्र ब्रह्मणो लोके दिव्यर्षिगणसेवितः ।&#x9;102a&lt;br&gt;&#xA;शतकोटिसमा राजन्यथाकामं प्रमोदते ॥&#x9;102c&lt;br&gt;&#xA;ततः कालावतीर्णश्च सोस्मिल्ँलोके द्विजो भवेत् ।&#x9;103a&lt;br&gt;&#xA;षडङ्गविच्चतुर्वेदी त्रिंशज्जन्मान्यरोगवान् ॥&#x9;103c&lt;br&gt;&#xA;यस्त्यक्त्वा सर्वकर्माणि शुचिः क्रोधविवर्जितः ।&#x9;104a&lt;br&gt;&#xA;महाप्रस्तानमेकाग्नो याति मद्गतमानसः ॥&#x9;104c&lt;br&gt;&#xA;स गच्छेदिन्द्रसदनं विमानेन महातपाः ।&#x9;105a&lt;br&gt;&#xA;महामणिविचित्रेण सौवर्णेन विराजता ॥&#x9;105c&lt;br&gt;&#xA;शतकोटिसमास्तत्र सुराधिपतिपूजितः ।&#x9;106a&lt;br&gt;&#xA;नाकपृष्ठे निवसति दिव्यस्त्रीगणसेवितः ॥&#x9;106c&lt;br&gt;&#xA;शक्रलोकावतीर्णश्च मानुषेषूपजायते ।&#x9;107a&lt;br&gt;&#xA;राज्ञां राजा महातेजाः सर्वलोकार्चितः प्रभुः ॥&#x9;107c&lt;br&gt;&#xA;प्रायोपवेशं यश्चापि कुरुते मद्गतात्मना ।&#x9;108a&lt;br&gt;&#xA;नमो ब्रह्मण्यदेवायेत्युक्त्वा मन्त्रं समाहितः ।&#x9;108c&lt;br&gt;&#xA;अन्तःस्वस्थो जितक्रोधस्तस्य पुण्यफलं शृणु ॥&#x9;109a&lt;br&gt;&#xA;कामगः कामरूपी च बालसूर्यसमप्रभः ।&#x9;109c&lt;br&gt;&#xA;स विमानेन दिव्येन याति लोकाननामयान् ॥&#x9;109e&lt;br&gt;&#xA;स्वर्गत्स्वर्गं महातेजा गत्वा चैव यथासुखम् ।&#x9;110a&lt;br&gt;&#xA;मम लोकेषु रमते यावदाभूतसम्प्लवम् ॥&#x9;110c&lt;br&gt;&#xA;अग्निप्रवेशं यश्चापि कुरुते मद्गतात्मना ।&#x9;111a&lt;br&gt;&#xA;सोपि यानेन दिव्येन मम लोकं प्रपद्यते ॥&#x9;111c&lt;br&gt;&#xA;तत्र सर्वगुणोपेतः पश्यन्नेव स मां सदा ।&#x9;112a&lt;br&gt;&#xA;त्रिंशत्कोटिसमा राजन्मोदते मम सन्निधौ ।&#x9;112c&lt;br&gt;&#xA;ततोऽवतीर्णः कालेन वेदविद्ब्राह्मणो भवेत् ॥&#x9;112e&lt;br&gt;&#xA;कर्षणं साधयन्यस्तु मां प्रपन्नः शुचिव्रतः ।&#x9;113a&lt;br&gt;&#xA;नमो ब्रह्मण्यदेवायेत्येतन्मन्त्रमुदाहरन् ॥&#x9;113c&lt;br&gt;&#xA;बालसूर्यप्रकाशेन विमानेन विराजता ।&#x9;114a&lt;br&gt;&#xA;मम लोकं समासाद्य वर्षकोटिं प्रमोदते ।&#x9;114c&lt;br&gt;&#xA;मम लोकावतीर्णश्च सोस्मिल्ँलोके नृपो भवेत् ॥&#x9;114e&lt;br&gt;&#xA;निवेशयति मन्मूर्त्यामात्मानं मद्गतः शुचिः ।&#x9;115a&lt;br&gt;&#xA;रुद्रदक्षिणमूर्त्यां वा चतुर्दश्यां विशेषतः ॥&#x9;115c&lt;br&gt;&#xA;सिद्धैर्ब्रह्मर्षिभिश्चैव देवलोकैश्च पूजितः ।&#x9;116a&lt;br&gt;&#xA;गन्धर्वैर्भूतसङ्घैश्च गीयमानो महातपाः ॥&#x9;116c&lt;br&gt;&#xA;प्रविशेत्स महातेजा मां वा शङ्करमेव वा ।&#x9;117a&lt;br&gt;&#xA;न स्यात्पुनर्भवो राजन्नात्र कार्या विचारणा ॥&#x9;117c&lt;br&gt;&#xA;गोकृते स्त्रीकृते चैव गुरुविप्रकृतेऽपि वा ।&#x9;118a&lt;br&gt;&#xA;हन्यन्ते ये तु राजेन्द्र शक्रलोकं व्रजन्ति ते ॥&#x9;118c&lt;br&gt;&#xA;तत्र जाम्बूनदमये विमाने कामगामिनि ।&#x9;119a&lt;br&gt;&#xA;मन्वन्तरं प्रमोदन्ते दिव्यनारीनिषेविताः ॥&#x9;119c&lt;br&gt;&#xA;आश्रुतस्याप्रादनेन दत्तस्य हरणेन च ।&#x9;120a&lt;br&gt;&#xA;जन्मप्रभृति यद्दत्तं तत्सर्वं तु विनश्यति ॥&#x9;120c&lt;br&gt;&#xA;नाऽगोप्रदास्तत्र पयः पिबन्ति नाभूमिदा भूमिमथाश्रुवन्ति ।&#x9;121a&lt;br&gt;&#xA;यान्यान्कामान्ब्राह्मणेभ्यो ददाति तांस्तान्कामान्स्वर्गलोके च भुङ्क्ते ॥&#x9;121c&lt;br&gt;&#xA;यद्यदिष्टतमं द्रव्यं न्यायनोपार्जितं च यत् ।&#x9;122a&lt;br&gt;&#xA;तत्तद्गुणवते देयं तदेवाक्षयमिच्छता ॥&#x9;122c&lt;br&gt;&#xA;अनुपोष्य त्रिरात्राणि तीर्थान्यनभिगम्य च ।&#x9;123a&lt;br&gt;&#xA;अदत्त्वा काञ्चनं गां दरिद्रो नाम जायते ॥&#x9;123c&lt;br&gt;&#xA;दानं यत्तत्फलं नैव श्रोत्रियाय न दीयते ।&#x9;124a&lt;br&gt;&#xA;श्रोत्रिया यत्र नाश्नन्ति न देवास्तत्र भुञ्जते ॥&#x9;124c&lt;br&gt;&#xA;श्रोत्रियेभ्यः परं नास्ति परमं दैवतं महत् ।&#x9;125a&lt;br&gt;&#xA;निधानं चापि राजेन्द्र नास्माच्छ्रोत्रियभोजनात् ॥ ॥&#x9;125c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/104/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/104/</guid>
      <description>&lt;p&gt;अध्यायः 104&lt;/p&gt;&#xA;&lt;p&gt;कृष्णेन युधिष्ठिरम्प्रति पञ्चमहायज्ञनिरूपणं, स्नानविधिनिरूपणं, वैष्णवलक्षणाभिधानं स्वपूजायोग्ययोग्यपुष्पविवेचनं च ॥ 1 ॥&#xA;युधिष्ठिर उवाच ।&#x9;001&lt;br&gt;&#xA;विप्रयोगे शरीरस्य सेन्द्रियस्य विशेषतः ।&#x9;001a&lt;br&gt;&#xA;अन्तरा वर्तमानस्य गतिः प्राणस्य कीदृशी ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;शुभाशुभकृतं सर्वं प्राप्नोतीह फलं नरः ।&#x9;002a&lt;br&gt;&#xA;न तु सर्वस्य भूतस्य पञ्चत्वं विद्यते नृप ॥&#x9;002c&lt;br&gt;&#xA;पञ्चत्वं पाण्डवश्रेष्ठ भूरिभूतिकरं नृणाम् ।&#x9;003a&lt;br&gt;&#xA;तेषां पञ्च महायज्ञान्ये कुर्वन्ति द्विजोत्तम ॥&#x9;003c&lt;br&gt;&#xA;पञ्चत्वं पञ्चभिर्भूतैर्वियोगं सम्प्रचक्षते ।&#x9;004a&lt;br&gt;&#xA;न जायते न म्रियते पुरुषः शाश्वतः सदा ॥&#x9;004c&lt;br&gt;&#xA;प्रायेण मरणं नाम पापिनामेव पाण्डव ।&#x9;005a&lt;br&gt;&#xA;येषां तु न गतिः पुण्या तेषां मरणमुच्यते ॥&#x9;005c&lt;br&gt;&#xA;प्रायेणाकृतकृत्यस्तु मृत्योरुद्विजते जनः ।&#x9;006a&lt;br&gt;&#xA;कृतकृत्याः प्रतीक्षन्ते मृत्युं प्रियमिवातिथिम् ॥&#x9;006c&lt;br&gt;&#xA;युधिष्ठिर उवाच ।&#x9;007&lt;br&gt;&#xA;पञ्च यज्ञाः कथं देव क्रियन्तेऽत्र द्विजातिभिः ।&#x9;007a&lt;br&gt;&#xA;तेषां नाम च देवेश वक्तुमर्हस्यशेषतः ॥&#x9;007c&lt;br&gt;&#xA;श्रीभगवानुवाच ।&#x9;008&lt;br&gt;&#xA;शृणु पञ्च महायज्ञान्कीर्त्यमानान्युधिष्ठिर ।&#x9;008a&lt;br&gt;&#xA;यैरेव ब्रह्मसालोक्यं लभ्यते गृहमेधिना ॥&#x9;008c&lt;br&gt;&#xA;ऋभुयज्ञं ब्रह्मयज्ञं भूतयज्ञं च पाण्डव ।&#x9;009a&lt;br&gt;&#xA;नृयज्ञं पितृयज्ञं च पञ्च यज्ञान्प्रचक्षते ॥&#x9;009c&lt;br&gt;&#xA;तर्पणं ऋभुयज्ञः स्यात्स्वाध्यायो ब्रह्मयज्ञकः ।&#x9;010a&lt;br&gt;&#xA;भूतयज्ञो बलिर्यज्ञो नृयज्ञोऽतिथिपूजनम् ।&#x9;010c&lt;br&gt;&#xA;पितॄनुद्दिश्य यत्कर्म पितृयज्ञः प्रकीर्तितः ॥&#x9;010e&lt;br&gt;&#xA;हुतं चाप्यहुतं चैव तथा प्रहुतमेव च ।&#x9;011a&lt;br&gt;&#xA;प्राशितं बलिदानं च पाकयज्ञान्प्रचक्षते ॥&#x9;011c&lt;br&gt;&#xA;वैश्वदेवादयो होमा हुतमित्युच्यते बुधैः ।&#x9;012a&lt;br&gt;&#xA;अहुतं च भवेद्दत्तं प्रहुतं ब्राह्मणाशितम् ॥&#x9;012c&lt;br&gt;&#xA;प्राणाग्निहोत्रहोमं च प्राशितं विधिवद्विदुः ।&#x9;013a&lt;br&gt;&#xA;बलिकर्म च राजेन्द्र पाकयज्ञाः प्रकीर्तिताः ॥&#x9;013c&lt;br&gt;&#xA;केचित्पञ्च महायज्ञान्पाकयज्ञान्प्रचक्षते ।&#x9;014a&lt;br&gt;&#xA;अपरे ब्रह्मयज्ञादीन्महायज्ञविदो विदुः ॥&#x9;014c&lt;br&gt;&#xA;सर्व एते महायज्ञाः सर्वथा परिकीर्तिताः ।&#x9;015a&lt;br&gt;&#xA;बुभुक्षितान्ब्राह्मणांस्तु यथाशक्ति न हापयेत् ॥&#x9;015c&lt;br&gt;&#xA;अहन्यहनि ये त्वेतानकृत्वा भुञ्जते स्वयम् ।&#x9;016a&lt;br&gt;&#xA;केवलं मलमश्नन्ति ते नार न च संशयः ॥&#x9;016c&lt;br&gt;&#xA;तस्मात्स्नात्वा द्विजो विद्वान्कुर्यादेतान्दिनेदिने ।&#x9;017a&lt;br&gt;&#xA;अतोऽन्यथा तु भुञ्जन्वै प्रायश्चित्ती भवेद्द्विजः ॥&#x9;017c&lt;br&gt;&#xA;युधिष्टिर उवाच ।&#x9;018&lt;br&gt;&#xA;देवदेवेश दैत्यघ्न त्वद्भक्तस्य जनार्दन ।&#x9;018a&lt;br&gt;&#xA;वक्तुमर्हसि देवेश स्नानस्य च विधिं मम ॥&#x9;018c&lt;br&gt;&#xA;भगवानुवाच ।&#x9;019&lt;br&gt;&#xA;शृणु पाण्डव तत्सर्व पवित्रं पापनाशनम् ।&#x9;019a&lt;br&gt;&#xA;स्नात्वा येन विधानेन मुच्यन्ते किल्बिषाद्द्विजाः ॥&#x9;019c&lt;br&gt;&#xA;मृदं च गोमयं चैव तिलं दर्भांस्तथैव च ।&#x9;020a&lt;br&gt;&#xA;पुष्पाण्यपि यथान्यायमादाय तु जलं व्रजेत् ॥&#x9;020c&lt;br&gt;&#xA;नद्यां स्नात्वा न च स्नायदन्यत्र द्विजसत्तम ।&#x9;021a&lt;br&gt;&#xA;सति प्रभूते पयसि नाल्पे स्नायात्कदाचन ॥&#x9;021c&lt;br&gt;&#xA;गत्वोदकसमीपं तु शुचौ देशे मनोरमे ।&#x9;022a&lt;br&gt;&#xA;ततो मृद्गोमयादीनि तत्र विप्रो विनिक्षिपेत् ॥&#x9;022c&lt;br&gt;&#xA;बहिः प्रक्षाल्य पादौ च द्विराचम्य प्रयत्नतः ।&#x9;023a&lt;br&gt;&#xA;प्रदक्षिणं समावृत्य नमस्कुर्यात्तु तज्जलम् ॥&#x9;023c&lt;br&gt;&#xA;न च प्रक्षालयेद्विद्वांस्तीर्थमद्भिः कदाचन ।&#x9;024a&lt;br&gt;&#xA;न च पादेन वा हन्याद्धस्तेनान्येन तज्जलम् ॥&#x9;024c&lt;br&gt;&#xA;सर्वदेवमया ह्यापो मन्मयाः पाण्डुनन्दन ।&#x9;025a&lt;br&gt;&#xA;तस्मात्तास्तु न हन्तव्यास्त्वद्भिः प्रक्षालयेत्स्थलं ॥&#x9;025c&lt;br&gt;&#xA;केवलं प्रथमं मज्जेन्नाङ्गानि विमृशेद्बुधः ।&#x9;026a&lt;br&gt;&#xA;तत्तु तीर्थं समासाद्य कुर्यादाचमनं पुनः ॥&#x9;026c&lt;br&gt;&#xA;गोकर्णाकृतिवत्कृत्वा करं त्रिः प्रपिबेज्जलम् ।&#x9;027a&lt;br&gt;&#xA;द्विस्तत्परिमृजेद्वक्त्रं पादावभ्युक्ष्य चात्मनः ।&#x9;027c&lt;br&gt;&#xA;शीर्षण्यांस्तु ततः प्राणान्सकृदेवतु संस्पृशेन ॥&#x9;027e&lt;br&gt;&#xA;बाहू द्वौ च ततः स्पृष्ट्वा हृदयं नाभिमेव च ।&#x9;028a&lt;br&gt;&#xA;प्रत्यङ्गमुदकं स्पृष्ट्वा मूर्धानं तु पुनः स्पृशेत् ॥&#x9;028c&lt;br&gt;&#xA;आपः पुनन्त्वित्युक्त्वा च पुनराचमनं चरेत् ।&#x9;029a&lt;br&gt;&#xA;सोङ्कारव्याहृतीर्वाऽपि सदसस्पतिमित्यृचम् ॥&#x9;029c&lt;br&gt;&#xA;आचम्य मृत्तिकाः पश्चात्त्रिधा कृत्वा समालभेत् ।&#x9;030a&lt;br&gt;&#xA;ऋचेदं विष्णुरित्यङ्गमुत्तमाधममध्यमम् ।&#x9;030c&lt;br&gt;&#xA;आलभ्य वारुणैः सूक्तैर्नमस्कृत्य जलं ततः ॥&#x9;030e&lt;br&gt;&#xA;स्रवन्ती चेत्प्रतिस्रोतः प्रत्यर्कं चान्यवारिषु ।&#x9;031a&lt;br&gt;&#xA;मज्जेदोमित्युदाहृत्य न च विक्षोभयेज्जलम् ॥&#x9;031c&lt;br&gt;&#xA;गोमयं च त्रिधा कृत्वा जले पूर्वं समालभेत् ।&#x9;032a&lt;br&gt;&#xA;सव्याहृतीकां सप्रणवां गायत्रीं च जपेत्पुनः ॥&#x9;032c&lt;br&gt;&#xA;पुनराचमनं कृत्वा मद्गतेनान्तरात्मना ।&#x9;033a&lt;br&gt;&#xA;आपोहिष्ठेति तिसृभिर्ऋग्भिः पूतेन वारिणा ।&#x9;033c&lt;br&gt;&#xA;तथा तरत्समन्दीभिः सिञ्चेच्चतसृभिः क्रमात् ॥&#x9;033e&lt;br&gt;&#xA;गोसूक्तेनाश्वसूक्तेन शुद्धवर्गेणि चात्मनः ।&#x9;034a&lt;br&gt;&#xA;वैष्णवैर्वारुणैः सूक्तैः सावित्रैरिन्द्रदेवतैः ॥&#x9;034c&lt;br&gt;&#xA;वामदैव्येन चात्मानमन्यैर्मन्मयसामभिः ।&#x9;035a&lt;br&gt;&#xA;स्थित्वाऽन्तःसलिले सूक्तं जपेद्वाचाऽघमर्षणं ॥&#x9;035c&lt;br&gt;&#xA;सव्याहृतीकां सप्रणवां गायत्रीं वा ततो जपेत् ।&#x9;036a&lt;br&gt;&#xA;आश्वासमोक्षात्प्रणवं जपेद्वा मामनुस्मरन् ॥&#x9;036c&lt;br&gt;&#xA;उत्प्लुत्य तीर्थमासाद्य धौते शुक्ले च वाससी ।&#x9;037a&lt;br&gt;&#xA;शुद्धे चाच्छादयेत्कक्षे न कुर्यात्परिपाशके ॥&#x9;037c&lt;br&gt;&#xA;पाशेन बद्ध्वा कक्षे यत्कुरुते कर्म वैदिकम् ।&#x9;038a&lt;br&gt;&#xA;राक्षसा दानवा दैत्यास्तद्विलुम्पन्ति हर्षिताः ।&#x9;038c&lt;br&gt;&#xA;तस्मत्सर्वप्रयत्नेन कक्ष्यापाशं न धारयेत् ॥&#x9;038e&lt;br&gt;&#xA;ततः प्रक्षाल्य पादौ च हस्तौ चैव मृदा शनैः ।&#x9;039a&lt;br&gt;&#xA;आचम्य पुनराचामेत्पुनः सावित्रिया द्विजः ॥&#x9;039c&lt;br&gt;&#xA;प्राङ्मुखोदङ्मुखो वाऽपि ध्यायन्वेदान्समाहितः ।&#x9;040a&lt;br&gt;&#xA;जले जलगतः शुद्धः स्थल एव स्थलस्थितः ।&#x9;040c&lt;br&gt;&#xA;उभयत्र स्थितस्तस्मादाचामेदात्मशुद्धये ॥&#x9;040e&lt;br&gt;&#xA;दर्भेषु दर्भपाणिः सन्प्राङ्मुखः सुसमाहितः ।&#x9;041a&lt;br&gt;&#xA;प्राणायामांस्ततः कुर्यान्मद्गतेनान्तरात्मना ॥&#x9;041c&lt;br&gt;&#xA;सहस्रकृत्वः सावित्रीं शतकृत्वस्तु वा जपेत् ॥&#x9;042ac&lt;br&gt;&#xA;समाहितो जपेत्तस्मात्सावित्र्या चाभिमन्त्र्य च ।&#x9;043a&lt;br&gt;&#xA;मन्देहानां विनाशाय रक्षसां विक्षिपेज्जलम् ॥&#x9;043c&lt;br&gt;&#xA;उद्वर्गोसीत्यथा चान्तःप्रायश्चित्तजलं क्षिपेत् ॥&#x9;044ac&lt;br&gt;&#xA;अथादाय सुपुष्पाणि तोयमञ्जलिना द्विजः ।&#x9;045a&lt;br&gt;&#xA;प्रक्षिप्य प्रतिसूर्यं च व्योममुद्रां प्रकल्पयेत् ॥&#x9;045c&lt;br&gt;&#xA;ततो द्वादशकृत्वस्तु सूर्यस्येकाक्षरं जपेत् ।&#x9;046a&lt;br&gt;&#xA;ततः षडक्षरादीनि षट्कृत्वः परिवर्तयेत् ॥&#x9;046c&lt;br&gt;&#xA;प्रदक्षिणं परामृश्य मुद्रया स्वमुखान्तरे ।&#x9;047a&lt;br&gt;&#xA;ऊर्ध्वबाहुस्ततो भूत्वा सूर्यमीक्षेत्समाहितः ॥&#x9;047c&lt;br&gt;&#xA;तन्मण्डलस्थं मां ध्यायंस्तोजोमूर्तिं चतुर्भुजम् ।&#x9;048a&lt;br&gt;&#xA;उदुत्यं च जपेन्मन्त्रं चित्रं तच्चक्षुरित्यपि ॥&#x9;048c&lt;br&gt;&#xA;सावित्रीं च यथाशत्ति जप्त्वा सूक्तं च मामकम् ।&#x9;049a&lt;br&gt;&#xA;मन्मयानि च सामानि पुरुषव्रतमेव च ॥&#x9;049c&lt;br&gt;&#xA;ततश्चालोकयेदर्कं हंसः शुचिषदित्यपि ।&#x9;050a&lt;br&gt;&#xA;प्रदक्षिणं समावृत्य नमस्कृत्य दिवाकरम् ॥&#x9;050c&lt;br&gt;&#xA;ततस्तु तर्पयेदद्भिर्ब्रह्माणं मां च शङ्करम् ।&#x9;051a&lt;br&gt;&#xA;प्रजापतिं च देवांश्च तथा देवमुनीनपि ॥&#x9;051c&lt;br&gt;&#xA;साङ्गानपि तथा वेदानितिहासान्क्रतूनपि ।&#x9;052a&lt;br&gt;&#xA;पुराणानि च सर्वाणि कुलान्यप्सरसां तथा ॥&#x9;052c&lt;br&gt;&#xA;क्रतून्संवत्सरं चैव कलाकाष्ठात्मकं तथा ।&#x9;053a&lt;br&gt;&#xA;भूतग्रामांश्च भूतानि सरितः सागरांस्तथा ।&#x9;053c&lt;br&gt;&#xA;शैलाञ्शैलस्थितान्देवानोषधीः सवनस्पतीः ॥&#x9;053e&lt;br&gt;&#xA;तर्पयेदुपवीती च प्रत्येकं तृप्यतामिति ।&#x9;054a&lt;br&gt;&#xA;अन्वारभ्य च सव्येन पाणिना दक्षिणेन तु ॥&#x9;054c&lt;br&gt;&#xA;निवीती तर्पयेद्विद्वानृषीन्मन्त्रकृतस्तथा ।&#x9;055a&lt;br&gt;&#xA;मरीच्यादीनृषींश्चैव नारदाद्यान्समाहितः ॥&#x9;055c&lt;br&gt;&#xA;प्राचीनावीत्यथैतास्तु तर्पयेद्देवताः पितॄत् ।&#x9;056a&lt;br&gt;&#xA;ततस्तु कव्यवाडग्निं सों वैवस्वतं तथा ॥&#x9;056c&lt;br&gt;&#xA;ततश्चार्यमणं चापि ह्यग्निष्वात्तांस्तथैव च ।&#x9;057a&lt;br&gt;&#xA;सोमपांश्चैव दर्भेषु सतिलैरेव वारिभिः ।&#x9;057c&lt;br&gt;&#xA;तृप्यतामिति पश्चात्तु स पितॄंस्तर्पयेत्ततः ॥&#x9;057e&lt;br&gt;&#xA;पितॄन्पितामहांश्चैव तथैव प्रपितामहान् ।&#x9;058a&lt;br&gt;&#xA;पितामहीस्तता चापि तथैव प्रपितामहीः ॥&#x9;058c&lt;br&gt;&#xA;मातरं चात्मनश्चैव गुरुमाचार्यमेव च ।&#x9;059a&lt;br&gt;&#xA;पितृमातृष्वसारौ च तथा मातामहीमपि ॥&#x9;059c&lt;br&gt;&#xA;उपाध्यायान्सखीन्बन्धूञ्शिष्यर्त्विग्ज्ञातिबान्धवान् ।&#x9;060a&lt;br&gt;&#xA;प्रमीतानानृशंस्यार्थं तर्पयेत्तानमत्सरः ॥&#x9;060c&lt;br&gt;&#xA;तर्पयित्वा तथाऽऽचम्य स्नानवस्त्रं प्रपीडयेत् ।&#x9;061a&lt;br&gt;&#xA;वृत्तिं भृत्यजनस्याहुः स्नानं पानं च तद्विदः ॥&#x9;061c&lt;br&gt;&#xA;अतर्पयित्वा तान्पूर्वं स्नानवस्त्रं न पीडयेत् ।&#x9;062a&lt;br&gt;&#xA;पीडयेच्चेत्पुरा मोहाद्देवाः सर्पिगणास्तथा ।&#x9;062c&lt;br&gt;&#xA;पितरस्तु निराशास्ते शप्त्वा यान्ति यथागतं ॥&#x9;062e&lt;br&gt;&#xA;प्रक्षाल्य तु मृदा पादावाचम्य प्रयतः पुनः ।&#x9;063a&lt;br&gt;&#xA;दर्भेषु दर्भपाणिः सन्स्वाध्यायं तु समारभेत् ॥&#x9;063c&lt;br&gt;&#xA;वेदमादौ समारभ्य ततोपर्युपरि क्रमात् ।&#x9;064a&lt;br&gt;&#xA;यदधीतेऽन्वहं शक्त्या तत्स्वाध्यायं प्रचक्षते ॥&#x9;064c&lt;br&gt;&#xA;ऋचो वाऽपि यजुर्वाऽपि सामगायमथापि च ।&#x9;065a&lt;br&gt;&#xA;इतिहासपुराणानि यथाशक्ति न हापयेत् ॥&#x9;065c&lt;br&gt;&#xA;उत्थाय तु नमस्कृत्य दिशो दिग्देवता अपि ।&#x9;066a&lt;br&gt;&#xA;ब्रह्माणं च ततश्चाग्निं पृथिवीमोषधीस्तथा ॥&#x9;066c&lt;br&gt;&#xA;वाचं वाचस्पतिं चैव मां चैव सरितस्तथा ।&#x9;067a&lt;br&gt;&#xA;नमस्कृत्य तथाऽद्भिस्तु प्रणवादि च पूर्ववत् ॥&#x9;067c&lt;br&gt;&#xA;ततो नमोऽद्भ्य इत्युक्त्वा नमस्कुर्यात्तु तज्जलम् ।&#x9;068a&lt;br&gt;&#xA;घृणिः सूर्यस्तथाऽऽदित्यस्तं प्रणम्य स्वमूर्धनि ॥&#x9;068c&lt;br&gt;&#xA;ततस्त्वालोकयन्नर्कं प्रणवेन समाहितः ।&#x9;069a&lt;br&gt;&#xA;ततो मामर्चयेत्पुष्पैर्मत्प्रियैरेव नित्यशः ॥&#x9;069c&lt;br&gt;&#xA;युधिष्ठिर उवाच ।&#x9;070&lt;br&gt;&#xA;त्वत्प्रियाणि प्रसूनानि त्वदधिष्ठानि माधव ।&#x9;070a&lt;br&gt;&#xA;सर्वाण्याचक्ष्व देवेश त्वद्भक्तस्य ममाच्युत ॥&#x9;070c&lt;br&gt;&#xA;भगवानुवाच ।&#x9;071&lt;br&gt;&#xA;शृणुष्वावहितो राजन्पुष्पाणि प्रियकृन्ति मे ।&#x9;071a&lt;br&gt;&#xA;कुमुदं करवीरं च चणकं चम्पकं तथा ॥&#x9;071c&lt;br&gt;&#xA;मल्लिकाजातिपुष्पं च नन्द्यावर्तं च नन्दिकम् ।&#x9;072a&lt;br&gt;&#xA;पलाशपुष्पपत्राणि दूर्वा भृङ्गकमेव च ॥&#x9;072c&lt;br&gt;&#xA;वनमाला च राजेन्द्र मत्प्रियाणि विशेषतः ।&#x9;073a&lt;br&gt;&#xA;सर्वेषामपि पुष्पाणां सहस्रगुणमुत्पलम् ॥&#x9;073c&lt;br&gt;&#xA;तस्मात्पद्मं तथा राजन्पद्मात्तु सतपत्रकम् ।&#x9;074a&lt;br&gt;&#xA;तस्मात्सहस्रपत्रं तु पुण्डरीकं ततः परम् ॥&#x9;074c&lt;br&gt;&#xA;पुण्डरीकसहस्रात्तु तुलसी गुणतोऽधिका ।&#x9;075a&lt;br&gt;&#xA;बकपुष्पं ततस्तस्मात्सौवर्णं तु ततोऽधिकम् ।&#x9;075c&lt;br&gt;&#xA;सौवर्णात्तु प्रसूनाच्च मत्प्रियं नास्ति पाण्डव ॥&#x9;075e&lt;br&gt;&#xA;पुष्पाभावे तुलस्यास्तु पत्रैर्मामर्चयेत्पुनः ।&#x9;076a&lt;br&gt;&#xA;पत्रालाभे तु शाखाभिः शाखालाभे शिफालवैः ।&#x9;076c&lt;br&gt;&#xA;शिफाभावे मृदा तत्र भक्तिमानर्चयेत माम् ॥&#x9;076e&lt;br&gt;&#xA;वर्जनीयानि पुष्पाणि शृणु राजन्समाहितः ।&#x9;077a&lt;br&gt;&#xA;किङ्किणी मुनिपुष्पं च धुर्धूरं पाटलं तथा ॥&#x9;077c&lt;br&gt;&#xA;तथाऽतिमुक्तकं चैव पुन्नागं नक्तमालिकम् ।&#x9;078a&lt;br&gt;&#xA;यौधिकं क्षीरिकापुष्पं निर्गुण्डी लाङ्गुली जपा ॥&#x9;078c&lt;br&gt;&#xA;कर्णिकारं तथाऽशोकं शल्मलीपुष्पमेव च ।&#x9;079a&lt;br&gt;&#xA;ककुभाः कोविदाराश्च वैभीतकमथापि च ॥&#x9;079c&lt;br&gt;&#xA;कुरण्टकप्रसूनं च कल्पकं कालकं तथा ।&#x9;080a&lt;br&gt;&#xA;अङ्कोलं गिरिकर्णी च नीलान्येव च सर्वशः ।&#x9;080c&lt;br&gt;&#xA;एकपर्णानि चान्यानि सर्वाण्येव विवर्जयेत् ॥&#x9;080e&lt;br&gt;&#xA;अर्कपुष्पाणि वर्ज्यानि अर्कपत्रस्थितानि च ।&#x9;081a&lt;br&gt;&#xA;व्याघृताः पिचुमन्दानि सर्वाण्येव विवर्जयेत् ॥&#x9;081c&lt;br&gt;&#xA;अन्यैस्तु शुक्लपत्रैस्तु गन्धवद्भिर्नराधिप ।&#x9;082a&lt;br&gt;&#xA;अवर्ज्यैस्तैर्यथालाभं मद्भक्तो मां समर्चयेत् ॥&#x9;082c&lt;br&gt;&#xA;युधिष्ठिर उवाच ।&#x9;083&lt;br&gt;&#xA;कथं त्वमर्चनीयोसि मूर्तयः कीदृशास्तु ते ।&#x9;083a&lt;br&gt;&#xA;वैखानसाः कथं ब्रुयूः कथं वा पाञ्चरात्रिकाः ॥&#x9;083c&lt;br&gt;&#xA;भगवानुवाच ।&#x9;084&lt;br&gt;&#xA;शृणु पाण्डव तत्सर्वमर्चनाक्रममात्मनः ।&#x9;084a&lt;br&gt;&#xA;स्थण्डिले पद्मकं कृत्वा चाष्टपत्रं सकर्णिकम् ॥&#x9;084c&lt;br&gt;&#xA;अष्टाक्षरविधानेन ह्यथवा द्वादशाक्षरैः ।&#x9;085a&lt;br&gt;&#xA;वैदिकैरथ मन्त्रैश्च मम सूक्तेन वा पुनः ॥&#x9;085c&lt;br&gt;&#xA;स्थापितं मां ततस्तस्मिन्नर्ययित्वा विचक्षणः ।&#x9;086a&lt;br&gt;&#xA;पुरुषं च ततः सत्यमत्युतं च युधिष्टिर ॥&#x9;086c&lt;br&gt;&#xA;अनिरुद्धं च मां प्राहुर्वैखानसविदो जनाः ।&#x9;087a&lt;br&gt;&#xA;अन्ये त्वेवं विजानन्ति मां राजन्पाञ्चरात्रिकाः ।&#x9;087c&lt;br&gt;&#xA;वासुदेवं च राजेन्द्र सङ्कर्षणमथापि वा ।&#x9;088a&lt;br&gt;&#xA;प्रद्युम्नं चानिरुद्धं च चतुर्मूर्तिं प्रचक्षते ॥&#x9;088c&lt;br&gt;&#xA;एताश्चान्याश्च राजेन्द्र सञ्ज्ञाभेदेन मूर्तयः ।&#x9;089a&lt;br&gt;&#xA;विद्ध्यार्थान्तरा एवं मामेवं चार्चयेद्बुधः ॥&#x9;089c&lt;br&gt;&#xA;युधिष्ठिर उवाच ।&#x9;090&lt;br&gt;&#xA;त्वद्भक्ताः कीदृशा देव कानि तेषां व्रतानि च ।&#x9;090a&lt;br&gt;&#xA;एतत्कथय देवेश त्वद्भक्तस्य ममाच्युत ॥&#x9;090c&lt;br&gt;&#xA;भगवानुवाच ।&#x9;091&lt;br&gt;&#xA;अनन्यदेवताभक्ता चे मद्भक्तजनप्रियाः ।&#x9;091a&lt;br&gt;&#xA;मामेव शरणं प्राप्ता मद्भक्तास्ते प्रकीर्तिताः ॥&#x9;091c&lt;br&gt;&#xA;स्वर्ग्याण्यपि यशस्यानि मत्प्रियाणि विशेषतः ।&#x9;092a&lt;br&gt;&#xA;मद्भक्तः पाण्डवश्रेष्ठ व्रतानीमानि धारयेत् ॥&#x9;092c&lt;br&gt;&#xA;नान्यदाच्छादयेद्वस्त्रं मद्भक्तो जलतारणे ।&#x9;093a&lt;br&gt;&#xA;स्वस्थस्तु न दिवा स्वप्येन्मधुमांसानि वर्जयेत् ॥&#x9;093c&lt;br&gt;&#xA;प्रदक्षिणं व्रजेद्विप्रान्गामश्वत्थं हुताशनम् ।&#x9;094a&lt;br&gt;&#xA;न धावेत्पतिते वर्षे नाग्नभिक्षां च लोपयेत् ॥&#x9;094c&lt;br&gt;&#xA;प्रत्यक्षलवणं नाद्यत्सौभाञ्जनकरञ्जनौ ।&#x9;095a&lt;br&gt;&#xA;ग्रासमुष्टिं गवे दद्याद्धान्याम्लं चैव वर्जयेत् ॥&#x9;095c&lt;br&gt;&#xA;तथा पर्युषितं चापि पक्वं परगृहागतम् ।&#x9;096a&lt;br&gt;&#xA;अनिवेदितं च यद्द्रव्यं तत्प्रयत्नेन वर्जयेत् ॥&#x9;096c&lt;br&gt;&#xA;विभितककरञ्जानां छायां दूरे विवर्जयेत् ।&#x9;097a&lt;br&gt;&#xA;पिप्रदेवपरीवादान्न वदेत्पीडितोपि सन् ॥&#x9;097c&lt;br&gt;&#xA;सात्विका राजसाश्चापि तामसाश्चापि पाण्डव ।&#x9;098a&lt;br&gt;&#xA;मामर्चयन्ति मद्भक्तास्तेषामीदृग्विदा गतिः ॥&#x9;098c&lt;br&gt;&#xA;तामसास्तिमिरं यान्ति राजसा रज एव तत् ।&#x9;099a&lt;br&gt;&#xA;सात्विकाः सत्वसम्पन्नाः सत्वमेव प्रयान्ति ते ॥&#x9;099c&lt;br&gt;&#xA;ये सिद्धाः सन्ति साङ्ख्येन योगसत्वबलेन च ।&#x9;100a&lt;br&gt;&#xA;नभस्यादित्यचन्द्राभ्यां पश्यन्ति पदविस्तरम् ॥&#x9;100c&lt;br&gt;&#xA;एकस्तम्भे नवद्वारे त्रिस्थूणे पञ्चसाक्षिके ।&#x9;101a&lt;br&gt;&#xA;एतस्मिन्देहनगरे राजसस्तु सदा भवेत् ॥&#x9;101c&lt;br&gt;&#xA;उदिते सवितर्याप्य क्रियायुक्तस्य धीमतः ।&#x9;102a&lt;br&gt;&#xA;चतुर्वेदविदश्चापि देहे षड्वृषलाः स्मृताः ॥&#x9;102c&lt;br&gt;&#xA;क्षत्रियाः सप्त विज्ञेया वैश्यास्त्वष्टौ प्रकीर्तिताः ।&#x9;103a&lt;br&gt;&#xA;नियताः पाण्डवश्रेष्ठ शूद्राणामेकविंशतिः ॥&#x9;103c&lt;br&gt;&#xA;कामः क्रोधश्च लोभश्च मोहश्च मद एव च ।&#x9;104a&lt;br&gt;&#xA;महामोहश्च इत्येते देहे षड्वृषलाः स्मृताः ॥&#x9;104c&lt;br&gt;&#xA;गर्वः स्तम्भो ह्यहङ्कार ईर्ष्या च द्रोह एव च ।&#x9;105a&lt;br&gt;&#xA;पारुष्यं क्रूरता चैव सप्तैत क्षत्रियाः स्मृताः ॥&#x9;105c&lt;br&gt;&#xA;तीक्ष्णता निकृतिर्माया शाठ्यं डम्भो ह्यनार्जवम् ।&#x9;106a&lt;br&gt;&#xA;पैशुन्यमनृतं चैव वेश्यास्त्वष्टौ प्रकीर्तिताः ॥&#x9;106c&lt;br&gt;&#xA;तृष्णा बुभुक्षा निद्रा च ह्यालस्यं चाघृणादयः ।&#x9;107a&lt;br&gt;&#xA;आधिश्चापि विषादश्च प्रमादो हीनसत्वता ॥&#x9;107c&lt;br&gt;&#xA;भयं विक्लबता जाड्यं पापकं मन्युरेव च ।&#x9;108a&lt;br&gt;&#xA;आशा चाश्रद्दधानत्वमनवस्थाप्यमन्त्रणम् ॥&#x9;108c&lt;br&gt;&#xA;आशौचं मलिनत्वं च शूद्रा ह्येते प्रकीर्तिताः ।&#x9;109a&lt;br&gt;&#xA;यस्मिन्नेते न दृश्यन्ते स वै ब्राह्मण उच्यते ॥&#x9;109c&lt;br&gt;&#xA;येषुयेषु हि भावेषु यत्कालं वर्तते द्विजः ।&#x9;110a&lt;br&gt;&#xA;तत्कालं वै स विज्ञेयो ब्राह्मणो ज्ञानदुर्बलः ॥&#x9;110c&lt;br&gt;&#xA;प्राणानायम्य यत्कालं येन मां चापि चिन्तयेत् ।&#x9;111a&lt;br&gt;&#xA;तत्कालो वै द्विजो ज्ञेयः शेषकालो ह्यथेतरः ॥&#x9;111c&lt;br&gt;&#xA;तस्मात्तु सात्विको भूत्वा शुचिः क्रोधविवर्जितः ।&#x9;112a&lt;br&gt;&#xA;मामर्चयेत्तु सततं मत्प्रियत्वं यदीच्छति ॥&#x9;112c&lt;br&gt;&#xA;अलोलजिह्वः समुपस्थितो धृतिं निधाय चक्षुर्युगमात्रमेव तत् ।&#x9;113a&lt;br&gt;&#xA;मनश्च वाचं च निगृह्य चञ्चलं भयान्निवृत्तो मम भक्त उच्यते ॥&#x9;113c&lt;br&gt;&#xA;ईदृशाध्यात्मिनो ये तु ब्राह्मणा नियतेन्द्रियाः ।&#x9;114a&lt;br&gt;&#xA;तेषां श्राद्धेषु तृप्यन्ति तेन तृप्ताः पितामहाः ॥&#x9;114c&lt;br&gt;&#xA;धर्मो जयति नाधर्मः सत्यं जयति नानृतम् ।&#x9;115a&lt;br&gt;&#xA;क्षमा जयति न क्रोधः क्षमावान्ब्राह्मणो भवेत् ॥ ॥&#x9;115c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/105/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/105/</guid>
      <description>&lt;p&gt;अध्यायः 105&lt;/p&gt;&#xA;&lt;p&gt;कृष्णेन युधिष्ठिरम्प्रति दशधा कपिलाविभागकथनपूर्वकं तद्दानप्रशंसनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;दानपुण्यफलं श्रुत्वा तपःपुण्यफलानि च ।&#x9;001a&lt;br&gt;&#xA;धर्मपुत्रः प्रहृष्टात्मा केशवं पुनरब्रवीत् ॥&#x9;001c&lt;br&gt;&#xA;या चैषा कपिला देव पूर्वमुत्पादिता विभो ।&#x9;002a&lt;br&gt;&#xA;होमधेनुः सदा पुण्या चतुर्वक्त्रेण माधव ॥&#x9;002c&lt;br&gt;&#xA;सा कथं ब्राह्मणेभ्यो हि देया कस्मिन्दिनेऽपि वा ।&#x9;003a&lt;br&gt;&#xA;कीदृशाय च विप्राय दातव्या पुण्यलक्षणा ॥&#x9;003c&lt;br&gt;&#xA;कथिता कपिला प्रोक्ता स्वयमेव स्वयम्भुवा ।&#x9;004a&lt;br&gt;&#xA;कैर्वा देयाश्च ता देव श्रोतुमिच्छामि तत्वतः ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;एवमुक्तो हृषीकेशो धर्मपुत्रेण संसदि ।&#x9;005a&lt;br&gt;&#xA;अब्रवीत्कपिलासङ्क्यां तासां माहात्म्यमेव च ॥&#x9;005c&lt;br&gt;&#xA;शृणु पाण्डव तत्वेन पवित्रं पावनं परम् ।&#x9;006a&lt;br&gt;&#xA;यच्छ्रुत्वा पापकर्मा पि नरः पापात्प्रमुच्यते ॥&#x9;006c&lt;br&gt;&#xA;अग्निमद्योद्भवां दिव्यामग्निज्वालासमप्रभाम् ।&#x9;007a&lt;br&gt;&#xA;अग्निज्वालोज्ज्वलच्छृङ्गीं प्रदीप्ताङ्गारलोचनाम् ॥&#x9;007c&lt;br&gt;&#xA;अग्निपुच्छामग्निखुरामग्निरोमप्रभान्विताम् ।&#x9;008a&lt;br&gt;&#xA;तामग्नेयीमग्निजिह्वामग्निग्रीवां ज्वलत्प्रभाम् ॥&#x9;008c&lt;br&gt;&#xA;भुञ्जते कपिलां ये तु शूद्रा लोभेन मोहिताः ।&#x9;009a&lt;br&gt;&#xA;पतितांस्तान्विजानीयाच्चण्डालसदृशा हि ते ॥&#x9;009c&lt;br&gt;&#xA;न तेषां ब्राह्ममः कश्चिद्गृहे कुर्यात्प्रतिग्रहम् ।&#x9;010a&lt;br&gt;&#xA;दूराच्च परिहर्तव्या महापातकिनोपि ते ॥&#x9;010c&lt;br&gt;&#xA;सार्वकालं हि ते सर्वैर्वर्जिताः पितृदैवतैः ।&#x9;011a&lt;br&gt;&#xA;ते सदा ह्यप्रतिग्राह्या ह्यसम्भाष्याश्च पापिनः ॥&#x9;011c&lt;br&gt;&#xA;पिबन्ति कपिलां यावत्तावत्तेषां पितामहाः ।&#x9;012a&lt;br&gt;&#xA;अमेध्यमुपभुञ्जन्ति भूम्यां वै श्वसृगालवत् ॥&#x9;012c&lt;br&gt;&#xA;कपिलाया दधि क्षीरं घृतं तक्रमथापि वा ।&#x9;013a&lt;br&gt;&#xA;ये शूद्रा उपभुञ्जन्ति तेषां गतिमिमां शृणु ॥&#x9;013c&lt;br&gt;&#xA;कपिलोपजीवी शूद्रस्तु मृतो गच्छति रौरवम् ।&#x9;014a&lt;br&gt;&#xA;क्लिश्यते रौरवे घोरे वर्षकोटिशतं वसन् ॥&#x9;014c&lt;br&gt;&#xA;ततश्चापि च्युतः कालाच्छ्वानयोनिं स गच्छति ।&#x9;015a&lt;br&gt;&#xA;श्वयोन्याश्च परिभ्रष्टो विष्ठायां जायते क्रिमिः ॥&#x9;015c&lt;br&gt;&#xA;विष्ठाकूपेषु पापिष्ठो दुर्गन्धेषु सहस्रशः ।&#x9;016a&lt;br&gt;&#xA;तत्रतत्रोपजायेत नोत्तारं तत्रथ विन्दति ॥&#x9;016c&lt;br&gt;&#xA;ब्राह्मणश्चैव यस्तेषां गृहे कुर्यात्प्रतिग्रहम् ।&#x9;017a&lt;br&gt;&#xA;ततः प्रभृति तस्यापि पितरः स्युरमेध्यपाः ॥&#x9;017c&lt;br&gt;&#xA;न तेन सार्धं सम्भाषेन्न चाप्येकासनं व्रजेत् ।&#x9;018a&lt;br&gt;&#xA;स नित्यं वर्जनीयो हि दूरात्तु ब्राह्मणाधमः ॥&#x9;018c&lt;br&gt;&#xA;यस्तेन सह सम्भाषेदेकशय्यां व्रजेत् वा ।&#x9;019a&lt;br&gt;&#xA;प्राजापत्यं चरेत्कृच्छ्रं स च तेन विशुद्ध्यति ॥&#x9;019c&lt;br&gt;&#xA;कपिलोपजीविनः शूद्राद्यः करोति प्रतिग्रहम् ।&#x9;020a&lt;br&gt;&#xA;प्रायश्चित्तं भवेत्तस्य विप्रस्यैतन्न संशयः ॥&#x9;020c&lt;br&gt;&#xA;ब्रह्मकूर्चं प्रकुर्वीति चान्द्रायणमथापि वा ।&#x9;021a&lt;br&gt;&#xA;मुच्यते किल्बिषात्तस्मादेतेन ब्राह्मणो हि सः ॥&#x9;021c&lt;br&gt;&#xA;कपिला ह्यग्निहोत्रार्थे विप्रार्थे वा स्वयम्भुवा ।&#x9;022a&lt;br&gt;&#xA;सर्वं तेजः समुद्धृत्य निर्मिता ब्रह्मणा पुरा ॥&#x9;022c&lt;br&gt;&#xA;पवित्रं च पवित्राणां मङ्गलानां च मङ्गलम् ।&#x9;023a&lt;br&gt;&#xA;पुण्यानां परमं पुण्यं कपिला पाण्डुनन्दन ॥&#x9;023c&lt;br&gt;&#xA;तपसा तप एवाग्र्यं व्रातनामुत्तमं व्रतम् ।&#x9;024a&lt;br&gt;&#xA;दानानां परमं दानं निदानं ह्येतदक्षयम् ॥&#x9;024c&lt;br&gt;&#xA;पृथिव्यां यानि तीर्थानि पुण्यान्यायतनानि च ।&#x9;025a&lt;br&gt;&#xA;पवित्राणि च रम्याणि सर्वलोकेषु पाण्डव ॥&#x9;025c&lt;br&gt;&#xA;एभ्यस्तेजः समुद्धृत्य ब्रह्मणा लोककर्तृणा ॥&#x9;026a&lt;br&gt;&#xA;लोकनिस्तरणायैव निर्मिताः कपिलाः स्वयम् ॥&#x9;026c&lt;br&gt;&#xA;सर्वतेजोमयी ह्येषा कपिला पाण्डुनन्दन ।&#x9;027a&lt;br&gt;&#xA;सदाऽमृतमयी मेध्या शुचिः पावनमुत्तमम् ॥&#x9;027c&lt;br&gt;&#xA;क्षीरेण कपिलायास्तु दध्ना वा सघृतेन वा ।&#x9;028a&lt;br&gt;&#xA;होतव्यान्यग्निहोत्राणि सायं प्रातर्द्विजातिभिः ॥&#x9;028c&lt;br&gt;&#xA;कपिलाया घृतेनापि दध्ना क्षीरेण वा पुनः ।&#x9;029a&lt;br&gt;&#xA;जुह्वते योऽग्निहोत्राणि ब्राह्मणा विधिवत्प्रभो ॥&#x9;029c&lt;br&gt;&#xA;पूजयन्त्यतिथींश्चैव परां भक्तिमुपागताः ।&#x9;030a&lt;br&gt;&#xA;शूद्रान्नाद्विरता नित्यं डम्भानृतविवर्जिताः ॥&#x9;030c&lt;br&gt;&#xA;ते यान्त्यादित्यसङ्काशैर्विमानैर्द्विजसत्तमाः ।&#x9;031a&lt;br&gt;&#xA;सूर्यमण्डलमध्येन ब्रह्मलोकमनुत्तमम् ॥&#x9;031c&lt;br&gt;&#xA;ब्रह्मणो भवने दिव्ये कामगाः कामरूपिणः ।&#x9;032a&lt;br&gt;&#xA;ब्रह्मणा पूज्यमानास्तु मोदन्ते कल्पमक्षयम् ॥&#x9;032c&lt;br&gt;&#xA;एवं हि कपिला राजन्पुण्या मन्त्रामृतारणिः ।&#x9;033a&lt;br&gt;&#xA;आदावेवाग्निमध्ये तु मैत्रेयी ब्रह्मनिर्मिता ॥&#x9;033c&lt;br&gt;&#xA;शृङ्गाग्रे कपिलायास्तु सर्वतीर्थानि पाण्डव ।&#x9;034a&lt;br&gt;&#xA;ब्रह्मणो हि नियोगेन निवसन्ति दिनेदिने ॥&#x9;034c&lt;br&gt;&#xA;प्रातरुत्थाय यो मर्त्यः कपिलाशृङ्गमस्तकात् ।&#x9;035a&lt;br&gt;&#xA;यश्च्युतामम्बुधारां वै शिरसा प्रयतः शुचिः ॥&#x9;035c&lt;br&gt;&#xA;स तेन पुण्यतीर्थेन सहसा हतकिल्विषः ।&#x9;036a&lt;br&gt;&#xA;जन्मत्रयकृतं पापं प्रदहत्यग्निवतृणम् ॥&#x9;036c&lt;br&gt;&#xA;स्नानेन तेन पुण्येन नष्टपापः स मानवः ।&#x9;037a&#x9;मूत्रेण कपिलायास्तु यश्च प्राणानुपस्पृशेत् ।037c&lt;br&gt;&#xA;त्रिंशद्वर्षकृतात्पापान्मुच्यते नात्र संशयः ॥&#x9;037e&lt;br&gt;&#xA;प्रातरुत्थाय यो भक्तया प्रयच्छेत्तृणमुष्टिकम् ।&#x9;038a&lt;br&gt;&#xA;तस्य नश्यति तत्पापं त्रिंशद्रात्रकृतं नृप ॥&#x9;038c&lt;br&gt;&#xA;प्रातरूत्थाय यद्भक्त्या कुर्याद्यस्मात्प्रदक्षिणम् ।&#x9;039a&lt;br&gt;&#xA;प्रदक्षिणीकृता तेन पृथिवी नात्र संशयः ॥&#x9;039c&lt;br&gt;&#xA;प्रदक्षिणेन चैकेन श्रद्धायुक्तेन पाण्डव ।&#x9;040a&lt;br&gt;&#xA;दशरात्रकृतं पापं तस्य तन्नश्यति ध्रुवम् ॥&#x9;040c&lt;br&gt;&#xA;कपिलापञ्चगव्येन यः स्नायात्तु शुचिर्नरः ।&#x9;041a&lt;br&gt;&#xA;स गङ्गाद्येषु तीर्थेषु स्नातो भवति पाण्डव ॥&#x9;041c&lt;br&gt;&#xA;तेन स्नानेन तस्यापि श्रद्दायुक्तस्य पार्थिव ।&#x9;042a&lt;br&gt;&#xA;दशरात्रकृतं पापं तत्क्षणादेव नश्यति ॥&#x9;042c&lt;br&gt;&#xA;दृष्ट्वा तु कपिलां भक्त्या श्रुत्वा हुङ्कारनिस्वनम् ।&#x9;043a&lt;br&gt;&#xA;व्यपोहति नरः पापमहोरात्रकृतं नृप ॥&#x9;043c&lt;br&gt;&#xA;यत्र वा तत्र वा चाङ्गे कपिलां यः स्पृशेच्छुचिः ।&#x9;044a&lt;br&gt;&#xA;संवत्सरकृतं पापं विनाशयति पाण्डव ॥&#x9;044c&lt;br&gt;&#xA;गोसहस्रं तु यो दद्यादेकां च कपिलां नरः ।&#x9;045a&lt;br&gt;&#xA;समं तस्य फलं प्राह ब्रह्मा लोकपितामहः ॥&#x9;045c&lt;br&gt;&#xA;यस्त्वेवं कपिलां हन्यान्नरः कश्चित्प्रमादतः ।&#x9;046a&lt;br&gt;&#xA;गोसहस्रं हतं तेन भवेन्नात्र विचारणा ॥&#x9;046c&lt;br&gt;&#xA;यश्चैकां कपिलां दद्याच्छ्रोत्रियायाहिताग्नये ।&#x9;047a&lt;br&gt;&#xA;गवां शतसहस्रं तु दत्तं भवति पाण्डव ॥&#x9;047c&lt;br&gt;&#xA;दश वै कपिलाः प्रोक्ताः स्वयमेव स्वयम्भुवा ।&#x9;048a&lt;br&gt;&#xA;यो दद्याच्छ्रोत्रियेभ्यो वै स्वर्गं गच्छति तच्छृणु ॥&#x9;048c&lt;br&gt;&#xA;प्रथमा स्वर्णकपिला द्वितीया गौरपिङ्गला ।&#x9;049a&lt;br&gt;&#xA;तृतीया रक्तपिङ्गाक्षी चतुर्थीं गलपिङ्गला ॥&#x9;049c&lt;br&gt;&#xA;पञ्चमी बभ्रुवर्णाभा षष्ठी च श्वेतपिङ्गला ।&#x9;050a&lt;br&gt;&#xA;सप्तमी रङ्गपिङ्गाक्षी त्वष्टमी खुरपिङ्गला ॥&#x9;050c&lt;br&gt;&#xA;नवमी पाटला ज्ञेया दशमी पुच्छपिङ्गला ।&#x9;051a&lt;br&gt;&#xA;दशैताः कपिलाः प्रोक्तास्तारयन्ति नरान्सदा ॥&#x9;051c&lt;br&gt;&#xA;मङ्गल्याश्च पवित्राश्च सर्वपापप्रणाशनाः ।&#x9;052a&lt;br&gt;&#xA;एवमेव ह्यनड्वाहो दश प्रोक्ता नरेश्वर ॥&#x9;052c&lt;br&gt;&#xA;ब्राह्मणो वाहयेत्तांस्तु नान्यो वर्णः कथञ्चन ।&#x9;053a&lt;br&gt;&#xA;न वाहयेच्च कपिलां क्षेत्रे वाऽध्वनि वा द्विजः ॥&#x9;053c&lt;br&gt;&#xA;वाहयेद्धुङ्कृतेनैव शाखया वा सपत्रया ।&#x9;054a&lt;br&gt;&#xA;न दण्डेन न वा यष्ट्या न पाशेन न वा पुनः ॥&#x9;054c&lt;br&gt;&#xA;न क्षुत्तृष्णाश्रमश्रान्तान्वाहयेद्विकलेन्द्रियान् ।&#x9;055a&lt;br&gt;&#xA;अतृप्तेषु न भुञ्जीयात्पिबेत्पीतेषु चोदकम् ॥&#x9;055c&lt;br&gt;&#xA;शुश्रूषोर्मातरश्चैताः पितरस्ते प्रकीर्तिताः ।&#x9;056a&lt;br&gt;&#xA;अह्नां पूर्वत्र भागे च धुर्याणां वाहनं स्मृतम् ॥&#x9;056c&lt;br&gt;&#xA;विश्रामेन्मध्यमे भागे भागे चान्ते यथासुखम् ।&#x9;057a&lt;br&gt;&#xA;यत्र च त्वरया कृत्यं संशयो यत्र वाऽध्वनि ।&#x9;057c&lt;br&gt;&#xA;वाहयेत्तत्र धुर्यांस्तु न स पापेन लिप्यते ॥&#x9;057e&lt;br&gt;&#xA;भ्रूणहत्यासमं पापं तस्य स्यात्पाण्डुनन्दन ।&#x9;058a&lt;br&gt;&#xA;अन्यथा वाहयन्राजन्निरयं याति रौरवम् ॥&#x9;058c&lt;br&gt;&#xA;रुधिरं पातयेत्तेषां यस्तु मोहान्नराधिप ।&#x9;059a&lt;br&gt;&#xA;तेन पापेन पापात्मा नरकं यात्यसंशयम् ॥&#x9;059c&lt;br&gt;&#xA;नरकेषु च सर्वेषु समाः स्थित्वा शतंशतम् ।&#x9;060a&lt;br&gt;&#xA;इह मानुष्यके लोके बलीवर्दो भविष्यति ॥&#x9;060c&lt;br&gt;&#xA;तस्मात्तु मुक्तिमन्विच्छन्दद्यात्तु कपिलां नरः ॥&#x9;061ac&lt;br&gt;&#xA;कपिलां वाहयेद्यस्तु वृषलो लोभमोहितः ।&#x9;062a&lt;br&gt;&#xA;तेन देवास्त्रयस्त्रिंशत्पितरश्चापि वाहिताः ॥&#x9;062c&lt;br&gt;&#xA;स देवैः पितृभिर्नित्यं वध्यमानस्तु दुर्मतिः ।&#x9;063a&lt;br&gt;&#xA;नरकान्नरकं घोरं गच्छेदाप्रलयं नृप ॥&#x9;063c&lt;br&gt;&#xA;तस्मात्ते न निहन्तव्याः पूज्याश्चैव न संशयः ।&#x9;064a&#x9;ब्रह्मा रुद्रस्तथाऽग्निश्च कपिलानां गतिं गताः ।064c&lt;br&gt;&#xA;निःश्वसन्ति यदा श्रान्तास्तदा हन्युस्च तत्कुलं ॥&#x9;064e&lt;br&gt;&#xA;यावन्ति तेषां रोमाणि तावद्वर्षशतं नृप ।&#x9;065a&lt;br&gt;&#xA;नरकेषूपपच्यन्ते तत्र तद्वाहका नराः ॥&#x9;065c&lt;br&gt;&#xA;कपिला सर्वयज्ञेषु दक्षिणार्थं विधीयते ।&#x9;066a&lt;br&gt;&#xA;तस्मात्तद्दक्षिणा देया यज्ञेष्वेव द्विजातिभिः ॥&#x9;066c&lt;br&gt;&#xA;श्रोत्रियाय दरिद्राय श्रान्तायामिततेजसे ।&#x9;067a&#x9;होमार्तं चाग्निहोत्रस्य यां प्रयच्छेत्प्रयत्नतः ।067c&lt;br&gt;&#xA;तेन दानेन पूतात्मा मम लोके महीयते ॥&#x9;067e&lt;br&gt;&#xA;यावन्ति चैव रोमाणि कपिलाङ्गे युधिष्ठिर ।&#x9;068a&lt;br&gt;&#xA;तावद्वर्षसहस्राणि स्वर्गलोके महीयते ॥&#x9;068c&lt;br&gt;&#xA;सुवर्णखुरशृङ्गीं च कपिलां यः प्रयच्छति ।&#x9;069a&lt;br&gt;&#xA;विषुवे चायने चापि सोऽश्वमेधफलं लभेत् ।&#x9;069c&lt;br&gt;&#xA;तेनाश्वमेधतुल्येन मम लोकं स गच्छति ॥&#x9;069e&lt;br&gt;&#xA;स्वर्णशृङ्गीं रूप्यखुरां सवत्सां कांस्यदोहिनीम् ।&#x9;070a&lt;br&gt;&#xA;वस्त्रैरलङ्कृतां पुष्टां गन्धैर्माल्यैश्च शोभिताम् ॥&#x9;070c&lt;br&gt;&#xA;पवित्रं हि पवित्राणां सुवर्णमिति मे मतिः ।&#x9;071a&lt;br&gt;&#xA;तस्मात्सुवर्णाभरणा दातव्या साऽग्निहोत्रिणे ॥&#x9;071c&lt;br&gt;&#xA;एवं दत्त्वा तु राजेन्द्र सप्तपूर्वान्परानपि ।&#x9;072a&lt;br&gt;&#xA;तारयिष्यति राजेन्द्र नात्र कार्या विचारणा ॥&#x9;072c&lt;br&gt;&#xA;वाजपेयसहस्रस्य अश्वमेधं च तत्समम् ।&#x9;073a&#x9;अग्निष्टोमसहस्रस्य वाजपेयं च तत्समम् ।073c&lt;br&gt;&#xA;अश्वमेधसहस्रस्य राजसूयं च तत्समम् ॥&#x9;073e&lt;br&gt;&#xA;राजसूयफलं प्राप्य मम लोके महीयते ।&#x9;074a&#x9;कपिलानां सहस्रेण विधिदत्तेन पाण्डव ।074c&lt;br&gt;&#xA;न तस्य पुनरावृत्तिर्विद्यते कुरुपुङ्गव ॥&#x9;074e&lt;br&gt;&#xA;प्रयच्छते यः कपिलां सवत्सां कांस्यदोहिनीम् ।&#x9;075a&lt;br&gt;&#xA;सुवर्णखुरशृङ्गाङ्गीं सर्वालङ्कारशोभिताम् ॥&#x9;075c&lt;br&gt;&#xA;तैस्तैर्गुणैः कामदुघा च भूत्वा नरं प्रदातारमुपैति सा गौः ।&#x9;076a&lt;br&gt;&#xA;स्वकर्मभिश्चाप्यनुबध्यमानं तीव्रान्धकारे नरके पतन्तम् ।&#x9;076c&lt;br&gt;&#xA;महार्णवे नौरिव वायुनीता दत्ता हि गौस्तारयते मनुष्यम् ॥&#x9;076e&lt;br&gt;&#xA;पुत्रांश्च पौत्रांश्च कुलं च सर्वमासप्तमं तारयते यथावत् ।&#x9;077a&lt;br&gt;&#xA;यावन्मनुष्यान्पृथिवी बिभर्ति तावत्प्रदातारमृतं परत्र ॥&#x9;077c&lt;br&gt;&#xA;यथौषधं मन्त्रकृतं नरस्य प्रयुक्तमात्रं विनिहन्ति रोगान् ।&#x9;078a&lt;br&gt;&#xA;तथैव दत्ता कपिला सुपात्रे पापं नरस्याशु निहन्ति सर्वम् ॥&#x9;078c&lt;br&gt;&#xA;यथैव दृष्ट्वा भुजगाः सुपर्णं नश्यन्ति दूराद्विवशा भयार्ताः ।&#x9;079a&lt;br&gt;&#xA;तथैव दृष्ट्वा कपिलाप्रदानान्नश्यन्ति पापानि नरस्य शीघ्रम् ॥&#x9;079c&lt;br&gt;&#xA;यथा त्वचं वै भुजगो विहाय पुनर्नवं रूपमुपैति पुण्यम् ।&#x9;080a&lt;br&gt;&#xA;तथैव मुक्तः पुरुषः स्वपापैर्विरज्यते वै कपिलाप्रदानात् ॥&#x9;080c&lt;br&gt;&#xA;यथाऽन्धकारं भवने विलग्नं दीप्तो हि निर्यातयति प्रदीपः ।&#x9;081a&lt;br&gt;&#xA;तथा नरः पापमपि प्रलीनं निष्क्रामयेद्वै कपिलाप्रदानात् ॥&#x9;081c&lt;br&gt;&#xA;यावन्ति रोमाणि भवन्ति तस्या वत्सान्वितायाश्च शरीरजानि ।&#x9;082a&lt;br&gt;&#xA;तावत्प्रदाता युगवर्षकोटिं स ब्रह्मलोके रमते मनुष्यः ॥&#x9;082c&lt;br&gt;&#xA;यस्याहिताग्नेरतिथिप्रियस्य शूद्रान्नदूरस्य जितेन्द्रियस्य ।&#x9;083a&lt;br&gt;&#xA;सत्यव्रतस्याध्ययनान्वितस्य दत्ता हि गौस्तारयते परत्र ॥ ॥&#x9;083c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/106/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/106/</guid>
      <description>&lt;p&gt;अध्यायः 106&lt;/p&gt;&#xA;&lt;p&gt;कृष्णेन युधिष्ठिरम्प्रति कपिलादानप्रशंसनम् ॥ 1 ॥ ब्रह्मणाऽग्निकुण्डमध्यात्कपिलासर्जनम् । तदा रुद्रादिदेवैः कपिलायै सर्वपूज्यत्वादिरूपवरदानम् ॥ 2 ॥ देवर्ष्यादिभइः स्वनिवासाय कपिलावयवसमाश्रयणम् ॥ 3 ॥ कृष्णेन हव्यकव्यदानकालकथनम् । तथा श्राद्धार्हानर्हब्राह्मणविवेचनम् । तथा स्वर्गनरकप्रापकसुकृतदुष्कृतकथनम् ॥ 4 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवं श्रुत्वा परं पुण्यं कपिलादानमुत्तमम् ।&#x9;001a&lt;br&gt;&#xA;धर्मपुत्रः प्रहृष्टात्मा केशवं पुनरब्रवीत् ॥&#x9;001c&lt;br&gt;&#xA;देवदेवश कपिला यदा विप्राय दीयते ।&#x9;002a&lt;br&gt;&#xA;कथं सर्वेषु चाङ्गेषु तस्यास्तिष्ठन्ति देवताः ॥&#x9;002c&lt;br&gt;&#xA;याश्चैताः कपिलाः प्रोक्ता दश चैव त्वया मम ।&#x9;003a&lt;br&gt;&#xA;तासां कति सुरश्रेष्ठ कपिलाः पुण्यलक्षणाः ॥&#x9;003c&lt;br&gt;&#xA;कथं वाऽनुगृहीतास्ताः सुरैः पितृगणैरपि ।&#x9;004a&lt;br&gt;&#xA;केन युक्ताश्च वर्णेन श्रोतुं कौतूहलं हि मे ॥&#x9;004c&lt;br&gt;&#xA;वैशम्पायन उवाच ।&#x9;005&lt;br&gt;&#xA;युधिष्ठिरेणैवमुक्तः केशवः सत्यवाक्तदा ।&#x9;005a&lt;br&gt;&#xA;गुह्यानां परमं गुह्यं वक्तुमेवोपचक्रमे ॥&#x9;005c&lt;br&gt;&#xA;शृणु राजन्पवित्रं वै रहस्यं धर्ममुत्तमम् ।&#x9;006a&lt;br&gt;&#xA;ग्रहणीयं सत्यमिदं न श्राव्यं हेतुवादिभिः ॥&#x9;006c&lt;br&gt;&#xA;यदा वत्सस्य पादौ द्वौ प्रसवे शिरसा सह ।&#x9;007a&lt;br&gt;&#xA;दृश्येते दानकालं तत्तमाहुर्मुनिसत्तमाः ॥&#x9;007c&lt;br&gt;&#xA;अन्तरिक्षगतो वत्सो यावद्भूमिं न यास्यति ।&#x9;008a&lt;br&gt;&#xA;गौस्तावत्पृथिवी ज्ञेया तस्माद्देया तु तादृशी ॥&#x9;008c&lt;br&gt;&#xA;यावत्यः सिकताश्चापि गर्भोदकपरिप्लुताः ।&#x9;009a&#x9;यावन्ति धेन्वा रोमाणि सवत्साया युधिष्ठिर ।009c&lt;br&gt;&#xA;तावद्वर्षसहस्राणि दाता स्वर्गे महीयते ॥&#x9;009e&lt;br&gt;&#xA;सुवर्णाभरणां कृत्वा सवत्सां कपिलां तिलैः ।&#x9;010a&lt;br&gt;&#xA;प्रच्छाद्य तां तु दद्याद्वै सर्वरत्नैरलङ्कृताम् ॥&#x9;010c&lt;br&gt;&#xA;ससमुद्रा नदी तेन सशैलवनकानना ।&#x9;011a&lt;br&gt;&#xA;चतुरन्ता भवेद्दत्ता नात्र कार्या विचारणा ॥&#x9;011c&lt;br&gt;&#xA;पृथिवीदानतुल्येन तेन दानेन मानवः ।&#x9;012a&lt;br&gt;&#xA;संसारसागरात्तीर्णो याति लोकं प्रजापतेः ॥&#x9;012c&lt;br&gt;&#xA;ब्रह्महा भ्रूणहा गोघ्नो यदि वा गुरुतल्पगः ।&#x9;013a&lt;br&gt;&#xA;महापातकयुक्तोपि एतद्दानेन शुद्ध्यति ॥&#x9;013c&lt;br&gt;&#xA;इदं पठति यः पुण्यं कपिलादानमुत्तमम् ।&#x9;014a&lt;br&gt;&#xA;प्रातरुत्थाय मद्भक्त्या तस्य पुण्यफलं शृणु ॥&#x9;014c&lt;br&gt;&#xA;मनसा कर्मणा वाचा मतिपूर्वं युधिष्ठिर ।&#x9;015a&lt;br&gt;&#xA;पापं रात्रिकृतं हन्यादस्याध्यायस्य पाठकः ॥&#x9;015c&lt;br&gt;&#xA;इदमावर्तमानस्तु श्राद्धे यस्तर्पयेद्द्विजान् ।&#x9;016a&lt;br&gt;&#xA;तस्याप्यमृतमश्नन्ति पितरोऽत्यन्तहर्षिताः ॥&#x9;016c&lt;br&gt;&#xA;यश्चेदं शृणुयाद्भक्त्या मद्गतेनान्तरात्मना ।&#x9;017a&lt;br&gt;&#xA;तस्य रात्रिकृतं सर्वुं पापमाशु प्रणश्यति ॥&#x9;017c&lt;br&gt;&#xA;याश्चैताः कपिलाः प्रोक्ता दश राजन्मया तव ।&#x9;018a&#x9;अतः परं विशेषं तु कपिलानां ब्रवीमि ते ।018c&lt;br&gt;&#xA;तासां चतस्रः प्रवराः पुण्याः पापप्रणाशनाः ॥&#x9;018e&lt;br&gt;&#xA;सुवर्णकपिला पुण्या तथा रक्ताक्षिपिङ्गला ।&#x9;019a&lt;br&gt;&#xA;पिङ्गलाक्षी च या गौश्च या स्यात्पिङ्गलपिङ्गला ॥&#x9;019c&lt;br&gt;&#xA;एताश्चतस्रः प्रवराः पवित्राः पापनाशनाः ।&#x9;020a&lt;br&gt;&#xA;नमस्कृता वा दृष्टा वा घ्नन्ति पापं नरस्य तु ॥&#x9;020c&lt;br&gt;&#xA;यस्यैताः कपिलाः सन्ति गृहे पापप्रणाशनाः ।&#x9;021a&lt;br&gt;&#xA;तत्र श्रीर्विजयः कीर्तिः स्फीता नित्यं युधिष्ठिर ॥&#x9;021c&lt;br&gt;&#xA;एतासां प्रीतिमायाति क्षीरेण तु वृषध्वजः ।&#x9;022a&lt;br&gt;&#xA;दध्ना च त्रिदशाः सर्वे घृतेन तु हुताशनः ॥&#x9;022c&lt;br&gt;&#xA;पितरः पितामहाश्चैव तथैव प्रपितामहाः ।&#x9;023a&lt;br&gt;&#xA;सकृद्देत्तेन तुष्यन्ति वर्षकोटिं युधिष्ठिर ॥&#x9;023c&lt;br&gt;&#xA;कपिलाया घृतं क्षीरं दधि पायसमेव वा ।&#x9;024a&lt;br&gt;&#xA;श्रोत्रियेभ्यः सकृद्दत्वा नरः पापैः प्रमुच्यते ॥&#x9;024c&lt;br&gt;&#xA;उपवासं तु यः कृत्वाऽप्यहोरात्रं जितेन्द्रियः ।&#x9;025a&lt;br&gt;&#xA;कपिलापञ्चगव्यं तु पीत्वा चान्द्रायणात्परम् ॥&#x9;025c&lt;br&gt;&#xA;सौम्ये मुहूर्ते तत्प्रशय शुद्धात्मा शुद्धमानसः ।&#x9;026a&lt;br&gt;&#xA;क्रोधानृतविनिर्मुक्तो मद्गतेनान्तरात्मना ॥&#x9;026c&lt;br&gt;&#xA;कपिलापञ्चगव्येन सुमन्त्रेण पृथक्पथक् ।&#x9;027a&lt;br&gt;&#xA;यो मत्प्रतिकृतिं वाऽपि शङ्कराकृतिमेव वा ।&#x9;027c&lt;br&gt;&#xA;स्नापयेद्विषुवे यस्तु सोऽश्वमेधफलं लभेत् ॥&#x9;027e&lt;br&gt;&#xA;स मुक्तपापः शुद्धात्मा यानेनाम्बरशोभिना ।&#x9;028a&lt;br&gt;&#xA;मम लोकं व्रजेन्मुक्तो रुद्रलोकमथापि वा ॥&#x9;028c&lt;br&gt;&#xA;ब्रह्मणा तु पुरा सृष्टा कपिला काञ्चनप्रभा ।&#x9;029a&lt;br&gt;&#xA;अग्निकुण्डात्परैर्मन्त्रैर्होमधेनुर्महाप्रभा ॥&#x9;029c&lt;br&gt;&#xA;सृष्टमात्रां तु तां दृष्ट्वा देवा रुद्रादयो दिवि ।&#x9;030a&lt;br&gt;&#xA;सिद्धा ब्रह्मर्षयश्चैव वेदाः साङ्गाः सहाध्वरैः ॥&#x9;030c&lt;br&gt;&#xA;सागराः सरितश्चैव पर्वताः सबलाहकाः ।&#x9;031a&lt;br&gt;&#xA;गन्धर्वाप्सरसो यक्षाः पन्नगाश्चाप्युपस्थिताः ॥&#x9;031c&lt;br&gt;&#xA;सर्वे विस्मयमापन्नाः शिखिमध्ये महाप्रभाम् ।&#x9;032a&lt;br&gt;&#xA;मन्त्रैश्च विविधैस्तां तु तुष्टुवुस्तामनेकशः ॥&#x9;032c&lt;br&gt;&#xA;कृताञ्जलिपुटाः सर्वे नातिशृङ्गीं त्रिलोचनाम् ।&#x9;033a&lt;br&gt;&#xA;मूर्ध्ना प्रणम्य तां भूमौ सवत्साममृतारणिम् ॥&#x9;033c&lt;br&gt;&#xA;ऊचुः प्राञ्जलयः सर्वे चतुर्वक्त्रं पितामहम् ।&#x9;034a&lt;br&gt;&#xA;आज्ञापय महादेव किं ते कुर्मः कथं विभो ॥&#x9;034c&lt;br&gt;&#xA;एवमुक्तः सुरैः सर्वैर्ब्रह्मा वचनमब्रवीत् ।&#x9;035a&lt;br&gt;&#xA;भवन्तोप्यनुगृह्णन्तु दोग्ध्रीमेनां पयस्विनीम् ॥&#x9;035c&lt;br&gt;&#xA;होमधेनुरियं ज्ञेया ह्यग्नीन्सन्तर्पयिष्यति ।&#x9;036a&lt;br&gt;&#xA;अतोऽग्निस्तर्पितः सर्वान्भवतस्तर्पयिष्यति ॥&#x9;036c&lt;br&gt;&#xA;प्रीताः क्षीरामृतेनास्या जातवीर्यपराक्रमाः ।&#x9;037a&lt;br&gt;&#xA;जयिष्यथ यथाकामं दानवान्सर्व एव तु ॥&#x9;037c&lt;br&gt;&#xA;जातवीर्यबलैर्युक्ताः सत्ववन्तो जितेन्द्रियाः ।&#x9;038a&lt;br&gt;&#xA;असङ्ख्येयबलाः सर्वे पालयिष्यथ वै प्रजाः ॥&#x9;038c&lt;br&gt;&#xA;पालिताश्च प्रजाः सर्वा भवद्भिरिह धर्मतः ।&#x9;039a&lt;br&gt;&#xA;पूजयिष्यन्ति वा नित्यं यज्ञैर्विविधदक्षिणैः ॥&#x9;039c&lt;br&gt;&#xA;एवमुक्ताः सुराः सर्वे ब्रह्मणा परमेष्ठिना ।&#x9;040a&lt;br&gt;&#xA;ततः संहृष्टवदनाः कपिलायै वरं ददुः ॥&#x9;040c&lt;br&gt;&#xA;देवता ऊचुः ।&#x9;041&lt;br&gt;&#xA;यस्माल्लोकहितायाद्य ब्रह्मणा त्वं विनिर्मिता ।&#x9;041a&lt;br&gt;&#xA;तस्मात्पूता पवित्रा च भव पापव्यपोहिनी ॥&#x9;041c&lt;br&gt;&#xA;ये त्वां दृष्ट्वा नमस्यन्ति स्पृष्ट्वा चापि करैर्नराः ।&#x9;042a&lt;br&gt;&#xA;तेषां वर्षकृतं पापं त्वद्भक्तानां प्रणश्यति ॥&#x9;042c&lt;br&gt;&#xA;अकामकृतमज्ञानमदृष्टं यच्च पातकम् ।&#x9;043a&lt;br&gt;&#xA;त्वां दृष्ट्वा ये नमस्यन्ति नराः सर्वसहेति च ।&#x9;043c&lt;br&gt;&#xA;तेषां तद्विलयं याति तमः सूर्योदये यथा ॥&#x9;043e&lt;br&gt;&#xA;भगवानुवाच ।&#x9;044&lt;br&gt;&#xA;इत्युक्त्वाऽस्यै वरं दत्त्वा प्रययुस्ते यथागतम् ।&#x9;044a&lt;br&gt;&#xA;लोकनिस्तरणार्थाय सा च लोकांश्चचार ह ॥&#x9;044c&lt;br&gt;&#xA;विचरन्ति महीमेनां लोकानुग्रहकारणात् ।&#x9;045a&#x9;तस्यामेव समुद्भूता ह्येताश्च कपिला नव ।045c&lt;br&gt;&#xA;तस्मात्तु कपिला देया परत्र हितमिच्छता ॥&#x9;045e&lt;br&gt;&#xA;यदा च दीयते राजन्कपिला ह्यग्निहोत्रिणे ।&#x9;046a&lt;br&gt;&#xA;तदा च शृङ्गयोस्तस्या विष्णुरिन्द्रश्च तिष्ठति ॥&#x9;046c&lt;br&gt;&#xA;चन्द्रवज्रधरौ चापि तिष्ठतः शृङ्गमूलयोः ।&#x9;047a&lt;br&gt;&#xA;शृङ्गमध्ये तथा ब्रह्मा ललाटे गोवृषध्वजः ॥&#x9;047c&lt;br&gt;&#xA;कर्णयोरश्विनौ देवौ चक्षुषी शशिभास्करौ ।&#x9;048a&lt;br&gt;&#xA;दन्तेषु मरुतो देवा जिह्वायां वाक्सरस्वती ॥&#x9;048c&lt;br&gt;&#xA;रोमकूपेषु मुनयश्चर्मण्येव प्रजापतिः ।&#x9;049a&lt;br&gt;&#xA;निश्श्वासेषु स्थिता वेदाः सषडङ्गपदक्रमाः ॥&#x9;049c&lt;br&gt;&#xA;नासापुटे स्थिता गन्धाः पुष्पाणि सुरभीणि च ।&#x9;050a&lt;br&gt;&#xA;अधरे वसवः सर्वे मुखे चाग्निः प्रतिष्ठितः ॥&#x9;050c&lt;br&gt;&#xA;साध्या देवाः स्थिताः कक्षे ग्रीवायां पार्वती स्थिता ।&#x9;051a&lt;br&gt;&#xA;पृष्ठे च नक्षत्रगणाः ककुद्देशे नभस्स्थलम् ॥&#x9;051c&lt;br&gt;&#xA;अपाने सर्वतीर्थानि गोमूत्रे जाह्नवी स्वयम् ।&#x9;052a&lt;br&gt;&#xA;इष्टतुष्टमया लक्ष्मीर्गोमये वसती तदा ॥&#x9;052c&lt;br&gt;&#xA;नासिकायां सदा देवी ज्येष्ठा वसति भामिनी ।&#x9;053a&lt;br&gt;&#xA;श्रोणीतटस्थाः पितरो रमा लाङ्गूलमाश्रिता ॥&#x9;053c&lt;br&gt;&#xA;पार्श्वयोरुभयोः सर्वे विश्वेदेवाः प्रतिष्ठिताः ।&#x9;054a&lt;br&gt;&#xA;तिष्ठत्युरसि तासां तु प्रीतः शक्तिधरो गुहः ॥&#x9;054c&lt;br&gt;&#xA;जानजङ्घोरुदेशेषु पञ्च तिष्ठन्ति वायवः ।&#x9;055a&lt;br&gt;&#xA;खुरमध्येषु गन्धर्वाः खुराग्रेषु च पन्नगाः ॥&#x9;055c&lt;br&gt;&#xA;रतिर्मेधा क्षमा स्वाहा श्रद्धा शान्तिर्धृतिः स्मृतिः ॥&#x9;056a&#x9;चत्वारः सागराः पूर्णास्तस्या एव पयोधराः ।056c&lt;br&gt;&#xA;कीर्तिर्दीप्तिः क्रिया कान्तिस्तुष्टिः पुष्टिश्च सन्ततिः ।&#x9;057a&lt;br&gt;&#xA;दिशश्च प्रदिशश्चैव सेवन्ते कपिलां सदा ॥&#x9;057c&lt;br&gt;&#xA;देवा पितृगणाश्चापि गन्धर्वाप्सरसां गणाः ।&#x9;058a&lt;br&gt;&#xA;लोका द्वीपार्णवाश्चैव गङ्गाद्याः सरितस्तथा ॥&#x9;058c&lt;br&gt;&#xA;देवाः पितृगणाश्चापि वेदाः साङ्गाः सहाध्वरैः ।&#x9;059a&lt;br&gt;&#xA;वेदोक्तैर्विविधैर्मन्त्रैः स्तुवन्ति हृषितास्तथा ॥&#x9;059c&lt;br&gt;&#xA;विद्याधराश्च ये सिद्धा भूतास्तारागणास्तथा ।&#x9;060a&lt;br&gt;&#xA;पुष्पवृष्टिं च वर्षन्ति प्रनृत्यन्ति च हर्षिताः ॥&#x9;060c&lt;br&gt;&#xA;ब्रह्मणोत्पादिता देवी वह्निकुण्डान्महाप्रभा ।&#x9;061a&lt;br&gt;&#xA;नमस्ते कपिले पुण्ये सर्वदेवैर्नमस्कृते ॥&#x9;061c&lt;br&gt;&#xA;कपिलेऽथ महासत्वे सर्वतीर्थमये शुभे ।&#x9;062a&lt;br&gt;&#xA;दातारं स्वजनोपेतं ब्रह्मलोकं नय स्वयम् ॥&#x9;062c&lt;br&gt;&#xA;अहो रत्नमिदं पुण्यं सर्वदुःखघ्नमुत्तमम् ।&#x9;063a&lt;br&gt;&#xA;अहो धर्मार्जितं शुद्धमिदमग्र्यं महाधनम् ।&#x9;063c&lt;br&gt;&#xA;इत्याकाशस्थितस्ते तु सर्वदेवा जपन्ति च ॥&#x9;063e&lt;br&gt;&#xA;तावद्देवगणाः सर्वे कपिलामर्चयन्ति च ।&#x9;064a&#x9;तस्याः प्रतिग्रहीता च भुङ्क्ते यावद्द्विजोत्तमः ।064c&lt;br&gt;&#xA;स्वर्णशृङ्गीं रूप्यखुरां गन्धैः पुष्पैः सुपूजिताम् ॥&#x9;064e&lt;br&gt;&#xA;तावद्यदिच्छेत्कपिला मन्त्रपूता सुसंस्कृता ।&#x9;065a&#x9;वस्त्राभ्यामहताभ्यां तु यावत्तिष्ठत्यलङ्कृता ।065c&lt;br&gt;&#xA;भूलोकवासिनः सर्वान्ब्रह्मलोकं नयेत्स्वयम् ॥&#x9;065e&lt;br&gt;&#xA;भूरश्वः कनकं गावो रूप्यमश्वं तिला यवाः ।&#x9;066a&lt;br&gt;&#xA;दीयमानानि विप्राय प्रहृष्यन्ति दिनेदिने ॥&#x9;066c&lt;br&gt;&#xA;अथ त्वश्रोत्रियेभ्यो वै तानि दत्तानि पाण्डव ।&#x9;067a&lt;br&gt;&#xA;तथा निन्दन्त्यथात्मानमशुभं किन्नु नः कृतं ॥&#x9;067c&lt;br&gt;&#xA;अहो रक्षःपिशाचैश्च लुप्यमानाः समन्ततः ।&#x9;068a&lt;br&gt;&#xA;यास्यामो निरयं शीघ्रमिति शोचन्ति तानि वै ॥&#x9;068c&lt;br&gt;&#xA;एतान्यपि द्विजेभ्यो वै श्रोत्रियेभ्यो विशेषतः ।&#x9;069a&lt;br&gt;&#xA;दीयमानानि वर्धन्ते दातारं तारयन्ति च ॥&#x9;069c&lt;br&gt;&#xA;युधिष्ठिर उवाच ।&#x9;070&lt;br&gt;&#xA;देवदेवेश दैत्यघ्न कालः को हव्यकव्ययोः ।&#x9;070a&lt;br&gt;&#xA;के तत्रि पूजामर्हन्ति वर्जनीयाश्च के द्विजाः ॥&#x9;070c&lt;br&gt;&#xA;भगवानुवाच ।&#x9;071&lt;br&gt;&#xA;दैवं पूर्वाह्णिकं ज्ञेयं पैतृकं चापराह्णिकम् ।&#x9;071a&lt;br&gt;&#xA;कालहीनं च यद्दानं तद्दानं राजसं विदुः ॥&#x9;071c&lt;br&gt;&#xA;अवघुष्टं च यद्भुक्तमनृतेन च भारत ।&#x9;072a&lt;br&gt;&#xA;परामृष्टं शुना वाऽपि तद्भागं राक्षसं विदुः ॥&#x9;072c&lt;br&gt;&#xA;यावन्तः पतिता विप्रा जडोन्मत्तादयोपि च ।&#x9;073a&lt;br&gt;&#xA;दैवे च पित्र्ये ते विप्रा राजन्नार्हन्ति सत्क्रियां ॥&#x9;073c&lt;br&gt;&#xA;क्लीबः प्लङ्गी च कृष्ठी च राजयक्ष्मान्वितश्च यः ।&#x9;074a&lt;br&gt;&#xA;अपस्मारी च यश्चापि पित्र्ये नार्हति सत्कृतिम् ॥&#x9;074c&lt;br&gt;&#xA;चिकित्सका देवलका मिथ्यानियमधारिणः ।&#x9;075a&lt;br&gt;&#xA;सोमविक्रयिणश्चापि श्राद्धे नार्हन्ति सत्कृतिम् ॥&#x9;075c&lt;br&gt;&#xA;एकोद्दिष्टे च ये चान्नं भुञ्जते विधिवद्द्बिजाः ।&#x9;076a&lt;br&gt;&#xA;चान्द्रायणमकृत्वा ते पुनर्नार्हन्ति सत्कृतिम् ॥&#x9;076c&lt;br&gt;&#xA;गायका नर्तकाश्चैव प्लवका वादकास्तथा ।&#x9;077a&lt;br&gt;&#xA;कथका यौधिकाश्चैव श्राद्धे नार्हन्ति सत्कृतिम् ॥&#x9;077c&lt;br&gt;&#xA;अनग्नयश्च ये विप्राः शवनिर्यातकाश्च ये ।&#x9;078a&lt;br&gt;&#xA;स्तेनाश्चापि विकर्मस्था राजन्नार्हन्ति सत्कृतिम् ॥&#x9;078c&lt;br&gt;&#xA;अपरिज्ञातपूर्वाश्च गणपुत्राश्च ये द्विजाः ।&#x9;079a&lt;br&gt;&#xA;पुत्रिकापुत्रकाश्चापि श्राद्धे नार्हन्ति सत्कृतिम् ॥&#x9;079c&lt;br&gt;&#xA;रणकर्ता च यो विप्रो यश्च वाणिज्यको द्विजः ।&#x9;080a&lt;br&gt;&#xA;प्राणिविक्रयवृत्तिश्च श्राद्धे नार्हन्ति सत्कृतिम् ॥&#x9;080c&lt;br&gt;&#xA;चीर्णव्रतगुणैर्युक्ता नित्यं स्वाध्यायतत्पराः ।&#x9;081a&lt;br&gt;&#xA;सावित्रीज्ञाः क्रियावन्तस्ते श्राद्धे सत्कृतिक्षमाः ॥&#x9;081c&lt;br&gt;&#xA;श्राद्धस्य ब्राह्मणः कालः प्राप्तं दधि घृतं तथा ।&#x9;082a&lt;br&gt;&#xA;दर्भाः सुमनसः क्षेत्रं तत्काले श्राद्धदो भवेत् ॥&#x9;082c&lt;br&gt;&#xA;चारित्रनिरता राजन्कृशा ये कृशवृत्तयः ।&#x9;083a&lt;br&gt;&#xA;अर्थिनश्चोपगच्छन्ति तेभ्यो दत्तं महत्फलम् ॥&#x9;083c&lt;br&gt;&#xA;तपस्विनश्च ये विप्रास्तथा भैक्षचराश्च ये ।&#x9;084a&lt;br&gt;&#xA;अर्थिनः केचिदिच्छन्ति तेषां दत्तं महत्फलम् ॥&#x9;084c&lt;br&gt;&#xA;एवं धर्मभूतां श्रेष्ठ ज्ञात्वा सर्वात्मना तदा ।&#x9;085a&lt;br&gt;&#xA;श्रोत्रियाय दरिद्राय प्रयच्छानुपकारिणे ॥&#x9;085c&lt;br&gt;&#xA;दानं यत्ते प्रियं किञ्चिच्छ्रोत्रियाणां च यत्प्रियम् ।&#x9;086a&lt;br&gt;&#xA;तत्प्रयच्छस्व धर्मज्ञ यदीच्छसि तदक्षयम् ॥&#x9;086c&lt;br&gt;&#xA;निरयं ये च गच्छन्ति तच्छृणुष्व युधिष्ठिर ॥&#x9;087ac&lt;br&gt;&#xA;गुर्वर्थं वा भयार्थं वा नोचेदन्यत्र पाण्डव ।&#x9;088a&lt;br&gt;&#xA;वदन्ति येऽनृतं विप्रास्ते वै निरयगामिनः ॥&#x9;088c&lt;br&gt;&#xA;परदारापहर्तारः परदारामिमर्शकाः ।&#x9;089a&lt;br&gt;&#xA;परदारप्रयोक्तारस्तें वै निरयगामिनः ॥&#x9;089c&lt;br&gt;&#xA;सूचकाः सन्धिभेत्तारः परद्रव्योपजीविनः ।&#x9;090a&lt;br&gt;&#xA;अकृतज्ञाश्च मित्राणां ते वै निरयगामिनः ॥&#x9;090c&lt;br&gt;&#xA;वर्णाश्रमाणां ये बाह्याः पाषण्डाश्चैव पापिनः ।&#x9;091a&lt;br&gt;&#xA;उपासते च तानेव ते सर्वे नरकालयाः ॥&#x9;091c&lt;br&gt;&#xA;वेदविक्रयिणश्चैव वेदानां चैव दूषकाः ।&#x9;092a&lt;br&gt;&#xA;वेदानां लेखकाश्चैव ते वै निरयगामिनः ॥&#x9;092c&lt;br&gt;&#xA;रसविक्रयिणो राजन्विषविक्रयिणश्च ये ।&#x9;093a&lt;br&gt;&#xA;क्षीरविक्रयिणश्चापि ते वै निरयगामिनः ॥&#x9;093c&lt;br&gt;&#xA;चण्डालेभ्यश्च ये क्षीरं प्रयच्छन्ति नराधमाः ।&#x9;094a&lt;br&gt;&#xA;अर्थार्थमथवा स्नेहात्ते वै निरयगामिनः ॥&#x9;094c&lt;br&gt;&#xA;पुंस्त्वहिंसाकरश्चैव ते वै निरयगामिनः ॥&#x9;095a&#x9;पशूनां दमकाश्चैव तथा नासानुवेधकाः । 095c&lt;br&gt;&#xA;अदातारः समर्था ये द्रव्याणां लोभकारणात् ।&#x9;096a&lt;br&gt;&#xA;दीनानन्धान्न पश्यन्ति ते वै निरयगामिनः ॥&#x9;096c&lt;br&gt;&#xA;क्षान्तान्दान्तान्कृशान्प्राज्ञान्दीर्घकालं सहोषितान् ।&#x9;097a&lt;br&gt;&#xA;त्यजन्ति कृतकृत्या ये ते वै निरयगामिनः ॥&#x9;097c&lt;br&gt;&#xA;बालानामपि वृद्धानां श्रान्तानां चापि ये नराः ।&#x9;098a&lt;br&gt;&#xA;अदत्त्वाऽश्नान्ति मृष्टान्नं ते वै निरयगामिनः ॥&#x9;098c&lt;br&gt;&#xA;एते पूर्वर्षिभिः प्रोक्ता नरा निरयगामिनः ।&#x9;099a&lt;br&gt;&#xA;ये स्वर्गं समनुप्राप्तास्ताञ्शृणुष्व युधिष्ठिर ॥&#x9;099c&lt;br&gt;&#xA;दानेन तपसा चैव सत्येन च दमेन च ।&#x9;100a&lt;br&gt;&#xA;ये धर्ममनुवर्तन्ते ते नराः स्वर्गगामिनः ॥&#x9;100c&lt;br&gt;&#xA;शुश्रूषयाऽप्युपाध्यायाच्छ्रुतमादाय पाण्डव ।&#x9;101a&lt;br&gt;&#xA;ये प्रतिग्रहनिस्स्नेहास्ते नराः स्वर्गगामिनः ॥&#x9;101c&lt;br&gt;&#xA;मधुमांसासवेभ्यस्तु निवृत्ता व्रतवत्तु ये ।&#x9;102a&lt;br&gt;&#xA;परदारनिवृत्ता ये ते नराः स्वर्गगामिनः ॥&#x9;102c&lt;br&gt;&#xA;मातरं पितरं चैव शुश्रूषन्ति च ये नराः ।&#x9;103a&lt;br&gt;&#xA;भ्रहातॄणामपि सस्नेहास्ते नराः स्वर्गगामिनः ॥&#x9;103c&lt;br&gt;&#xA;ये तु भोजनकाले तु निर्याताश्चातिथिप्रियाः ।&#x9;104a&lt;br&gt;&#xA;द्वाररोधं न कुर्वन्ति ते नराः स्वर्गगामिनः ॥&#x9;104c&lt;br&gt;&#xA;वैवाहिकं तु कन्यानां दरिद्राणां च ये नराः ।&#x9;105a&lt;br&gt;&#xA;कारयन्ति च कुर्वन्ति ते नराः स्वर्गगामिनः ॥&#x9;105c&lt;br&gt;&#xA;रसानामथ बीजानामोषधीनां तथैव च ।&#x9;106a&lt;br&gt;&#xA;दातारः श्रद्धयोपेतास्ते नराः स्वर्गगामिनः ॥&#x9;106c&lt;br&gt;&#xA;क्षेमाक्षेमं च मार्गेषु समानि विषमाणि च ।&#x9;107a&lt;br&gt;&#xA;अर्थिनां ये च वक्ष्यन्ति ते नराः स्वर्गगामिनः ॥&#x9;107c&lt;br&gt;&#xA;पर्वद्वये चतुर्दश्यामष्टम्यां सन्ध्ययोर्द्वयोः ।&#x9;108a&lt;br&gt;&#xA;आर्द्रायां जन्मनक्षत्रे विषुवे श्रवणेऽथवा ।&#x9;108c&lt;br&gt;&#xA;ये ग्राम्यधर्मविरतास्ते नराः स्वर्गगाप्तिनः ॥&#x9;108e&lt;br&gt;&#xA;हव्यकव्यविधानं च नरकस्वर्गगामिनौ ।&#x9;109a&lt;br&gt;&#xA;धर्माधर्मौ च कथितौ किं भूयः श्रोतुमिच्छसि ॥ ॥&#x9;109c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/107/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/107/</guid>
      <description>&lt;p&gt;अध्यायः 107&lt;/p&gt;&#xA;&lt;p&gt;कृष्णेन युधिष्ठिरम्प्रति साक्षाद्ब्रह्महत्याया अकरणेपि तत्तुल्यफलकदुष्कृतकथनम् । 1 ॥ तथा अभोज्यान्नानां पापिनां लक्षणकथनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;इदं मे तत्वतो देव वक्तुमर्हस्यशेषतः ।&#x9;001a&lt;br&gt;&#xA;हिंसामकृत्वा यो मर्त्यो ब्रह्महत्यामवाप्नुयात् ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;ब्राह्मणं स्वयमाहूय भिक्षार्थं वृत्तिकर्शितम् ।&#x9;002a&lt;br&gt;&#xA;ब्रूयान्नास्तीति यः पश्चात्तमाहुर्ब्रह्मघातकम् ॥&#x9;002c&lt;br&gt;&#xA;मध्यस्थस्येह विप्रस्य योऽनूचानस्य भारत ।&#x9;003a&lt;br&gt;&#xA;वृत्तिं हरति दुर्बुद्धइस्तमाहुर्ब्रह्मघातकम् ॥&#x9;003c&lt;br&gt;&#xA;आश्रमे वाऽऽलये वाऽपि ग्रामे वा नगरेऽपि वा ।&#x9;004a&lt;br&gt;&#xA;अग्निं यः प्रक्षिपेत्क्रुद्धस्तमाहुर्ब्रह्मघातकम् ॥&#x9;004c&lt;br&gt;&#xA;गोकुलस्य तृषार्तस्य जलान्ते वसुधाधिप ।&#x9;005a&lt;br&gt;&#xA;उत्पादयति यो विघ्नं तमाहुर्ब्रह्मघातकम् ॥&#x9;005c&lt;br&gt;&#xA;यः प्रवृत्तां श्रुतिं सम्यक्छास्त्रं वा मुनिभिः कृतम् ।&#x9;006a&lt;br&gt;&#xA;दूषयत्यनभिज्ञाय तमाहुर्ब्रह्मघातकम् ॥&#x9;006c&lt;br&gt;&#xA;चक्षुषा वाऽपि हीनस्य पङ्गोर्वाऽपि जडस्य वा ।&#x9;007a&lt;br&gt;&#xA;हरेद्वै यस्तु सर्वस्वं तमाहुर्ब्रह्मघातकम् ॥&#x9;007c&lt;br&gt;&#xA;गुरुं त्वङ्कृत्यं हुङ्कृत्य अतिक्रम्य च शासनम् ।&#x9;008a&lt;br&gt;&#xA;वर्तते यस्तु मूढात्मा तमाहुर्ब्रह्मघातकम् ॥&#x9;008c&lt;br&gt;&#xA;क्रोधाद्वा यदि वा द्वेषादाक्रुष्टस्तर्जितोपि वा ।&#x9;009a&lt;br&gt;&#xA;ऋतौ स्त्रियं वा नोपेयात्तमाहुर्ब्रह्मघातकम् ॥&#x9;009c&lt;br&gt;&#xA;यावत्सारो भवेद्दीनस्तन्नाशे यस्य दुःस्थितिः ।&#x9;010a&lt;br&gt;&#xA;तत्सर्वस्वं हरेद्यो वै तमाहुर्ब्रह्मघातकम् ॥&#x9;010c&lt;br&gt;&#xA;युधिष्ठिर उवाच ।&#x9;011&lt;br&gt;&#xA;सर्वेषामपि दानानां यत्तु दानं विशिष्यते ।&#x9;011a&lt;br&gt;&#xA;अभोज्यान्नाश्च ये विप्रास्तान्ब्रवीहि सुरोत्तम ॥&#x9;011c&lt;br&gt;&#xA;भगवानुवाच ।&#x9;012&lt;br&gt;&#xA;अन्नमेव प्रशंसन्ति देवा ब्रह्मपुरस्सराः ।&#x9;012a&lt;br&gt;&#xA;अन्नेन सदृशं दानं न भूतं न भविष्यति ॥&#x9;012c&lt;br&gt;&#xA;अन्नमूर्जस्करं लोके ह्यन्नात्प्राणाः प्रतिष्ठिताः ।&#x9;013a&lt;br&gt;&#xA;अभोज्यान्नान्मया राजन्वक्ष्यमाणान्निबोध मे ॥&#x9;013c&lt;br&gt;&#xA;दीक्षितस्य कदर्यस्य क्रुद्धस्य निकृतस्य च ।&#x9;014a&lt;br&gt;&#xA;अभिशप्तस्य षण्डस्य पाकभेदकरस्य च ॥&#x9;014c&lt;br&gt;&#xA;चिकित्सकस्य दूतस्य तथा चोच्छिष्टभोजिनः ।&#x9;015a&lt;br&gt;&#xA;उग्रान्नं सूतकान्नं च शूद्रोच्छेषणमेव च ॥&#x9;015c&lt;br&gt;&#xA;द्विषदन्नं न भोक्तव्यं पतितान्नं च यच्छ्रुतम् ।&#x9;016a&lt;br&gt;&#xA;तथा च पिशुनस्यान्नं यज्ञविक्रयिणस्तथा ॥&#x9;016c&lt;br&gt;&#xA;शैलूषं तन्तुवायान्नं कृतघ्नस्यान्नमेव च ।&#x9;017a&lt;br&gt;&#xA;अम्बष्ठकनिषादानां रङ्गावतरकस्य च ॥&#x9;017c&lt;br&gt;&#xA;सुवर्णकर्तुर्वैणस्यि शस्त्रविक्रयिणस्तथा ।&#x9;018a&lt;br&gt;&#xA;सूतानां शौण्डिकानां च वैद्यस्य रजकस्य च ॥&#x9;018c&lt;br&gt;&#xA;स्त्रीजितस्य नृशंसस्य तथा माहिषिकस्य च ।&#x9;019a&lt;br&gt;&#xA;अनिर्दशानां प्रेतानां गणिकानां तथैव च ॥&#x9;019c&lt;br&gt;&#xA;बन्दिनो द्यूतकर्तुश्च तथा द्यूतविदामपि ।&#x9;020a&lt;br&gt;&#xA;परिवित्तस्य यच्चान्नं परिवेत्तुस्तथैव च ॥&#x9;020c&lt;br&gt;&#xA;यश्चाग्रदिधिषुर्विप्रो दिधिषूपपिस्तथा ।&#x9;021a&lt;br&gt;&#xA;तयोरप्युभयोरन्नं राज्ञां चापि विवर्जयेत् ॥&#x9;021c&lt;br&gt;&#xA;राजान्नं तेज आदत्ते शूद्रान्नं ब्रह्मवर्चसम् ।&#x9;022a&lt;br&gt;&#xA;आयुः सुवर्णकारान्नं यशश्चार्मावकृन्तिनः ॥&#x9;022c&lt;br&gt;&#xA;गणान्नं गणिकान्नं च लोकेभ्यः परिकीर्तितम् ।&#x9;023a&lt;br&gt;&#xA;पूयं चिकित्सकस्यान्नं शुक्लं तु वृषलीपतेः ॥&#x9;023c&lt;br&gt;&#xA;विष्ठा वार्धुषिकस्यान्नं तस्मात्तत्परिवर्जयेत् ।&#x9;024a&lt;br&gt;&#xA;तेषां त्वगस्थिरोमाणि भुङ्क्ते योऽन्नं तु भक्षयेत् ॥&#x9;024c&lt;br&gt;&#xA;अमात्यान्नमथैतेषां भुक्त्वा तु त्रियहं क्षिपेत् ।&#x9;025a&lt;br&gt;&#xA;मत्या भुक्त्वा सकृद्वाऽपि प्राजापत्यं चरेद्द्विजः ॥&#x9;025c&lt;br&gt;&#xA;दानानां च फलं यद्वै शृणु पाण्डव तत्वतः ।&#x9;026a&lt;br&gt;&#xA;जलदस्तृप्तिमाप्नोति सुखमक्षयमन्नदः ॥&#x9;026c&lt;br&gt;&#xA;तिलदश्च प्रजामिष्टां दीपदश्चक्षुरुत्तमम् ।&#x9;027a&lt;br&gt;&#xA;भूमदो भूमिमाप्नोति दीर्घमायुर्हिरण्यदः ॥&#x9;027c&lt;br&gt;&#xA;गृहदोऽग्र्याणि वेश्मानि रूप्यदो रूपमुत्तमम् ।&#x9;028a&lt;br&gt;&#xA;वासोदश्चन्द्रसालोक्यमश्विसालोक्यमश्वदः ॥&#x9;028c&lt;br&gt;&#xA;अनडुद्दः श्रियं जुष्टां गोदो गोलोकमश्नुते ।&#x9;029a&lt;br&gt;&#xA;यानशय्याप्रदो भार्यामैश्वर्यमभयप्रदः ॥&#x9;029c&lt;br&gt;&#xA;धान्यदः शाश्वतं सौख्यं ब्रह्मदो ब्रह्मसाम्यताम् ।&#x9;030a&lt;br&gt;&#xA;सर्वेषामेव दानानां ब्रह्मदानं विशिष्यते ॥&#x9;030c&lt;br&gt;&#xA;हिरण्यभूगवाश्वाजवस्त्रशय्यासनादिषु ।&#x9;031a&lt;br&gt;&#xA;योर्चितः प्रतिगृह्णाति दद्यादुचितमेव च ।&#x9;031c&lt;br&gt;&#xA;तावुभौ गच्छतः स्वर्गं नरकं च विपर्यये ॥&#x9;031e&lt;br&gt;&#xA;अनृतं न वदेद्विद्वांस्तपस्तप्त्वा न विस्मयेत् ।&#x9;032a&lt;br&gt;&#xA;नार्तोप्यभिभवेद्विप्रान्न दत्त्वा परिकीर्तयेत् ॥&#x9;032c&lt;br&gt;&#xA;यज्ञोऽनृतेन क्षरति तपः क्षरति विस्मयात् ।&#x9;033a&lt;br&gt;&#xA;आयुर्विप्रावमानेन दानं तु परिकीर्तनात् ॥&#x9;033c&lt;br&gt;&#xA;एकः प्रजायते जन्तुरेक एव प्रमीयते ।&#x9;034a&lt;br&gt;&#xA;एकोऽनुभुङ्क्ते सुकृतमेकश्चाप्नोति दुष्कृतम् ॥&#x9;034c&lt;br&gt;&#xA;मृतं शरीरमुत्सृज्य काष्ठलोष्टसमं क्षितौ ।&#x9;035a&lt;br&gt;&#xA;विमुखा बान्धवा यान्ति धर्मस्तमनुवर्तते ॥&#x9;035c&lt;br&gt;&#xA;अनागतानि कार्याणि कर्तुं गणयते मनः ।&#x9;036a&lt;br&gt;&#xA;शरीरकं समुद्दिश्य स्मयते नूनमन्तकः ॥&#x9;036c&lt;br&gt;&#xA;तस्माद्धर्मसहासस्तु धर्मं सञ्चिनुयात्सदा ।&#x9;037a&lt;br&gt;&#xA;धर्मेण हि सहायेन तमस्तरति दुस्तरम् ॥&#x9;037c&lt;br&gt;&#xA;येषां तटाकानि बहूदकानि सभाश्च कूपाश्च शुभाः प्रपाश्च ।&#x9;038a&lt;br&gt;&#xA;अन्नप्रदानं मधुरा च वाणी यमस्य ते निर्विषया भवन्ति ॥ ॥&#x9;038c&lt;br&gt;&#xA;इति श्रीमन्महाभारते आश्वमेधिकपर्वणि वैष्णवधर्मपर्वणि सप्ताधिकशततमोऽध्यायः ॥ 107 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/108/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/108/</guid>
      <description>&lt;p&gt;अध्यायः 108&lt;/p&gt;&#xA;&lt;p&gt;कृष्णेन युधिष्ठिरम्प्रति यत्यग्निमहिमानुवर्णनम् ॥ 1 ॥ दानपात्रब्राह्मणलक्षणकथनम् ॥ 2 ॥ तथाऽन्नदानप्रशंसनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;अनेकान्तं बहुद्वारं धर्ममाहुर्मनीपिणः ।&#x9;001a&lt;br&gt;&#xA;किल्लक्षणोसौ भति तन्मे ब्रूहि जनार्दन ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;शृणु राजन्समासेन धर्मशौचविधिक्रमम् ।&#x9;002a&lt;br&gt;&#xA;अहिंसा शौचमक्रोधमानृशंस्यं दमः शमः ।&#x9;002c&lt;br&gt;&#xA;आर्जवं चैव राजेन्द्र निश्चितं धर्मलक्षणम् ॥&#x9;002e&lt;br&gt;&#xA;ब्रह्मचर्यं तपः क्षान्तिर्मधुमांसस्य वर्जनम् ।&#x9;003a&lt;br&gt;&#xA;मर्यादायां स्थितिश्चैव शमः शौचस्य लक्षणम् ॥&#x9;003c&lt;br&gt;&#xA;बाल्ये विद्यां निषेवेत यौवने दारसङ्ग्रहम् ।&#x9;004a&lt;br&gt;&#xA;वार्धके मौनमातिष्ठेत्सर्वदा धर्ममाचरेत् ॥&#x9;004c&lt;br&gt;&#xA;ब्राह्मणान्नावमन्येत गुरून्परिवदेन्न च ।&#x9;005a&lt;br&gt;&#xA;यतीनामनुकूलः स्यादेष धर्मः सनातनः ॥&#x9;005c&lt;br&gt;&#xA;यतिर्गुरुर्द्विजातीनां वर्णानां ब्राह्मणो गुरुः ।&#x9;006a&lt;br&gt;&#xA;पतिरेव गुरुः स्त्रीणां सर्वेषां पार्थिवो गुरुः ॥&#x9;006c&lt;br&gt;&#xA;यद्गृहस्तार्जितं पापं ज्ञानतोऽज्ञानतोपि वा ।&#x9;007a&lt;br&gt;&#xA;निर्दहिष्यति तत्सर्वमेकरात्रोषितो यतिः ॥&#x9;007c&lt;br&gt;&#xA;दुर्वृत्ता वा सुवृत्ता वा ज्ञानिनोऽज्ञानिनोपि वा ।&#x9;008a&lt;br&gt;&#xA;गृहस्थैर्यतयः पूज्याः परत्र हितकाङ्क्षिभिः ॥&#x9;008c&lt;br&gt;&#xA;एकदण्डी त्रिदण्डी वा शिखी वा मुण्डितोपि वा ।&#x9;009a&lt;br&gt;&#xA;काषायदण्डधारोपि यतिः पूज्यो न संशयः ॥&#x9;009c&lt;br&gt;&#xA;अपूजितो गृहस्थैर्वा तथा चाप्यवमानितः ।&#x9;010a&lt;br&gt;&#xA;यतिर्वाऽप्यतिथिर्वाऽपि नरके पातयिष्यतः ॥&#x9;010c&lt;br&gt;&#xA;तस्मात्तु यत्नतः पूज्या मद्भक्ता मत्परायणाः ।&#x9;011a&lt;br&gt;&#xA;मयि सन्न्यस्तकर्माणः परत्र हितकाङ्क्षिभिः ॥&#x9;011c&lt;br&gt;&#xA;प्रहरेन्न द्विजान्विप्रो गां न हन्यात्कदाचन ।&#x9;012a&lt;br&gt;&#xA;भ्रूणहत्यासमं चैव उभयं यो निषेवते ॥&#x9;012c&lt;br&gt;&#xA;नाग्निं मुखेनोपधमेन्न च पादौ प्रतापयेत् ।&#x9;013a&lt;br&gt;&#xA;नाधः कुर्यात्कदाचित्तु न पृष्ठं परितापयेत् ॥&#x9;013c&lt;br&gt;&#xA;नान्तरा गमनं कुर्यान्न चामेध्यं विनिक्षिपेत् ।&#x9;014a&lt;br&gt;&#xA;उच्छिष्टो न स्पृशेदग्निमाशौचस्थो न जातुचित् ॥&#x9;014c&lt;br&gt;&#xA;श्वचण्डालादिभिः स्पृष्टो नाङ्गमग्नौ प्रतापयेत् ।&#x9;015a&lt;br&gt;&#xA;सर्वदेवमयो वह्निस्तस्माच्छुद्धः सदा स्पृशेत् ॥&#x9;015c&lt;br&gt;&#xA;प्राप्तमूत्रपुरीषस्तु न स्पृशेद्वह्निमात्मवान् ।&#x9;016a&lt;br&gt;&#xA;यावत्तु धारयेद्वेगं तावदप्रयतो भवेत् ॥&#x9;016c&lt;br&gt;&#xA;पचनाग्निं न गृह्णीयात्परवेश्मनि जातुचित् ।&#x9;017a&lt;br&gt;&#xA;तस्मिन्पक्वेन चान्नेन यत्कर्म कुरुते शुभम् ॥&#x9;017c&lt;br&gt;&#xA;तस्यैव तच्छुभस्यार्धमग्निदस्य भवेन्नृप ।&#x9;018a&lt;br&gt;&#xA;तस्माद्गृहगतं वह्निं प्रकुर्यादविनाशितम् ॥&#x9;018c&lt;br&gt;&#xA;प्रमादाद्यदि वाऽज्ञानात्तस्य नाशो भविष्यति ।&#x9;019a&lt;br&gt;&#xA;गृह्णीयात्तु मथित्वा वा श्रोत्रियागारतोपि वा ॥&#x9;019c&lt;br&gt;&#xA;युधिष्ठिर उवाच ।&#x9;020&lt;br&gt;&#xA;कीदृशाः साधवो विप्रास्तेभ्यो दत्तं महाफलम् ।&#x9;020a&lt;br&gt;&#xA;कीदृशेभ्यो हि दातव्यं तन्मे ब्रूहि जनार्दन ॥&#x9;020c&lt;br&gt;&#xA;भगवानुवाच ।&#x9;021&lt;br&gt;&#xA;अक्रोधनाः सत्यपरा धर्मनित्या जितेन्द्रियाः ।&#x9;021a&lt;br&gt;&#xA;तादृशाः साधवो विप्रास्तेभ्यो दत्तं महाफलम् ॥&#x9;021c&lt;br&gt;&#xA;अमानिनः सर्वसहा दृष्टार्था विजितेन्द्रियाः ।&#x9;022a&lt;br&gt;&#xA;सर्वभूतहिता मैत्रास्तेभ्यो दत्तं महाफलम् ॥&#x9;022c&lt;br&gt;&#xA;अलुब्धाः शुचयो वैद्या हीमन्तः सत्यवादिनः ।&#x9;023a&lt;br&gt;&#xA;स्वधर्मनिरता ये तु तेभ्यो दत्तं महाफलम् ॥&#x9;023c&lt;br&gt;&#xA;साङ्गंश्च चतुरो वेदान्योऽधीयेत दिनेदिने ।&#x9;024a&lt;br&gt;&#xA;शूद्रान्नं यस्य नो देहे तत्पात्रमृषयो विदुः ॥&#x9;024c&lt;br&gt;&#xA;प्रज्ञाश्रुताभ्यां वृत्तेन शीलेन च समन्वितः ।&#x9;025a&lt;br&gt;&#xA;तारयेत्तत्कुलं सर्वमेकोपीह युधिष्ठिर ॥&#x9;025c&lt;br&gt;&#xA;गामश्वमन्नं वित्तं वा तद्विधे प्रतिपादयेत् ।&#x9;026a&lt;br&gt;&#xA;निशम्य तु गुणोपेतं ब्राह्मणं साधुसम्मतम् ।&#x9;026c&lt;br&gt;&#xA;दूरादाहृत्य सत्कृत्य तं प्रयत्नेन पूजयेत् ॥&#x9;026e&lt;br&gt;&#xA;युधिष्टिर उवाच ।&#x9;027&lt;br&gt;&#xA;धर्माधर्मविधिस्त्वेवं भीमं भीष्मेण भाषितम् ।&#x9;027a&lt;br&gt;&#xA;भीष्मवाक्यात्सारभूतं वद धर्मं सुरेश्वर ॥&#x9;027c&lt;br&gt;&#xA;भगवानुवाच ।&#x9;028&lt;br&gt;&#xA;अन्नेन धार्यते सर्वं जगदेतच्चराचरम् ।&#x9;028a&lt;br&gt;&#xA;अन्नात्प्रभवति प्राणः प्रत्यक्षं नास्ति संशयः ॥&#x9;028c&lt;br&gt;&#xA;कलत्रं पीडयित्वा तु देशे काले च शक्तितः ।&#x9;029a&lt;br&gt;&#xA;दातव्यं भिक्षवे चान्नमात्मनो भूतिमिच्छता ॥&#x9;029c&lt;br&gt;&#xA;विप्रमध्वपरिश्रान्तं बालं वृद्धमथापि वा ।&#x9;030a&lt;br&gt;&#xA;अर्चयेद्गुरुवत्प्रीतो गृहस्थो गृहमागतम् ॥&#x9;030c&lt;br&gt;&#xA;क्रोधमुत्पतितं हित्वा सुशीलो वीतमत्सरः ।&#x9;031a&lt;br&gt;&#xA;अर्चयेदतिथिं प्रीतः परत्र हितभूतये ॥&#x9;031c&lt;br&gt;&#xA;अतिथिं नावमन्येत नानृतां गिरमीरयेत् ।&#x9;032a&lt;br&gt;&#xA;न पृच्छेद्गोत्रचरणं नाधीतं वा कदाचन ॥&#x9;032c&lt;br&gt;&#xA;चण्डालो वा श्वपाको वा काले यः कश्चिदागतः ।&#x9;033a&lt;br&gt;&#xA;अन्नेन पूजनीयः स्यात्परत्र हितमिच्छता ॥&#x9;033c&lt;br&gt;&#xA;पिधाय तु गृहद्वारं भुक्ते योऽन्नं प्रहृष्टवान् ।&#x9;034a&lt;br&gt;&#xA;स्वर्गद्वारपिधानं वै कृतं तेन युधिष्ठिर ॥&#x9;034c&lt;br&gt;&#xA;पितॄन्देवानृषीन्विप्रानतिथींश्च निराश्रयान् ।&#x9;035a&lt;br&gt;&#xA;यो नरः प्रीणयत्यन्नैस्तस्य पुण्यफलं महत् ॥&#x9;035c&lt;br&gt;&#xA;कृत्वा तु पापं बहुशो यो दद्यादन्नमर्थिने ।&#x9;036a&lt;br&gt;&#xA;ब्राह्मणाय विशेषेण सर्वपापैः प्रमुच्यते ॥&#x9;036c&lt;br&gt;&#xA;अन्नदः प्राणदो लोके प्राणदः सर्वदो भवेत् ।&#x9;037a&lt;br&gt;&#xA;तस्मादन्नं विशेषेण दातव्यं भूतिमिच्छता ॥&#x9;037c&lt;br&gt;&#xA;अन्नं ह्यमृतमित्याहुरन्नं प्रजननं स्मृतम् ।&#x9;038a&lt;br&gt;&#xA;अन्नप्रणाशो सीदन्ति शरीरे पञ्च धातवः ॥&#x9;038c&lt;br&gt;&#xA;बलं बलवतो नश्येदन्नहीनस्य देहिनः ।&#x9;039a&lt;br&gt;&#xA;तस्मादन्नं विशेषेण श्रद्धयाऽश्रद्धयापि वा ॥&#x9;039c&lt;br&gt;&#xA;आदत्ते हि रसं सर्वमादित्यः स्वगभस्तिभिः ।&#x9;040a&lt;br&gt;&#xA;वायुस्तस्मात्समादाय रसं मेधेषु धारयेत् ॥&#x9;040c&lt;br&gt;&#xA;तत्तु मेघगतं भूमौ शक्रो वर्षति तादृशम् ।&#x9;041a&lt;br&gt;&#xA;तेन दिग्धा भवेद्देवी मही प्रीता च भारत ॥&#x9;041c&lt;br&gt;&#xA;तस्यां सस्यानि रोहन्ति यैर्जीवन्त्यखिलाः प्रजाः ।&#x9;042a&lt;br&gt;&#xA;मांसमेदोस्थिमज्जानां सम्भवस्तेभ्य एव हि ॥&#x9;KKa-14-03-108-042c&lt;br&gt;&#xA;एवं सूर्यश्च पवनो मेघः शक्रस्तथैव च ।&#x9;043a&lt;br&gt;&#xA;एक एव स्थितो राशिर्यतो भूतानि जज्ञिरे ॥&#x9;043c&lt;br&gt;&#xA;भवनानि च दिव्यानि दिवि तेषां महात्मनाम् ।&#x9;044a&lt;br&gt;&#xA;नानासंस्थानि भूतानि नानाभूमिगतानि च ॥&#x9;044c&lt;br&gt;&#xA;चन्द्रमण्डलशुभ्राणि किङ्किणीजालवन्ति च ।&#x9;045a&lt;br&gt;&#xA;तरुणादित्यवर्णानि स्थावराणि चराणि च ॥&#x9;045c&lt;br&gt;&#xA;अनेकशतसङ्ख्यानि सान्तर्जलवनानि च ।&#x9;046a&lt;br&gt;&#xA;तत्र पुष्पफलोपेताः कामदाः सुरपादपाः ॥&#x9;046c&lt;br&gt;&#xA;वाप्यो बद्धसभाः कूपा दीर्घिकाश्च सहस्रशः ।&#x9;047a&lt;br&gt;&#xA;भक्ष्यभोज्यमयाः शैला वासांस्याभरणानि च ॥&#x9;047c&lt;br&gt;&#xA;क्षीरस्रवन्त्यः सरितस्तथा चैवान्नपर्वताः ।&#x9;048a&lt;br&gt;&#xA;घोषवन्ति च यानानि युक्तान्यथ सहस्रशः ॥&#x9;048c&lt;br&gt;&#xA;प्रासादप्रवराः शुभ्राः शय्याश्च कनकोज्ज्वलाः ।&#x9;049a&lt;br&gt;&#xA;अन्नदास्तत्र तिष्ठन्ति तस्मादन्नप्रदो भवेत् ॥ ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/109/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/109/</guid>
      <description>&lt;p&gt;अध्यायः 109&#xA;कृष्णेन युधिष्ठिरम्प्रति भोजनविधिकथनम् ॥ 1 ॥ तथा गोग्रासदानप्रकारकथनम् ॥ 2 ॥ तथा तिलप्रशंसनपूर्वकं तेषामिक्षूणां च ब्राह्मणेन स्वयं यन्त्रे निपीडनप्रतिषेधनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;अन्नदानफलं श्रुत्वा प्रीतोस्मि मधुसूदन ।&#x9;001a&lt;br&gt;&#xA;भोजनस्य विधिं वक्तुं देवदेव त्वमर्हसि ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;बोजनस्य द्विजातीनां विधानं शृणु पाण्डव ।&#x9;002a&lt;br&gt;&#xA;स्नातः शुचिः शुचौ देशे निर्जने हुतपावकः ॥&#x9;002c&lt;br&gt;&#xA;मण्डलं कारयित्वा च चतुरश्रं द्विजोत्तमः ।&#x9;003a&lt;br&gt;&#xA;क्षत्रियश्चेत्ततो वृत्तं वैश्योऽर्धेन्दुसमाकृतिम् ॥&#x9;003c&lt;br&gt;&#xA;आर्द्रपादस्तु भुञ्जीयात्प्राङ्मुखश्चासने शुचौ ।&#x9;004a&lt;br&gt;&#xA;पादाभ्यां धरणीं स्पृष्ट्वा पादेनैकेन वा पुनः ॥&#x9;004c&lt;br&gt;&#xA;नैकवासास्तु भुञ्जीयान्न चान्तर्धाय वा द्विजः ।&#x9;005a&lt;br&gt;&#xA;न भिन्नपात्रे भुञ्जीत पर्णपृष्ठे तथैव च ॥&#x9;005c&lt;br&gt;&#xA;अन्नं पूर्वं नमस्कुर्यात्प्रहृष्टेनान्तरात्मना ।&#x9;006a&lt;br&gt;&#xA;नान्यदालोकयेदन्नान्न जुगुप्सेन तत्परः ॥&#x9;006c&lt;br&gt;&#xA;जुगुप्सितं च यच्चान्नं राक्षसा एव भुञ्जते ।&#x9;007a&lt;br&gt;&#xA;पाणिना जलमुद्धृत्य कुर्यादन्नं प्रदक्षिणम् ॥&#x9;007c&lt;br&gt;&#xA;अपेयं तद्विजानीयात्पीत्वा चान्द्रायणं चरेत् ।&#x9;008a&lt;br&gt;&#xA;परिवेषजलादन्यत्पेयमेव तु मन्त्रवत् ॥&#x9;008c&lt;br&gt;&#xA;पञ्च प्राणाहुतीः कुर्यात्समन्त्रं तु पृथक्पृथक् ॥&#x9;009ac&lt;br&gt;&#xA;यथा रसं न जानाति जिह्वा प्राणाहुतौ नृप ।&#x9;010a&lt;br&gt;&#xA;तथा समाहितः कुर्यात्प्राणाहुतिमतन्द्रितः ॥&#x9;010c&lt;br&gt;&#xA;विदित्वाऽन्नमथान्नादं पञ्च प्राणांश्च पाण्डव ।&#x9;011a&lt;br&gt;&#xA;यः कुर्यादाहुतीः पञ्च तेनेष्टाः पञ्चवायवः ॥&#x9;011c&lt;br&gt;&#xA;अतोऽन्यथा तु भुञ्जानो ब्राह्मणो ज्ञानदुर्बलः ।&#x9;012a&lt;br&gt;&#xA;तेनान्नेनासुरान्प्रेतान्राक्षसांस्तर्पयिष्यति ॥&#x9;012c&lt;br&gt;&#xA;वक्त्रप्रमाणान्पिण्डांश्च ग्रसेदेकैकशः पुनः ।&#x9;013a&lt;br&gt;&#xA;वक्त्राधिकं तु यत्पिण्डमात्मोच्छिष्टं तदुच्यते ॥&#x9;013c&lt;br&gt;&#xA;पिण्डावशिष्टमन्यच्च वक्त्रान्निस्सृतमेव च ।&#x9;014a&lt;br&gt;&#xA;अभोज्यं तद्विजानीयाद्भुक्त्वा चान्द्रायणं चरेत् ॥&#x9;014c&lt;br&gt;&#xA;स्वमुच्छिष्टं तु यो भुङ्क्ते यो भुङ्क्ते मुक्तभोजनम् ।&#x9;015a&lt;br&gt;&#xA;चान्द्रायणं चरेन्कृच्छ्रं प्राजापत्यमथापि वा ॥&#x9;015c&lt;br&gt;&#xA;स्त्रीपात्रभुङ्नरः पापः स्त्रीणामुच्छिष्टभुक्तथा ।&#x9;016a&lt;br&gt;&#xA;तया सह च यो भुङ्क्ते स भुङ्क्ते मद्यमेव हि ।&#x9;016c&lt;br&gt;&#xA;न तस्य निष्कृतिर्दृष्टा मुनिभिस्तत्वदर्शिभिः ॥&#x9;016e&lt;br&gt;&#xA;पिबतः पतिते तोये भोजने मुखनिस्सृते ।&#x9;017a&lt;br&gt;&#xA;अभोज्यं तद्विजानीयाद्भुक्त्वा चान्द्रायणं चरेत् ॥&#x9;017c&lt;br&gt;&#xA;पीतशेषं तु तन्नाम न पेयं पाण्डुनन्दन ।&#x9;018a&lt;br&gt;&#xA;पिबेद्यदि हि तन्मोहाद्द्विजश्चान्द्रायणं चरेत् ॥&#x9;018c&lt;br&gt;&#xA;पानीयानि पिबेद्यते तत्पात्रं द्विजसत्तमः ।&#x9;019a&lt;br&gt;&#xA;अनुच्छिष्टं भवेत्तावद्यावद्भूमौ न निक्षिपेत् ॥&#x9;019c&lt;br&gt;&#xA;मौनी वाऽप्यथवा भूमौ नावलोक्य दिशस्तथा ।&#x9;020a&lt;br&gt;&#xA;भुञ्जीत विधिवद्विप्रो न चोच्छिष्टं प्रदापयेत् ॥&#x9;020c&lt;br&gt;&#xA;सदा चात्यशनं नाद्यान्नातिहीनं च कर्हिचित् ।&#x9;021a&lt;br&gt;&#xA;यथाऽन्नेन व्यथा न स्यात्तथा भुञ्जीत नित्यशः ॥&#x9;021c&lt;br&gt;&#xA;उदक्यामपि चण्डालं श्वानं सूकरमेव वा ।&#x9;022a&lt;br&gt;&#xA;भुञ्जानो यदि वा पश्येत्तदन्नं च परित्यजेत् ।&#x9;022c&lt;br&gt;&#xA;भुञ्जानो ह्यत्यजन्मोहाद्द्विजश्चान्द्रायणं चरेत् ॥&#x9;022e&lt;br&gt;&#xA;केशकीटोपपन्नं च मुखमारुतवीजितम् ।&#x9;023a&lt;br&gt;&#xA;अभोज्यं तद्विजानीयाद्भुक्त्वा चान्द्रायणं चरेत् ॥&#x9;023c&lt;br&gt;&#xA;उत्थाय च पुनः स्पृष्टं पादस्पृष्टं च लङ्घितम् ।&#x9;024a&lt;br&gt;&#xA;अन्नं तद्राक्षसं विद्यात्तस्मात्तत्परिवर्जयेत् ॥&#x9;024c&lt;br&gt;&#xA;राक्षसोच्छिष्टभुग्विप्रः सप्त पूर्वान्परानपि ।&#x9;025a&lt;br&gt;&#xA;नरके रौरवे घोर स पितॄन्पातयिष्यति ॥&#x9;025c&lt;br&gt;&#xA;तस्मिन्नाचमनं कुर्याद्यस्मिन्पात्रे स भुक्तवान् ।&#x9;026a&lt;br&gt;&#xA;यद्युत्तिष्ठत्यनाचान्तो भुक्तवानासनात्ततः ।&#x9;026c&lt;br&gt;&#xA;स्नानं सद्यः प्रकुर्वीत सोन्यथाऽप्रयतो भवेत् ॥&#x9;026e&lt;br&gt;&#xA;युधिष्ठिर उवाच ।&#x9;027&lt;br&gt;&#xA;तृणमुष्टिविधानं च तृणमाहात्म्यमेव च ।&#x9;027a&lt;br&gt;&#xA;इक्षोः सोमसमुद्भूतिं वक्तुमर्हसि मानदः ॥&#x9;027c&lt;br&gt;&#xA;भगवानुवाच ।&#x9;028&lt;br&gt;&#xA;पितरो वृषभा ज्ञेयो गावो लोकस्य मातरः ।&#x9;028a&lt;br&gt;&#xA;तासां तु पूजया राजन्पूजिताः पितृदेवताः ॥&#x9;028c&lt;br&gt;&#xA;सभा प्रपा गृहाश्चापि देवतायतनानि च ।&#x9;029a&lt;br&gt;&#xA;शुद्ध्यन्ति शकृता यासां किं भूतमधिकं ततः ॥&#x9;029c&lt;br&gt;&#xA;ग्रासमुष्टिं परगवे दद्यात्संवत्सरं तु यः ।&#x9;030a&lt;br&gt;&#xA;अकृत्वा स्वयमाहारं प्राप्तस्तत्सार्वकालिकम् ॥&#x9;030c&lt;br&gt;&#xA;गावो मे मातरः सर्वाः पितरश्चैव गोवृषाः ।&#x9;031a&lt;br&gt;&#xA;ग्रासमुष्टिं मया दत्तं प्रतिगृह्णीत मातरः ॥&#x9;031c&lt;br&gt;&#xA;इत्युक्त्वाऽनेन मन्त्रेण गायत्र्या वा समाहितः ।&#x9;032a&lt;br&gt;&#xA;अभिमन्त्र्य ग्रासमुष्टिं तस्य पुण्यफलं शृणु ॥&#x9;032c&lt;br&gt;&#xA;यत्कृतं दुष्कृतं तेन ज्ञानतोऽज्ञानतोपि वा ।&#x9;033a&lt;br&gt;&#xA;तस्य नश्यति तत्सर्वं दुःखप्नं च विनश्यति ॥&#x9;033c&lt;br&gt;&#xA;तिलाः पिवित्राः पापघ्ना नारायणसमुद्भवाः ।&#x9;034a&lt;br&gt;&#xA;तिलाञ्श्राद्धे प्रशंसनति दानमेतदनुत्तमम् ॥&#x9;034c&lt;br&gt;&#xA;तिलान्दद्यात्तिलान्भक्ष्यात्तिलानप्रातरुपस्पृशेत् ।&#x9;035a&lt;br&gt;&#xA;तिलन्तिलमिति ब्रूयात्तिलाः पापहरा हि ते ॥&#x9;035c&lt;br&gt;&#xA;क्रीत्वा प्रतिगृहीत्वा वा न विक्रेया द्विजातिभिः ।&#x9;036a&lt;br&gt;&#xA;भोजनाभ्यञ्जनाद्दानाद्योन्यत्तु कुरुते तिलैः ।&#x9;036c&lt;br&gt;&#xA;कृमिर्भूत्वा श्वविष्ठायां पितृभिः सह मज्जति ॥&#x9;036e&lt;br&gt;&#xA;तिलान्नपीडयेद्विप्रो यन्त्रचक्रे स्वयं नृप ।&#x9;037a&lt;br&gt;&#xA;पीडयन्हि द्विजो मोहान्नरकं याति रौरवम् ॥&#x9;037c&lt;br&gt;&#xA;इक्षुवंशोद्भवः सोमः सोमवंशोद्भवा द्विजाः ।&#x9;038a&lt;br&gt;&#xA;इक्षुं न पीडयेत्तस्मादिक्षुघात्यात्मघातकः ॥&#x9;038c&lt;br&gt;&#xA;इक्षुदण्डसहस्राणामेकैकेन युधिष्ठिर ।&#x9;039a&lt;br&gt;&#xA;ब्रह्महत्यामवाप्नोति द्विजश्चेद्यन्त्रपीडकः ।&#x9;039c&lt;br&gt;&#xA;तस्मान्न पीडयेदिक्षुं यन्त्रचक्रे द्विजोत्तमः ॥ ॥&#x9;039e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/110/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/110/</guid>
      <description>&lt;p&gt;अध्यायः 110&#xA;कृष्णेन युधिष्ठिरम्प्रत्यापद्धर्मकथनम् ॥ 1 ॥ तथा प्रशस्ताप्रशस्तब्राह्मणलक्षणकथनम् ॥ 2 ॥ तथा सामान्यतो नानाधर्मकथनपूर्वकं ब्राह्मण्यसिद्धिप्रकारकथनम् ॥ 3 ॥ तथा गुर्वाचार्योपाध्यायलक्षणकथनम् ॥ 4 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;समुच्चयं च धर्माणां भोज्याभोज्यं तथैव च ।&#x9;001a&lt;br&gt;&#xA;श्रुतं मया त्वत्प्रसादादापद्धर्मं ब्रवीहि मे ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;दुर्भिक्षे राष्ट्रसम्बाधेऽप्याशौचे मृतसूतके ।&#x9;002a&lt;br&gt;&#xA;धर्मकालेऽध्वनि तथा नियमो येन लुप्यते ॥&#x9;002c&lt;br&gt;&#xA;दूराध्वगमनात्खिन्नो द्विजालाभेऽथ शूद्रतः ।&#x9;003a&lt;br&gt;&#xA;अकृतन्नं तु यत्किञ्चिद्गृह्णीयादात्मवृत्तये ॥&#x9;003c&lt;br&gt;&#xA;आतुरो दुःखितो वाऽपि तथाऽऽर्तो वा बुभुक्षितः ।&#x9;004a&lt;br&gt;&#xA;भुञ्जन्नविधिना विप्रः प्रायश्चित्तीयते न च ॥&#x9;004c&lt;br&gt;&#xA;निमन्त्रितस्तु यो विप्रो विधिवद्धव्यकव्ययोः ।&#x9;005a&lt;br&gt;&#xA;मांसादीन्यपि भुञ्जानः प्रायश्चित्तीयते न च ॥&#x9;005c&lt;br&gt;&#xA;अष्टौ तान्यव्रतघ्नानि आपो मूलं घृतं पयः ।&#x9;006a&lt;br&gt;&#xA;हविर्ब्राह्मणकाम्या च गुरोर्वचनमौषधम् ॥&#x9;006c&lt;br&gt;&#xA;अशक्तो विधिवत्कर्तुं प्रायश्चित्तानि यो नरः ।&#x9;007a&lt;br&gt;&#xA;विदुषां वचनेनापि दानेनापि विशुद्ध्यति ॥&#x9;007c&lt;br&gt;&#xA;अनृतावृतुकाले वा दिवा रात्रौ तथाऽपि वा ।&#x9;008a&lt;br&gt;&#xA;प्रोषितस्तु स्त्रियं गच्छेत्प्रायश्चित्तीयते न च ॥&#x9;008c&lt;br&gt;&#xA;युधिष्ठिर उवाच ।&#x9;009&lt;br&gt;&#xA;प्रशस्याः कीदृशा विप्रा निन्द्याश्चापि सुरेश्वर ।&#x9;009a&lt;br&gt;&#xA;अष्टकायाश्च कः कालस्तन्मे कथय सुव्रत ॥&#x9;009a&lt;br&gt;&#xA;भगवानुवाच ।&#x9;010&lt;br&gt;&#xA;सत्यसन्धं द्विजं दृष्ट्वा स्थानाद्वेपति भास्करः ।&#x9;010a&lt;br&gt;&#xA;एष मे मण्डलं भित्त्वा याति ब्रह्म सनातनम् ॥&#x9;010c&lt;br&gt;&#xA;कुलीनः कर्मकृद्वैद्यस्तथा चाप्यानृशंस्यवान् ।&#x9;011a&lt;br&gt;&#xA;श्रीमानृजुः सत्यवादी पात्रं सर्व इमे द्विजाः ॥&#x9;011c&lt;br&gt;&#xA;एते चाग्रासनस्थास्ते भुञ्जानाः प्रथमं द्विजाः ।&#x9;012a&lt;br&gt;&#xA;तस्यां पङ्क्त्यां तु ये चान्ये तान्पुनन्त्येव दर्शनात् ॥&#x9;012c&lt;br&gt;&#xA;मद्भक्ता ये द्विजश्रेष्ठा मद्भक्ता मत्परायणाः ।&#x9;013a&lt;br&gt;&#xA;तान्पङ्क्तिपावनान्विद्धि पूज्यांश्चैव विशेषतः ॥&#x9;013c&lt;br&gt;&#xA;निन्द्याञ्शृणु द्विजान्राजन्नपि वा वेदपारगान् ।&#x9;014a&lt;br&gt;&#xA;ब्राह्मणच्छद्मना लोके चरतः पापकारिणः ॥&#x9;014c&lt;br&gt;&#xA;अनग्निरनधीयानः प्रतिग्रहरुचिस्तु यः ।&#x9;015a&lt;br&gt;&#xA;यतस्ततस्तु भुञ्जानस्तं विद्याद्ब्रह्मदूषकम् ॥&#x9;015c&lt;br&gt;&#xA;मृतसूतकपुष्टाङ्गो यश्च शूद्रान्नभुग्द्विजः ।&#x9;016a&lt;br&gt;&#xA;अहं चापि न जानामि गतिं तस्य नराधिप ॥&#x9;016c&lt;br&gt;&#xA;शूद्रान्नरसपुष्टाङ्गोऽप्यधीयानो हि नित्यशः ।&#x9;017a&lt;br&gt;&#xA;जपतो जुह्वतो वाऽपि गतिरूर्ध्वं न विद्यते ॥&#x9;017c&lt;br&gt;&#xA;आहिताग्निश्च यो विप्रः शूद्रान्नान्न निवर्तते ।&#x9;018a&lt;br&gt;&#xA;पञ्च तस्य प्रणश्यन्ति आत्मा ब्रह्म त्रयोऽग्नयः ॥&#x9;018c&lt;br&gt;&#xA;शूद्रप्रेषणकर्तुश्च ब्राह्मणस्य विशेषतः ।&#x9;019a&lt;br&gt;&#xA;भूमावन्नं प्रदातव्यं श्वसृगालसमो हि सः ॥&#x9;019c&lt;br&gt;&#xA;प्रेतभूतं तु यः शूद्रं ब्राह्मणो ज्ञानदुर्बलः ।&#x9;020a&lt;br&gt;&#xA;अनुगच्छेन्नीयमानं त्रिरात्रमशुचिर्भवेत् ॥&#x9;020c&lt;br&gt;&#xA;त्रिरात्रे तु ततः पूर्णे नदीं गत्वा समुद्रगाम् ।&#x9;021a&lt;br&gt;&#xA;प्राणायामशतं कृत्वा घृतं प्राश्य विशुद्ध्यति ॥&#x9;021c&lt;br&gt;&#xA;अनाथं ब्राह्मणं प्रेतं ये वहन्ति द्विजोत्तमाः ।&#x9;022a&lt;br&gt;&#xA;पदेपदेऽश्वमेधस्य फलं ते प्राप्नुवन्ति हि ॥&#x9;022c&lt;br&gt;&#xA;न तेषामशुभं किञ्चित्पापं वा शुभकर्मणाम् ।&#x9;023a&lt;br&gt;&#xA;जलावगाहनादेव सद्यः शौचं विधीयते ॥&#x9;023c&lt;br&gt;&#xA;शूद्रवेश्मनि विप्रेणि क्षीरं वा यदि वा दधि ।&#x9;024a&lt;br&gt;&#xA;निवृत्तेन न भोक्तव्यं विद्धि शूद्रान्नमेव तत् ॥&#x9;024c&lt;br&gt;&#xA;विप्राणां भोक्तुकामानामत्यन्तं चान्नकाङ्क्षिणाम् ।&#x9;025a&lt;br&gt;&#xA;यो विघ्नं कुरुते मर्त्यस्ततो नान्योस्ति पापकृत् ॥&#x9;025c&lt;br&gt;&#xA;सर्वे च वेदाः सहषङ्भिरङ्गैः साङ्ख्यं पुराणं च कुले च जन्म ।&#x9;026a&lt;br&gt;&#xA;नैतानि सर्वाणि गतिर्भवन्ति शीलव्यपेतस्य नृप द्विजस्य ॥&#x9;026c&lt;br&gt;&#xA;ग्रहोपरागे विषुवेऽयनान्ते पित्र्ये मघासु स्वसुते च जाते ।&#x9;027a&lt;br&gt;&#xA;गयेषु पिण्डेषु च पाण्डुपुत्र दत्तं भवेन्निष्कसहस्रतुल्यम् ॥&#x9;027c&lt;br&gt;&#xA;वैशाखमासस्य तु या तृतीयाऽनवद्याऽसौ कार्तिकशुक्लपक्षे ।&#x9;028a&lt;br&gt;&#xA;नभस्यमासस्य च कृष्णपक्षे त्रयोदशी पञ्चदशी च माघे ॥&#x9;028c&lt;br&gt;&#xA;उपप्लवे चन्द्रमसो रवेश्च श्राद्धस्य कालो ह्ययनद्वये च ।&#x9;029a&lt;br&gt;&#xA;पानीयमप्यत्र तिलैर्विमिश्रं दद्यात्पितृभ्यः प्रयतो मनुष्यः ।&#x9;029c&lt;br&gt;&#xA;श्राद्धं कृतं तेन समासहस्रं रहस्यमेतत्पितरो वदन्ति ॥&#x9;029e&lt;br&gt;&#xA;यस्त्वेकपङ्क्त्यां विषमं ददाति स्नेहाद्भयाद्वा यदि वाऽर्थहेतोः ।&#x9;030a&lt;br&gt;&#xA;क्रूरं दुराचारमनात्मवन्तं ब्रह्मघ्नमेनं कवयो वदन्ति ॥&#x9;030c&lt;br&gt;&#xA;धनानि येषां विपुलानि सन्ति नित्यं रमन्ते परलोकमूढाः ।&#x9;031a&lt;br&gt;&#xA;तेषामयं शत्रुवरघ्नलोको नान्यत्सुखं देहसुखे रतानाम् ॥&#x9;031c&lt;br&gt;&#xA;ये चैव मुक्तास्तपसि प्रयुक्ताः स्वाध्यायशीला जरयन्ति देहम् ।&#x9;032a&lt;br&gt;&#xA;जितेन्द्रिया भूतहिते निविष्टास्तेषामसौ चापि परश्च लोकः ॥&#x9;032c&lt;br&gt;&#xA;ये चैव विद्यां न तपो न दानं न चापि मूढाः प्रजने यतन्ते ।&#x9;033a&lt;br&gt;&#xA;न चापि गच्छन्ति सुखानि भोगांस्तेषामयं चापि परश्च नास्ति ॥&#x9;033c&lt;br&gt;&#xA;युधिष्ठिर उवाच ।&#x9;034&lt;br&gt;&#xA;नारायण पुराणेश लोकावास नमोस्तु ते ।&#x9;034a&lt;br&gt;&#xA;श्रोतुमिच्छामि कार्त्स्न्येन धर्मसारसमुच्चयम् ॥&#x9;034c&lt;br&gt;&#xA;भगवानुवाच ।&#x9;035&lt;br&gt;&#xA;धर्मसारं महाप्राज्ञ मनुना प्रोक्तमादितः ।&#x9;035a&lt;br&gt;&#xA;प्रवक्ष्यामि मनुप्रोक्तं पौराणां श्रुतिसंहितम् ॥&#x9;035c&lt;br&gt;&#xA;अग्निचित्कपिला सत्री राजा भिक्षुर्महोदधिः ।&#x9;036a&lt;br&gt;&#xA;दृष्टमात्रात्पुनत्येते तस्मात्पश्येत तान्सदा ॥&#x9;036c&lt;br&gt;&#xA;गौरेकस्यैव दातव्या न बहूनां युधिष्ठिर ।&#x9;037a&lt;br&gt;&#xA;सा गौर्विक्रयमापन्ना दहत्यासप्तमं कुलम् ॥&#x9;037c&lt;br&gt;&#xA;बहूनां न प्रदातव्या गौर्वस्त्रं शयनं स्त्रियः ।&#x9;038a&lt;br&gt;&#xA;तादृग्भूतं तु तद्दानं दातारं नोपतिष्ठति ॥&#x9;038c&lt;br&gt;&#xA;आक्रम्य ब्राह्मणैर्भुक्तमनार्याणां च वेश्मनि ।&#x9;039a&lt;br&gt;&#xA;गोभिश्च पुण्यं तत्तेषां राजसूयाद्विशिष्यते ॥&#x9;039c&lt;br&gt;&#xA;मा ददात्विति यो ब्रूयाद्ब्राह्मणेषु च गोषु च ।&#x9;040a&lt;br&gt;&#xA;तिर्यग्योनिशतं गत्वा चण्डालेषूपजायते ॥&#x9;040c&lt;br&gt;&#xA;ब्राह्मणस्वं च यद्दैवं दरिद्रस्यैव यद्धनम् ।&#x9;041a&lt;br&gt;&#xA;गुरोश्चापि हृतं राजन्स्वर्गस्थानपि पातयेत् ॥&#x9;041c&lt;br&gt;&#xA;धर्मं जिज्ञासमानानां प्रमाणं परमं श्रुतिः ।&#x9;042a&lt;br&gt;&#xA;द्वितीयं धर्मशास्त्राणि तृतीयं लोकसङ्ग्रहः ॥&#x9;042c&lt;br&gt;&#xA;आसमुद्राच्च यत्पूर्वादासमुद्राच्च पश्चिमात् ।&#x9;043a&lt;br&gt;&#xA;हिमाद्रिविन्ध्ययोर्मध्यमार्यावर्तं प्रचक्षते ॥&#x9;043c&lt;br&gt;&#xA;सरावतीदृषद्वत्योर्देवनद्योर्यदन्तरम् ।&#x9;044a&lt;br&gt;&#xA;तद्देवनिर्मितं देशं ब्रह्मवर्तं प्रचक्षते ॥&#x9;044c&lt;br&gt;&#xA;यस्मिन्देशे य आचारः पारम्पर्यक्रमागतः ।&#x9;045a&lt;br&gt;&#xA;वर्णानां सान्तरालानां स सदाचार उच्यते ॥&#x9;045c&lt;br&gt;&#xA;कुरुक्षेत्रं च मत्स्याश्च पाञ्चालाः शूरसेनयः ।&#x9;046a&lt;br&gt;&#xA;एते ब्रह्मर्षिदेशास्तु ब्रह्मावर्तादनन्तराः ॥&#x9;046c&lt;br&gt;&#xA;एतद्देशप्रसूतस्य सकाशादग्रजन्मनः ।&#x9;047a&lt;br&gt;&#xA;स्वं चारित्रं च गृह्णीयुः पृथिव्यां सर्वमानवाः ॥&#x9;047c&lt;br&gt;&#xA;हिमवद्विन्ध्ययोर्मध्यं यत्प्राग्विशसनादपि ।&#x9;048a&lt;br&gt;&#xA;प्रत्यगेव प्रयागात्तु मध्यदेशः प्रकीर्तितः ॥&#x9;048c&lt;br&gt;&#xA;कृष्णसारस्तु चरति मृगो यत्र स्वभावतः ।&#x9;049a&lt;br&gt;&#xA;स ज्ञेयो याज्ञिको देशो म्लेच्छदेशस्ततः परम् ॥&#x9;049c&lt;br&gt;&#xA;एतान्विज्ञाय देशांस्तु संश्रयेरन्द्विजातयः ।&#x9;050a&lt;br&gt;&#xA;शूद्रस्तु यस्मिन्कस्मिन्वा निवसेद्वृत्तिकर्शितः ॥&#x9;050c&lt;br&gt;&#xA;आचारः प्रथमो धर्मो ह्यहिंसा सत्यमेव च ।&#x9;051a&lt;br&gt;&#xA;दानं चैव यथाशक्ति नियमाश्च यमैः सह ॥&#x9;051c&lt;br&gt;&#xA;वैदिकैः कर्मभिः पुण्यैर्निषेकादिर्द्विजन्मनाम् ।&#x9;052a&lt;br&gt;&#xA;कार्यः शरीरसंस्कारः पावनः प्रेत्य चेह च ॥&#x9;052c&lt;br&gt;&#xA;गर्भहोमैर्जातकर्मनामचौलोपनायनैः ।&#x9;053a&lt;br&gt;&#xA;स्वाध्यायैस्तद्व्रतैश्चैव विवाहस्नातकव्रतैः ।&#x9;053c&lt;br&gt;&#xA;महायज्ञैश्च यज्ञैश्च ब्राह्मीयं क्रियते तनुः ॥&#x9;053e&lt;br&gt;&#xA;धर्मोर्थौ यदि न स्यातां शुश्रुषा वाऽपि तद्विधा ।&#x9;054a&lt;br&gt;&#xA;विद्या तस्मिन्नवप्तव्या शुभं बीजमिवोषरे ॥&#x9;054c&lt;br&gt;&#xA;लौकिकं वैदिकं वाऽपि तथाऽऽध्यात्मिकमेव वा ।&#x9;055a&lt;br&gt;&#xA;यस्माज्ज्ञानमिदं प्राप्तं तं पूर्वमभिवादयेत् ॥&#x9;055c&lt;br&gt;&#xA;सव्येन सव्यं सङ्गृह्य दक्षिणेन तु दक्षिणम् ।&#x9;056a&lt;br&gt;&#xA;न कुर्यादेकहस्तेन गुरोः पादाभिवादनम् ॥&#x9;056c&lt;br&gt;&#xA;निषेकादीनि कर्माणि यः करोति यथाविधि ।&#x9;057a&lt;br&gt;&#xA;अध्यापयति चैवेनं स विप्रो गुरुरुच्यते ॥&#x9;057c&lt;br&gt;&#xA;कृत्वोपनयनं वेदान्योध्यापयति नित्यशः ।&#x9;058a&lt;br&gt;&#xA;सकल्पान्सरहस्यांश्च स चोपाध्याय उच्यते ॥&#x9;058c&lt;br&gt;&#xA;साङ्गांश्च वेदानध्याप्य शिक्षयित्वा व्रतानि च ।&#x9;059a&lt;br&gt;&#xA;विवृणोति च मन्त्रार्थानाचार्यः सोभिधीयते ॥&#x9;059c&lt;br&gt;&#xA;उपाध्यायाद्दशाचार्य आचार्याणां शतं पिता ।&#x9;060a&lt;br&gt;&#xA;पितुः शतगुणं माता गौरवेणातिरिच्यते ॥&#x9;060c&lt;br&gt;&#xA;एतेषामपि सर्वेषां गरीयान्ज्ञानदो गुरुः ।&#x9;061a&lt;br&gt;&#xA;गुरोः परतरं किञ्चिन्न भूतं न भविष्यति ॥&#x9;061c&lt;br&gt;&#xA;तस्मात्तेषां वशे तिष्ठिच्छुश्रूषापरमो भवेत् ।&#x9;062a&lt;br&gt;&#xA;अवमानाद्धि तेषां तु नरकं स्यान्न संशयः ॥&#x9;062c&lt;br&gt;&#xA;हीनाङ्गानतिरिक्ताङ्गान्विद्याहीनान्वयोधिकान् ।&#x9;063a&lt;br&gt;&#xA;रूपद्रविणहीनांश्च जातिहीनांश्च नाक्षिपेत् ॥&#x9;063c&lt;br&gt;&#xA;शपता यत्कृतं पुण्यं शप्यमानं तु गच्छति ।&#x9;064a&lt;br&gt;&#xA;शप्यमानस्य यत्पापं शपन्तमनुगच्छति ॥&#x9;064c&lt;br&gt;&#xA;नास्तिक्यं वेदनिन्दां च देवतानां च कुत्सनम् ।&#x9;065a&lt;br&gt;&#xA;द्वेषं डम्भं च मानं च क्रोधं तैक्ष्ण्यं विवर्जयेत् ॥ ॥&#x9;065c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/111/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/111/</guid>
      <description>&lt;p&gt;अध्यायः 111&#xA;कृष्णेन युधिष्टिरम्प्रत्यग्निसृष्टिप्रकारकथनम् ॥ 1 ॥ आहवनीयादित्वेन तद्विभागकथनपूर्वकं तत्तन्नामनिर्वचनम् ॥ 2 ॥ तथा यज्ञाग्निहोत्रप्रशंसनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;स्वभक्तस्य हृषीकेश धर्माधर्ममजानतः ।&#x9;001a&lt;br&gt;&#xA;धर्मं पुण्यतमं देव पृच्छतः कथयस्व मे ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;यदेतदग्निहोत्रं वै सृष्टं वर्णत्रयस्य तु ।&#x9;002a&lt;br&gt;&#xA;मन्त्रवद्यद्धुतं सम्यग्विधिना चाप्युपासितम् ।&#x9;002c&lt;br&gt;&#xA;आहिताग्निं नयत्यूर्ध्वं सपत्नीकं सबान्धवम् ॥&#x9;002e&lt;br&gt;&#xA;युधिष्ठिर उवाच ।&#x9;003&lt;br&gt;&#xA;कथं तद्ब्राह्मणैर्देव होतव्यं क्षत्रियैः कथम् ।&#x9;003a&lt;br&gt;&#xA;वैश्यैर्वा देवदेवेश कथं वा सुहुतं भवेत् ॥&#x9;003c&lt;br&gt;&#xA;कस्मिन्काले कतं कस्य आधेयोऽग्निः सुरोत्तम ।&#x9;004a&lt;br&gt;&#xA;आहितस्य कथं वाऽपि सम्यगाचरणं भवेत् ॥&#x9;004c&lt;br&gt;&#xA;कत्यग्नयः किमात्मानः स्थानं किं कस्य वा विभो ।&#x9;005a&lt;br&gt;&#xA;कतरस्मिन्हुते स्थाने कं व्रजेदाग्निहोत्रिकः ॥&#x9;005c&lt;br&gt;&#xA;अग्निहोत्रनिमित्तं च किमुत्पन्नं पुराऽनघ ।&#x9;006a&lt;br&gt;&#xA;कथमेवाथ हूयन्ते प्रीयन्ते च सुराः कथम् ॥&#x9;006c&lt;br&gt;&#xA;विधिवन्मन्त्रवत्कृत्वा पूजितास्त्वग्नयः कथम् ।&#x9;007a&lt;br&gt;&#xA;कां गतिं वदतांश्रेष्ठ नयन्ति ह्यग्निहोत्रिणः ॥&#x9;007c&lt;br&gt;&#xA;दुर्हुताश्चापि भगवन्नविज्ञातास्त्रयोऽग्नयः ।&#x9;008a&lt;br&gt;&#xA;किमाहिताग्नेः कुर्वन्ति दुश्चीर्णा वाऽपि केशव ॥&#x9;008c&lt;br&gt;&#xA;एतत्सर्वं समासेन भक्त्या ह्युपगतस्य मे ।&#x9;009a&#x9;उत्सन्नाग्निस्तु पापात्मा कां योनिं देव गच्छति ।009c&lt;br&gt;&#xA;वक्तुमर्हसि सर्वज्ञ सर्वाधिक नमोस्तु ते ॥&#x9;009e&lt;br&gt;&#xA;भगवानुवाच ।&#x9;010&lt;br&gt;&#xA;शृणु राजन्महापुण्यमिदं धर्मामृतं परम् ।&#x9;010a&lt;br&gt;&#xA;यत्तु तारयते युक्तान्ब्राह्मणानग्निहोत्रिणः ॥&#x9;010c&lt;br&gt;&#xA;ब्रह्मत्वेनासृजं लोकानहमादौ महाद्युते ।&#x9;011a&lt;br&gt;&#xA;सृष्टोऽग्निर्मुखतः पूर्वं लोकानां हितकाम्यया ॥&#x9;011c&lt;br&gt;&#xA;यस्मादग्रे स भूतानां सर्वेषां निर्मितो मया ।&#x9;012a&lt;br&gt;&#xA;तस्मादग्नीत्यभिहितः पुराणज्ञैर्मनीषिभिः ॥&#x9;012c&lt;br&gt;&#xA;यस्मात्तु सर्वकृत्येषु पूर्वमस्मै प्रदीयते ।&#x9;013a&lt;br&gt;&#xA;आहुतिर्दीप्यमानाय तस्मादग्नीति कथ्यते ॥&#x9;013c&lt;br&gt;&#xA;यस्माच्च तु नयत्यग्रां गतिं विप्रान्सुपूजितः ।&#x9;014a&lt;br&gt;&#xA;यस्माच्च नयनाद्राजन्देवेष्वग्नीति कथ्यते ॥&#x9;014c&lt;br&gt;&#xA;तस्माच्च दुर्हुतः सोयमलं भक्षयितुं क्षणात् ।&#x9;015a&lt;br&gt;&#xA;यजमानं नरश्रेष्ठ क्रव्यादोऽग्निस्ततः स्मृतः ॥&#x9;015c&lt;br&gt;&#xA;सर्वभूतात्मको राजन्देवानामेष वै मुखम् ।&#x9;016a&lt;br&gt;&#xA;प्रथमं मन्मुखात्सृष्टो लोकार्थे पचनः प्रभुः ॥&#x9;016c&lt;br&gt;&#xA;सृष्टमात्रो जगत्सर्वमत्तुमैच्छत्पुरा खलु ।&#x9;017a&lt;br&gt;&#xA;ततः प्रशमितः सोग्निरूपास्यैव मया पुरा ॥&#x9;017c&lt;br&gt;&#xA;सततोपासनात्सोयमौपासन इति स्मृतः ॥&#x9;018ac&lt;br&gt;&#xA;आहुतिः सर्वमाख्याति तस्मिन्वसति सोनलः ।&#x9;019a&lt;br&gt;&#xA;आवसथ्य इति ख्यातस्तेनासौ ब्रह्मवादिभिः ॥&#x9;019c&lt;br&gt;&#xA;तस्मात्पञ्च महायज्ञा वर्तन्ते यस्य धर्मतः ।&#x9;020a&lt;br&gt;&#xA;सोममण्डलमध्येन गतिस्तस्य द्विजन्मनः ॥&#x9;020c&lt;br&gt;&#xA;ते च सप्तर्षयः सिद्धाः संयतेन्द्रियबुद्धयः ।&#x9;021a&lt;br&gt;&#xA;गता ह्यमरसायुज्यं ते ह्यग्न्यर्चनतत्पराः ॥&#x9;021c&lt;br&gt;&#xA;अपरे चावसथ्यं च पचनाग्निं प्रचक्षते ।&#x9;022a&lt;br&gt;&#xA;तस्मिन्पञ्च महायज्ञा वैश्वदेवश्च वर्तते ॥&#x9;022c&lt;br&gt;&#xA;स्थलीपाकं च गार्हं च सर्वे चास्मिन्प्रतिष्ठिताः ।&#x9;023a&lt;br&gt;&#xA;गृह्यकर्मवहो यस्मात्तस्माद्गृहपतिस्तु सः ॥&#x9;023c&lt;br&gt;&#xA;औपासनं चावसथ्यं सभ्यं पचनपावकम् ।&#x9;024a&lt;br&gt;&#xA;आहुर्ब्रह्मविदः केचिन्मतमेतन्ममापि च ॥&#x9;024c&lt;br&gt;&#xA;अग्निहोत्रप्रकारं च शृणु राजन्समाहितः ।&#x9;025a&lt;br&gt;&#xA;त्रयाणां गुणनामानां वह्नीनामुच्यते मया ॥&#x9;025c&lt;br&gt;&#xA;गृहाणां हि पतित्वं हि गृहपत्यमिति स्मृतम् ।&#x9;026a&lt;br&gt;&#xA;गृहपत्यं तु यस्यासीत्तत्तस्माद्गार्हपत्यता ॥&#x9;026c&lt;br&gt;&#xA;यजमानं तु यस्मात्तु दक्षिणां तु गतिं नयेत् ।&#x9;027a&lt;br&gt;&#xA;दक्षिणाग्निं तमाहुस्ते दक्षिणायतनं द्विजाः ॥&#x9;027c&lt;br&gt;&#xA;आहुतिः सर्वमाख्याति हव्यं वै वहनं स्मृतम् ।&#x9;028a&lt;br&gt;&#xA;सर्वहव्यवहो वह्निर्गतश्चाहवनीयताम् ॥&#x9;028c&lt;br&gt;&#xA;यं चाक्सथ्यं जुहुयान्मूलाग्निं विधिवद्द्विजः ।&#x9;029a&lt;br&gt;&#xA;आवसथ्यं तु तं चाग्निं पचनाग्निं प्रचक्षते ॥&#x9;029c&lt;br&gt;&#xA;तेषां स भागतो वह्निः सभ्य इत्यभिधीयते ।&#x9;030a&lt;br&gt;&#xA;आवतथ्यस्तु यो वह्निः प्रथमः स प्रजापतिः ॥&#x9;030c&lt;br&gt;&#xA;ब्रह्मा च गार्हपत्योऽग्निस्तस्मिन्नेव हि सोभवत् ।&#x9;031a&lt;br&gt;&#xA;दक्षिणाग्निस्त्वयं रुद्रः क्रोधात्मा चण्ड एव सः ॥&#x9;031c&lt;br&gt;&#xA;अहमाहवनीयोऽग्निराहोमाद्यस्य वै मुखे ।&#x9;032a&lt;br&gt;&#xA;सभ्योऽग्निः पञ्चमो यस्तु स्कन्द एव नराधिप ॥&#x9;032c&lt;br&gt;&#xA;पृथिवी गार्हपत्योऽग्निरन्तरिक्षं च दक्षिणः ।&#x9;033a&lt;br&gt;&#xA;स्वर्गमाहवनीयोऽग्निरेवमग्नित्रयं स्मृतम् ॥&#x9;033c&lt;br&gt;&#xA;वृत्तश्च गार्हपत्योऽग्निर्यस्माद्वृत्ता च मेदिनी ।&#x9;034a&lt;br&gt;&#xA;अर्धचन्द्राकृतिस्तं वै दक्षिणाग्निस्तथा भवेत् ॥&#x9;034c&lt;br&gt;&#xA;चतुरश्रं ततः स्वर्गं निर्मलं तु निरामयम् ।&#x9;035a&lt;br&gt;&#xA;तस्मादाहवनीयोऽग्निश्चतुरश्रो भवेन्नृप ॥&#x9;035c&lt;br&gt;&#xA;जुहुयाद्गार्हपत्यं यो भुवं जयति स द्विजः ।&#x9;036a&lt;br&gt;&#xA;जुहोति दक्षिणं यस्तु स जयत्यन्तरिक्षकम् ॥&#x9;036c&lt;br&gt;&#xA;पृथिवीमन्तरिक्षं च दिवं ऋषिगणैः सह ।&#x9;037a&lt;br&gt;&#xA;जयत्याहवनीयं यो जुहुयाद्भक्तिमान्नरः ॥&#x9;037c&lt;br&gt;&#xA;आभिमुख्येन होमस्तु यस्य यज्ञेषु वर्तते ।&#x9;038a&lt;br&gt;&#xA;तेनाप्याहवनीयत्वं गतो वह्निर्महाद्युतिः ॥&#x9;038c&lt;br&gt;&#xA;आहोमादग्निहोत्रेषु यज्ञैर्वा यत्र सर्वशः ।&#x9;039a&lt;br&gt;&#xA;यस्मात्तस्मात्प्रवर्तन्ते ततो ह्याहवनीयता ॥&#x9;039c&lt;br&gt;&#xA;यस्त्वावसथ्यं जुहुयान्मूलाग्निं विधिवद्द्विजः ।&#x9;040a&lt;br&gt;&#xA;स तु सप्तर्षिलोकेषु सपत्नीकः प्रमोदते ॥&#x9;040c&lt;br&gt;&#xA;इष्टो भवति सर्वाग्नेरग्निहोत्रं च तद्भवेत् ।&#x9;041a&lt;br&gt;&#xA;त्राणाद्वै यजमानस्य ह्यग्निहोत्रमिति स्मृतम् ॥&#x9;041c&lt;br&gt;&#xA;होइज्येषु विषादो वै विषादो दुःखमुच्यते ।&#x9;042a&lt;br&gt;&#xA;दुःखं तापत्रयं प्रोक्तं तापं हि नरकं विदुः ॥&#x9;042c&lt;br&gt;&#xA;आध्यात्मिकं चाधिदैवमाधिभौतिकमेव च ।&#x9;043a&lt;br&gt;&#xA;एतत्तापत्रयं प्रोक्तमात्मविद्भिर्नराधिप ॥&#x9;043c&lt;br&gt;&#xA;यस्माद्वै त्रायते दुःखाद्यजमानं हुतोऽनलः ।&#x9;044a&lt;br&gt;&#xA;तस्मात्तु विधिवत्प्रोक्तमग्निहोत्रमिति श्रुतौ ॥&#x9;044c&lt;br&gt;&#xA;तदग्निहोत्रं सृष्टं वै ब्रह्मणा लोककर्तृणा ।&#x9;045a&lt;br&gt;&#xA;वेदाश्चाप्यग्निहोत्रं तु जज्ञिरे स्वयमेव तु ॥&#x9;045c&lt;br&gt;&#xA;अग्निहोत्रफला वेदा शीतवृत्तफलं श्रुतम् ।&#x9;046a&lt;br&gt;&#xA;रतिपुत्रफला दारा दत्तभुक्तफलं धनम् ॥&#x9;046c&lt;br&gt;&#xA;त्रिवेदमन्त्रसंयोगादग्निहोत्रं प्रवर्तते ।&#x9;047a&lt;br&gt;&#xA;ऋग्यजुःसामभिः पुण्यैः स्थाप्यते सूत्रसंयुतैः ॥&#x9;047c&lt;br&gt;&#xA;वसन्ते ब्राह्मणस्य स्यादाधेयोऽग्निर्नराधिप ।&#x9;048a&lt;br&gt;&#xA;वसन्तो ब्राह्मणो ज्ञेयो वेदयोनिः स उच्यते ॥&#x9;048c&lt;br&gt;&#xA;अग्न्याधेयं तु येनाथ वसन्ते क्रियतेऽनघ ।&#x9;049a&lt;br&gt;&#xA;तस्य श्रीर्बह्मवृद्धिश्च ब्राह्मणस्य विवर्धते ॥&#x9;049c&lt;br&gt;&#xA;येनाधानं तु वै ग्रीष्मे क्रियते तस्य वर्धते ।&#x9;050a&#x9;क्षत्रियस्याग्निराधेयो ग्रीष्मे श्रेष्ठः स वै नृप ।050c&lt;br&gt;&#xA;श्रीः प्रजाःक पशवश्चैव वित्तं तेजो बलं यशः ॥&#x9;050a&lt;br&gt;&#xA;शरदृतौ तु वैश्यस्य ह्याधानीयो हुताशनः ।&#x9;051c&lt;br&gt;&#xA;शरद्रात्रं स्वयं वैश्यो वैश्ययोनिः स उच्यते ॥&#x9;051a&lt;br&gt;&#xA;शरद्याधानमेवं वै क्रियते येन पाण्डव ।&#x9;052c&lt;br&gt;&#xA;तस्यापि श्रीः प्रजाऽऽयुश्च पशवोऽर्थश्च वर्धते ॥&#x9;052a&lt;br&gt;&#xA;पशवः सर्व एवैते त्रिभिः सर्वैरलङ्कृताः ।&#x9;053c&lt;br&gt;&#xA;अग्निहोत्रा ह्यवर्तन्ते तैरेव ध्रियते जगत् ॥&#x9;053a&lt;br&gt;&#xA;ग्राम्यारण्याश्च पशवो पृक्षाश्चैव तृणानि च ।&#x9;054c&lt;br&gt;&#xA;फलान्योषधयश्चापि अग्निहोत्रकृते हविः ॥&#x9;054a&lt;br&gt;&#xA;रसाः स्नेहास्तथा गन्धा रत्नानि मणयस्तथा ।&#x9;055c&lt;br&gt;&#xA;काञ्चनानि च लोहानि ह्यग्निहोत्रकृतेऽभवन् ॥&#x9;055a&lt;br&gt;&#xA;आयुर्वेदो धनुर्वेदो मीमांसा न्यायविस्तरः ।&#x9;056c&lt;br&gt;&#xA;धर्मशास्त्रं च तत्सर्वमग्निहोत्रकृते कृतम् ॥&#x9;056a&lt;br&gt;&#xA;छन्दः शिक्षा च कल्पश्च तथा व्याकरणानि च ।&#x9;057a&lt;br&gt;&#xA;शास्त्रं ज्योतिर्निरुक्तं चाप्यग्निहोत्रकृते कृतम् ॥&#x9;057c&lt;br&gt;&#xA;इतिहासपुराणं च गाथाश्चोपनिषत्तथा ।&#x9;058a&lt;br&gt;&#xA;आथर्वणानि कर्माणि चाग्निहोत्रकृते कृतम् ॥&#x9;058c&lt;br&gt;&#xA;यच्चैतस्यां पृथिव्यां वै किञ्चिदस्ति चराचरम् ।&#x9;059a&lt;br&gt;&#xA;तत्सर्वमग्निहोत्रस्य कृते सृष्टं स्वयम्भुवा ॥&#x9;059c&lt;br&gt;&#xA;अग्निहोत्रस्य दर्शस्य पूर्णमासस्य चाप्यथ ।&#x9;060a&lt;br&gt;&#xA;युपेष्टिपशुबन्धानां सोमपानक्रियावताम् ॥&#x9;060c&lt;br&gt;&#xA;तिथिनक्षत्रयोगानां मुहूर्तकरणात्मकम् ।&#x9;061a&lt;br&gt;&#xA;कालस्य वेदनार्थं तु ज्योतिर्ज्ञानं पुराऽनघ ॥&#x9;061c&lt;br&gt;&#xA;ऋग्यजुः साममन्त्राणां श्लोकतत्वार्थचिन्तनात् ।&#x9;062a&lt;br&gt;&#xA;प्रत्यापत्तिविकल्पानां छन्दोज्ञानं प्रल्पितम् ॥&#x9;062c&lt;br&gt;&#xA;वर्णाक्षरपदार्थानां सन्धिलिङ्गं प्रकीर्तितम् ।&#x9;063a&lt;br&gt;&#xA;नामधातुविवेकार्थं पुरा व्याकरणं स्मृतम् ॥&#x9;063c&lt;br&gt;&#xA;यूपवेद्यध्वरार्थं तु प्रोक्षणश्रवणाय तु ।&#x9;064a&lt;br&gt;&#xA;यज्ञदैवतयोगार्थं शिक्षाज्ञानं प्रकल्पितम् ॥&#x9;064c&lt;br&gt;&#xA;यज्ञपात्रपवित्रार्थं द्रव्यसम्भारणाय च ।&#x9;065a&lt;br&gt;&#xA;सर्वयज्ञविकल्पाय पुराकल्पं प्रकल्पितम् ॥&#x9;065c&lt;br&gt;&#xA;नामधातुविकल्पानां तत्वार्थनियमाय च ।&#x9;066a&lt;br&gt;&#xA;सर्ववेदनिरुक्तानां निरुक्तमृषिभिः कृतम् ॥&#x9;066c&lt;br&gt;&#xA;वेद्यर्थं पृथिवी सृष्टा सम्भारार्थ तथैव च ।&#x9;067a&lt;br&gt;&#xA;इध्मार्थमथ यूपार्थं ब्रह्मा चक्रे वनस्पतिम् ॥&#x9;067c&lt;br&gt;&#xA;ग्राम्यारण्याश्च पशवो जायन्ते यज्ञकारणात् ।&#x9;068a&lt;br&gt;&#xA;मन्त्राणां विनियोगं च प्रोक्षितं श्रपणं तथा ॥&#x9;068c&lt;br&gt;&#xA;अनुयाजप्रयाजाश्च मरुतां शंसिनस्तथा ।&#x9;069a&lt;br&gt;&#xA;औद्गात्रं चैव साम्नां वै प्रतिप्रस्थानमेव च ॥&#x9;069c&lt;br&gt;&#xA;विष्णुक्रमाणां क्रमणं दक्षिणावभृथं तथा ।&#x9;070a&lt;br&gt;&#xA;त्रिकासमर्चनं चैव स्यानेषूपहृतं तथा ॥&#x9;070c&lt;br&gt;&#xA;नावबुद्ध्यन्ति ये विप्रा निन्दन्ति च पशोर्वधम् ।&#x9;071a&#x9;देवताग्रहणं मोक्षं हविषां श्रपणं तथा ।071c&lt;br&gt;&#xA;ते यान्ति नरकं घोरं रौरवं तमसाऽऽवृतम् ॥&#x9;071a&lt;br&gt;&#xA;शतवर्षसहस्राणि तत्र स्थित्वा नराधमाः ।&#x9;072c&lt;br&gt;&#xA;कृमिर्भिर्भक्ष्यमाणाश्च तिष्ठेयुः पूयशोणिते ॥&#x9;072a&lt;br&gt;&#xA;वृक्षा यूपत्वमिच्छन्ति पशुत्वं पशवस्तथा ।&#x9;073c&lt;br&gt;&#xA;सोमत्वं च लताः सर्वा वेदित्वं च वसुन्धर ॥&#x9;073a&#x9;तृणानीच्छन्ति बर्हिष्ट्वमोषध्यश्च हविष्यताम् ।073c&lt;br&gt;&#xA;यस्मात्पशुत्वमिच्छन्ति पशवः स्वर्गलिप्सया ।&#x9;074a&lt;br&gt;&#xA;तस्मात्पशुवधे हिंसा नास्ति यज्ञेषु पाण्डव ॥&#x9;074c&lt;br&gt;&#xA;यूपास्तन्मन्त्रसंस्कारैर्दर्भाश्च पशवस्तथा ।&#x9;075a&lt;br&gt;&#xA;यजमानेन सहिताः स्वर्गं यान्ति नरेश्वर ॥&#x9;075c&lt;br&gt;&#xA;यावत्कालं हि यज्वा वै स्वर्गलोके महीयते ।&#x9;076a&lt;br&gt;&#xA;तावत्कालं प्रमोदन्ते पशवो ह्यध्वरे हताः ॥&#x9;076c&lt;br&gt;&#xA;अहिंसा वैदिकं कर्म ब्रह्मकर्मेति तत्कृतम् ।&#x9;077a&lt;br&gt;&#xA;वेदोक्तं ये न कुर्वन्ति हिंसाबुद्ध्या क्रतून्द्विजाः ।&#x9;077c&lt;br&gt;&#xA;सद्यः शूद्रत्वामायान्ति प्रेत्य चण्डालतामपि ॥&#x9;077e&lt;br&gt;&#xA;गावो यज्ञार्थमुत्पन्ना दक्षिणार्थं तथैव च ।&#x9;078a&lt;br&gt;&#xA;सुवर्णं रजतं चैव पात्रक्रुभार्थमेव च ॥&#x9;078c&lt;br&gt;&#xA;दर्भाः संस्तरणार्तं तु रक्षसां रक्षणाय च ।&#x9;079a&lt;br&gt;&#xA;पजनार्थं द्विजाः सृष्टास्तारका दिवि देवताः ॥&#x9;079c&lt;br&gt;&#xA;क्षत्रिया रक्षणार्थं तु वैश्या वार्तानिमित्ततः ।&#x9;080a&lt;br&gt;&#xA;शुश्रूषार्थं त्रयाणां वै शूद्राः सृष्टाः स्वयम्भुवा ॥&#x9;080c&lt;br&gt;&#xA;एवमेतज्जगत्सर्वमग्निहोत्रकृते कृतम् ।&#x9;081a&lt;br&gt;&#xA;नावबुध्यन्ति ये चैव नरास्तु तमसा वृताः ॥&#x9;081c&lt;br&gt;&#xA;ते यान्ति नरकं घोरं रौरवं नाम विश्रुतम् ।&#x9;082a&lt;br&gt;&#xA;रौरवाद्विप्रयुक्तास्तु कृमियोनिं व्रजन्ति ते ॥&#x9;082c&lt;br&gt;&#xA;यथोक्तमग्निहोत्राणां शुश्रूषन्ति च ये द्विजाः ।&#x9;083a&lt;br&gt;&#xA;तैर्दत्तं सहुतं चेष्टं दत्तमध्यापितं भवेत् ॥&#x9;083c&lt;br&gt;&#xA;एवमिष्टं च पूर्तं च यद्विप्रैः क्रियते नृप ।&#x9;084a&lt;br&gt;&#xA;तत्सर्वं सम्यगाहृत्य चादित्ये स्थापयाम्यहम् ॥&#x9;084c&lt;br&gt;&#xA;मया स्थापितमादित्ये लोकस्य सुकृतं हि तत् ।&#x9;085a&lt;br&gt;&#xA;धारयेद्यत्सहस्रांशुः सुकृतं ह्यग्निहोत्रिणाम् ॥&#x9;085c&lt;br&gt;&#xA;यावत्कालं तु तिष्ठन्ति लोके चाप्यग्निहोत्रिणः ।&#x9;086a&lt;br&gt;&#xA;तावदेव हि पुण्येन दीप्यते रविणाऽम्बरे ॥&#x9;086c&lt;br&gt;&#xA;स्वर्गे स्वर्गं गतानां तु वीर्याद्भवति वीर्यवान् ।&#x9;087a&lt;br&gt;&#xA;तत्र ते ह्युपभुञ्जन्ति ह्यग्निहोत्रस्य तत्फलम् ।&#x9;087c&lt;br&gt;&#xA;समानरूपा देवानां तिष्ठन्त्याबूतसम्प्लवम् ॥&#x9;087e&lt;br&gt;&#xA;वृथाऽग्निना च ये केचिद्दह्यन्ते ह्यग्निहोत्रिणः ।&#x9;088a&lt;br&gt;&#xA;न तेऽग्निहोत्रिणां लोके मानसाऽपि व्रजन्ति ते ॥&#x9;088c&lt;br&gt;&#xA;वीरघ्रास्तु दुराचारा दरिद्रास्तु नराधमाः ।&#x9;089a&lt;br&gt;&#xA;विकला व्याधिताश्चापि जायन्ते शूद्रयोनिषु ॥&#x9;089c&lt;br&gt;&#xA;तस्मादप्रोषितैर्नित्यमग्निहोत्रं द्विजातिभिः ।&#x9;090a&lt;br&gt;&#xA;होतव्यं विधिवद्राजन्नूर्ध्वामिच्छन्ति ये गतिम् ॥&#x9;090c&lt;br&gt;&#xA;आत्मवन्नावमन्तव्यमग्निहोत्रं युधिष्टिर ।&#x9;091a&lt;br&gt;&#xA;न त्याज्यं क्षणिमप्येतदग्निहोत्रं युधिष्ठिर ॥&#x9;091c&lt;br&gt;&#xA;वृद्धत्वेऽप्यग्निहोत्रं ये गृह्णन्ति विधिवद्द्विजाः ।&#x9;092a&lt;br&gt;&#xA;शूद्रान्नाद्विरता दान्ताः संयतेन्द्रियबुद्धयः ॥&#x9;092c&lt;br&gt;&#xA;पञ्चयज्ञपरा नित्यं लोभक्रोधविवर्जिताः ।&#x9;093a&lt;br&gt;&#xA;द्विकालमतिथींश्चैव पूजयन्ति च भक्तितः ॥&#x9;093c&lt;br&gt;&#xA;तेऽपि सूर्योदयप्रख्यैर्विमानैर्वायुवेगिभिः ।&#x9;094a&lt;br&gt;&#xA;मम लोके प्रमोदन्ते दृष्ट्वा मां च युधिष्ठिर ॥&#x9;094c&lt;br&gt;&#xA;मन्वन्तरं च तत्रैकं मोदिता द्विजसत्तमाः ।&#x9;095a&lt;br&gt;&#xA;इह मानुष्यके लोके जायन्ते द्विजसत्तमाः ॥&#x9;095c&lt;br&gt;&#xA;क्रोधलोभविनिर्मुक्ताः प्रातस्स्नानपरायणाः ।&#x9;096a&#x9;बालाहिताग्रयो ये च शूद्रान्नाद्विरताः सदा ।096c&lt;br&gt;&#xA;यथोक्तमग्निहोत्रं वै जुह्वते विजितेन्द्रियाः ॥&#x9;096e&lt;br&gt;&#xA;आतिथेयाः सदा सौम्या द्विकालं मत्परायणाः ।&#x9;097a&lt;br&gt;&#xA;ते यान्त्यपुनरावृत्तिं भित्त्वा चादित्यमण्डलम् ॥&#x9;097c&lt;br&gt;&#xA;मम लोकं सपत्नीका यानैः सूर्योदयप्रभैः ।&#x9;098a&lt;br&gt;&#xA;तत्र बालार्कसङ्काशाः कामगाः कामरूपिणः ॥&#x9;098c&lt;br&gt;&#xA;ऐश्वर्यगुणसम्पन्नाः क्रीडन्ति च यथासुखम् ।&#x9;099a&lt;br&gt;&#xA;इत्येषामाहिताग्नीनां विभूतिः पाण्डुनन्दन ॥&#x9;099c&lt;br&gt;&#xA;प्रमाणं न च कुर्वन्ति ये यान्तीहापि दुर्गतिम् ।&#x9;100a&#x9;श्रुतिं केचिन्निन्दमानाः श्रुतिं दूष्यन्त्यबुद्धयः ।100c&lt;br&gt;&#xA;प्रमाणमितिहासं च वेदान्कुर्वति ये द्विजाः ।&#x9;101a&lt;br&gt;&#xA;ते यान्त्यमरसायुज्यं नित्यमास्तिक्यबुद्धयः ॥ ॥&#x9;101c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/112/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/112/</guid>
      <description>&lt;p&gt;अध्यायः 112&#xA;कृष्णेन युधिष्ठिरम्प्रति चान्द्रायणविधिनिरूपणपूर्वकं तदाचरणफलकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;चक्रायुध नमस्तेऽस्तु देवेश गरुडध्वज ।&#x9;001a&lt;br&gt;&#xA;चान्द्रायणविधिं पुण्यमाख्याहि भगवन्मम ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;शृणु पाण्डव तत्वेन सर्वपापप्रणाशनम् ।&#x9;002a&lt;br&gt;&#xA;पापिनो येन शुद्ध्यन्ति तत्ते वक्ष्यामि सर्वशः ॥&#x9;002c&lt;br&gt;&#xA;ब्राह्मणः क्षत्रियो वाऽपि वैश्यो वा चरितव्रतः ।&#x9;003a&lt;br&gt;&#xA;यथावत्कर्तुकामो वै तस्यैवं प्रथमा क्रिया ॥&#x9;003c&lt;br&gt;&#xA;शोधयेत्तु शरीरं स्वं पञ्चगव्येन यन्त्रितः ।&#x9;004a&lt;br&gt;&#xA;सशिरः कृष्णपक्षस्य ततः कुर्वीत वापनम् ॥&#x9;004c&lt;br&gt;&#xA;शुक्लवासाः शुचिर्भूत्वा मौञ्जीं बध्नीत मेखलाम् ।&#x9;005a&lt;br&gt;&#xA;पालाशदण्डमादाय ब्रह्मचारिव्रते स्थितः ॥&#x9;005c&lt;br&gt;&#xA;नदीसङ्गमतीर्थेषु शुचौ देशे गृहेऽपि वा ।&#x9;006a&#x9;कृतोपवासः पूर्वं तु शुक्लप्रतिपदि द्विजः ।006c&lt;br&gt;&#xA;गोमयेनोपलिप्तेऽथ स्थण्डिलेऽग्निं निधापयन् ॥&#x9;006e&lt;br&gt;&#xA;आघारावाज्यभागौ च प्रणवं व्याहृतीस्तथा ।&#x9;007a&lt;br&gt;&#xA;वारुणं चैव पञ्चैव हुत्वा सर्वान्यथाक्रमम् ॥&#x9;007c&lt;br&gt;&#xA;सत्याय विष्णवे चेति ब्रह्मर्षिभ्योऽथ ब्रह्मणे ।&#x9;008a&lt;br&gt;&#xA;विश्वेभ्यो हि च देवेभ्यः सप्रजापतये तथा ॥&#x9;008c&lt;br&gt;&#xA;षडुक्त्वा जुहुयात्पश्चात्प्रायश्चित्ताहुतिं द्विजः ।&#x9;009a&lt;br&gt;&#xA;अतः समापयेदग्निं शान्तिं कृत्वाऽथ पौष्टिकिम् ॥&#x9;009c&lt;br&gt;&#xA;नदीं गत्वा विशुद्धात्मा सोमाय वरुणाय च ।&#x9;010a&#x9;प्रणम्य चाग्निं सोमं च भस्म दिग्ध्वा यथाविधि ।010c&lt;br&gt;&#xA;आदित्याय नमस्कृत्वा ततः स्नायात्समाहितः ॥&#x9;010e&lt;br&gt;&#xA;उत्तीर्योदकमाचम्य चासीनः पूर्वतोमुखः ।&#x9;011a&lt;br&gt;&#xA;प्राणायामं ततः कृत्वा पवित्रैरभिषेचनम् ॥&#x9;011c&lt;br&gt;&#xA;आचान्तस्त्वमिवीक्षेत ऊर्ध्वबाहुर्दिवाकरम् ।&#x9;012a&lt;br&gt;&#xA;कृताञ्जलिपुटः स्थित्वा कुर्याच्चैव प्रदक्षिणम् ॥&#x9;012c&lt;br&gt;&#xA;नारायणं वा रुद्रं वा ब्रह्मणमथवाऽपि च ।&#x9;013a&lt;br&gt;&#xA;वारुणं मन्त्रमूक्तं वा प्राग्भोजनमथापि वा ॥&#x9;013c&lt;br&gt;&#xA;गायत्रीं मम देवीं वा सावित्रीं वा जपेत्ततः ।&#x9;014a&#x9;वीरघ्नमृषभफं वाऽपि तथा चाप्यघमर्षणम् ।014c&lt;br&gt;&#xA;शतं वाऽष्टशतं वाऽपि सहस्रमथवा परम् ॥&#x9;014e&lt;br&gt;&#xA;ततो मध्याह्नकाले वै पायसं यावकं हि वा ।&#x9;015a&lt;br&gt;&#xA;पाचयित्वा प्रयत्नेन प्रयतः सुसमाहितः ॥&#x9;015c&lt;br&gt;&#xA;पात्रं तु सुसमादाय सौवर्णं राजतं तु वा ।&#x9;016a&lt;br&gt;&#xA;ताम्रं वा मृन्मयं वापि औदुम्बरमथापि वा ।&#x9;016c&lt;br&gt;&#xA;वृक्षाणां याज्ञियानं तु पर्णैरार्द्रैरकुत्सितैः ।&#x9;017a&lt;br&gt;&#xA;पुटकेन तु गुप्तेनि चरेद्भैक्षं समाहितः ॥&#x9;017c&lt;br&gt;&#xA;ब्राह्मणानां गृहाणां तु सप्तानां नापरं व्रजेत् ।&#x9;018a&lt;br&gt;&#xA;गोदोहमात्रं तिष्ठेत्तु वाग्यतः संयतेन्द्रियः ॥&#x9;018c&lt;br&gt;&#xA;न हसेन्न च वीक्षेत नाभिभाषेत वा स्त्रियम् ॥&#x9;019ac&lt;br&gt;&#xA;दृष्ट्वा मूत्रं पुरीषं वा चण्डालं वा रजस्वलाम् ।&#x9;020a&lt;br&gt;&#xA;पतितं च तथा श्वानमादित्यमवलोकयेत् ॥&#x9;020c&lt;br&gt;&#xA;यो हि पादुकमारुह्य सर्वदा प्रचरेद्द्विजः ।&#x9;021a&lt;br&gt;&#xA;तं दृष्ट्वा पापकर्माणमादित्यमवलोकयेत् ॥&#x9;021c&lt;br&gt;&#xA;प्रक्षाल्य पादावाजान्वोर्हस्तावाकूर्परं पुनः ।&#x9;022a&#x9;ततस्त्वावसथं प्राप्तो भिक्षां निक्षिप्य भूतले ।022c&lt;br&gt;&#xA;आचम्य वारिणा तेन वह्निं विप्रांश्च पूययेत् ॥&#x9;022e&lt;br&gt;&#xA;पञ्च सप्ताथवा कुर्याद्भागान्भैक्षस्य तस्य वै ।&#x9;023a&lt;br&gt;&#xA;तेषामन्यतमं पिण्डमादित्याय निवेदयेत् ॥&#x9;023c&lt;br&gt;&#xA;ब्रह्मणे चाग्नये चैव सोमाय वरुणाय च ।&#x9;024a&lt;br&gt;&#xA;विश्वेभ्यश्चैव देवेभ्यो दद्यादन्नं यथाक्रमम् ॥&#x9;024c&lt;br&gt;&#xA;अवशिष्टमथैकं तु वक्त्रमात्रं प्रकल्पयेत् ॥&#x9;025ac&lt;br&gt;&#xA;अङ्गुलीभिस्त्रिभिः पिण्डं प्राश्नीयात्प्राङ्मुखः शुचिः ।&#x9;026a&#x9;अङ्गुल्यग्रे स्थितं पिण्डं गायत्र्या चाभिमन्त्रयेत् ।026c&lt;br&gt;&#xA;यथा च वर्धते सोमो ह्रसते च यथा पुनः ।&#x9;027a&lt;br&gt;&#xA;तथा पिण्डाश्च वर्धन्ते ह्रसन्ते च दिनेदिने ॥&#x9;027c&lt;br&gt;&#xA;त्रिकालं स्नानमस्योक्तं द्विकालमथवा सकृत् ।&#x9;028a&lt;br&gt;&#xA;ब्रह्मचारी सदा वाऽपि न च वस्त्रं प्रपीडयेत् ॥&#x9;028c&lt;br&gt;&#xA;स्थाने न दिवसं तिष्ठेद्रात्रौ वीरासनं व्रजेत् ।&#x9;029a&lt;br&gt;&#xA;भवेत्स्थण्डिलशायी वाऽप्यथवा वृक्षमूलिकः ॥&#x9;029c&lt;br&gt;&#xA;वल्कलं यदि वा क्षौमं शाणं कार्पासकं तथा ।&#x9;030a&lt;br&gt;&#xA;आच्छादनं भवेत्तस्य वस्त्रार्थं पाण्डुनन्दन ॥&#x9;030c&lt;br&gt;&#xA;एवं चान्द्रायणे पूर्णे मासस्यान्ते प्रयत्नवान् ।&#x9;031a&lt;br&gt;&#xA;ब्राह्मणान्भोजयेद्भक्त्या दद्याच्चैव च दक्षिणाम् ॥&#x9;031c&lt;br&gt;&#xA;चान्द्रायणेन चीर्णेन यत्कृतं तेन दुष्कृतम् ।&#x9;032a&lt;br&gt;&#xA;तत्सर्वं तत्क्षणादेव भस्मीभवति काष्ठवत् ॥&#x9;032c&lt;br&gt;&#xA;ब्रह्महत्या च गोहत्या सुवर्णस्तैन्यमेव च ।&#x9;033a&lt;br&gt;&#xA;भ्रूणहत्या सुरापानं गुरोर्दारव्यतिक्रमः ॥&#x9;033c&lt;br&gt;&#xA;एवमन्यानि पापानि पातकीयानि यानि च ।&#x9;034a&lt;br&gt;&#xA;चान्द्रायणेन नश्यन्ति वायुना पांसवो यथा ॥&#x9;034c&lt;br&gt;&#xA;अनिर्दशाया गोः क्षीरमौष्ठ्रमाविकमेव च ।&#x9;035a&lt;br&gt;&#xA;मृतसूतकयोश्चान्नं भुक्त्वा चान्द्रायणं चरेत् ॥&#x9;035c&lt;br&gt;&#xA;उपपातकिनश्चान्नं पतितान्नं तथैव च ।&#x9;036a&lt;br&gt;&#xA;शूद्रस्योच्छेषणं चैव भुक्त्वा चान्द्रायणं चरेत् ॥&#x9;036c&lt;br&gt;&#xA;आकाशस्थं तु हस्तस्थमधः स्रस्तं तथैव च ।&#x9;037a&lt;br&gt;&#xA;परहस्तस्थितं चैव भुक्त्वा चान्द्रायणं चरेत् ॥&#x9;037c&lt;br&gt;&#xA;अथाग्रेधिषोरन्नं दिधिषूपपतेस्तथा ।&#x9;038a&lt;br&gt;&#xA;परिवेत्तुस्तथा चान्नं परिवित्तान्नमेव च ॥&#x9;038c&lt;br&gt;&#xA;कुण्डान्नं गोलकान्नं च देवलान्नं तथैव च ।&#x9;039a&lt;br&gt;&#xA;तथा पुरोहितस्यान्नं भुक्त्वा चान्द्रायणं चरेत् ॥&#x9;039c&lt;br&gt;&#xA;सुराऽऽसवं विषं सर्पिर्लाक्षा लवणमेव च ।&#x9;040a&lt;br&gt;&#xA;तैलं चापि च विक्रीणन्द्विजश्चान्द्रायणं चरेत् ॥&#x9;040c&lt;br&gt;&#xA;एकोद्दिष्टं तु यो भुङ्क्ते जनमध्यगतोऽपि यः ।&#x9;041a&lt;br&gt;&#xA;भिन्नभाण्डेषु यो भुङ्क्ते द्विजश्चान्द्रायणं चरेत् ॥&#x9;041c&lt;br&gt;&#xA;यो भुङ्क्तेऽनुपनीतेन यो भुङ्क्ते च स्त्रिया सह ।&#x9;042a&lt;br&gt;&#xA;कन्यया सह यो भुङ्क्ते द्विजश्चान्द्रायणं चरेत् ॥&#x9;042c&lt;br&gt;&#xA;उच्छिष्टं स्थापयेद्विप्रो यो मोहाद्भोजनान्तरे ।&#x9;043a&lt;br&gt;&#xA;दद्याद्वा यदि वा मोहाद्विजश्चान्द्रायणं चरेत् ॥&#x9;043c&lt;br&gt;&#xA;तुम्बकोशातकं चैव पलाण्डुं गृञ्जनं तथा ।&#x9;044a&lt;br&gt;&#xA;छत्राकं लशुनं चैव भुक्त्वा चान्द्रायणं चरेत् ॥&#x9;044c&lt;br&gt;&#xA;द्विजः पर्युषितं चान्नं पक्वं परगृहागतम् ।&#x9;045a&lt;br&gt;&#xA;विपक्वं च तथा मांसं भुक्त्वा चान्द्रायणं चरेत् ॥&#x9;045c&lt;br&gt;&#xA;उदक्यया शुना वाऽपि चण्डालैर्वा द्विजोत्तमः ।&#x9;046a&lt;br&gt;&#xA;दृष्टमन्नं तु भुञ्जानो द्विजश्चान्द्रायणं चरेत् ॥&#x9;046c&lt;br&gt;&#xA;एतत्पुरा विशुद्ध्यर्थमृषिभिश्चरितं व्रतम् ।&#x9;047a&lt;br&gt;&#xA;पावनं सर्वभूतानां पुण्यं पाण्डवचोदितम् ॥&#x9;047c&lt;br&gt;&#xA;एतेन वसवो रुद्राश्चादित्याश्च दिवं गताः ।&#x9;048a&lt;br&gt;&#xA;एतदद्य परं गुह्यं पवित्रं पापनाशनम् ॥&#x9;048c&lt;br&gt;&#xA;यथोक्तमेतद्यः कुर्याद्द्विजः पापप्रणाशनम् ॥&#x9;049a&lt;br&gt;&#xA;स दिवं याति पूतात्मा निर्मलादित्यसन्निभः ॥ ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/113/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/113/</guid>
      <description>&lt;p&gt;अध्यायः 113&#xA;कृष्णेन युधिष्ठिरम्प्रति कार्तिकादिद्वादशमासेषु एकभुक्तव्रताचरणप्रकारनिरूपणपूर्वकं तत्फलकथनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;केशवेनैवमुक्ते तु चान्द्रायणविधिक्रमे ।&#x9;001a&lt;br&gt;&#xA;अपृच्छत्पुनरन्यांश्च धर्मान्धर्मात्मजो नृप ॥&#x9;001c&lt;br&gt;&#xA;युधिष्ठिर उवाच ।&#x9;002&lt;br&gt;&#xA;सर्वभूतपते श्रीमन्सर्वभूतनमस्कृत ।&#x9;002a&lt;br&gt;&#xA;सर्वभूतहितं धर्मं सर्वज्ञ कथयस्व नः ॥&#x9;002c&lt;br&gt;&#xA;भगवानुवाच ।&#x9;003&lt;br&gt;&#xA;यद्दरिद्रजनस्यापि स्वर्ग्यं सुखकरं भवेत् ।&#x9;003a&lt;br&gt;&#xA;सर्वपापप्रशमनं तच्छृणुष्व युधिष्टिर ॥&#x9;003c&lt;br&gt;&#xA;कार्तिकाद्यास्तु ये मासा द्वादशैव प्रकीर्तिताः ।&#x9;004a&lt;br&gt;&#xA;तेष्वेकबुक्तनियमः सर्वेषामुच्यते मया ॥&#x9;004c&lt;br&gt;&#xA;कार्तिके यस्तु वै मासे नन्दायां संयतेन्द्रियः ।&#x9;005a&lt;br&gt;&#xA;एकभुक्तेन मद्भक्तो मासमेकं तु वर्तते ॥&#x9;005c&lt;br&gt;&#xA;जलं वा न पिबेन्मासे नान्तरं भोजनात्परम् ।&#x9;006a&lt;br&gt;&#xA;आदित्यरूपं मां नित्यमर्चयन्सुसमाहितः ॥&#x9;006c&lt;br&gt;&#xA;व्रतान्ते भोजयेद्विप्रान्दक्षिणां सम्प्रदाय च ।&#x9;007a&lt;br&gt;&#xA;क्रोधलोभविनिर्मुक्तस्तस्य पुण्यफलं शृणु ॥&#x9;007c&lt;br&gt;&#xA;विधिवत्कपिलादाने यत्पुण्यं समुदाहृतम् ।&#x9;008a&lt;br&gt;&#xA;त्पुण्यं समनुप्राप्य सूर्यकलोके महीयते ।&#x9;008c&lt;br&gt;&#xA;ततश्चापि च्युतः कालात्पुरुषेषूपजायते ॥&#x9;008e&lt;br&gt;&#xA;मार्गशीर्षं तु यो मासमेकभुक्तेन वर्तते ।&#x9;009a&lt;br&gt;&#xA;कामं क्रोधं च लोभं च परित्यज्य यथाविधि ॥&#x9;009c&lt;br&gt;&#xA;स्नात्वा चादित्यरूपं मामर्ययेन्नियतेन्द्रियः ।&#x9;010a&lt;br&gt;&#xA;जपेच्चैव च गायत्रीं मामिकां वाग्यतेन्द्रियः ॥&#x9;010c&lt;br&gt;&#xA;मासे परिसमाप्ते तु भोजयित्वा द्विजाञ्शुचिः ।&#x9;011a&lt;br&gt;&#xA;तानर्चयति मद्भक्त्या तस्य पुण्यफलं शृणु ॥&#x9;011c&lt;br&gt;&#xA;अग्निहोत्रे कृते पुण्यमाहिताग्नेस्तु यद्भवेत् ।&#x9;012a&lt;br&gt;&#xA;तत्पुण्यं फलमासाद्य योनेनांऽबरशोभिना ।&#x9;012c&lt;br&gt;&#xA;सह सप्तर्षिलोकेषु यथाकामं यथासुखम् ॥&#x9;012e&lt;br&gt;&#xA;ततश्चापि च्युतः कालाद्धरिवर्षेषु जायते ।&#x9;013a&lt;br&gt;&#xA;तत्र प्रकामं क्रीडित्वा राजा पश्चाद्भविष्यति ॥&#x9;013c&lt;br&gt;&#xA;पौषमासं क्षिपेदेवमेकभुक्तेन यो नरः ।&#x9;014a&lt;br&gt;&#xA;अर्चयन्नेव मां नित्यं मद्गतेनान्तरात्मना ॥&#x9;014c&lt;br&gt;&#xA;अहिंसासत्यसहितः क्रोधहर्षविवर्जितः ।&#x9;015a&lt;br&gt;&#xA;एवं युक्तस्य राजेन्द्र शृणु यत्फलमुत्तमम् ॥&#x9;015c&lt;br&gt;&#xA;विप्रातिथ्यसहस्रेषु यत्पुण्यं समुदाहृतम् ।&#x9;016a&lt;br&gt;&#xA;तत्पुण्यं समनुप्राप्य शक्रलोके महीयते ॥&#x9;016c&lt;br&gt;&#xA;अवतीर्णस्ततः कालादिलावर्षेषु जायते ।&#x9;017a&lt;br&gt;&#xA;तत्र स्थित्वा चिरं कालमस्मिन्विप्रो भविष्यति ॥&#x9;017c&lt;br&gt;&#xA;माघमासं सदा यस्तु वर्तते चैकभुक्ततः ।&#x9;018a&lt;br&gt;&#xA;मदर्चनपरो भूत्वा डम्भक्रोधविवर्जितः ।&#x9;018c&lt;br&gt;&#xA;मामिकामपि सावित्रीं सन्ध्यायां तु जपेद्बुधः ॥&#x9;018e&lt;br&gt;&#xA;नमिस्करोति तान्भक्त्या मद्गतेनान्तरात्मना ।&#x9;019a&#x9;दत्त्वा दु दक्षिणामन्ते भोजयित्वा द्विजानपि ।019c&lt;br&gt;&#xA;त्रिकालस्नानयुक्तस्य तस्य पुण्यफलं शृणु ॥&#x9;019e&lt;br&gt;&#xA;नीलकण्ठप्रयुक्तेन यानेनांऽबरशोभिना ।&#x9;020a&lt;br&gt;&#xA;पितृलोकं व्रजेच्छ्रीमान्सेव्यमानोप्सरोणैः ॥&#x9;020c&lt;br&gt;&#xA;तत्र प्रकामं क्रीडित्वा भद्राश्वेषूपजायते ।&#x9;021a&lt;br&gt;&#xA;ततश्च्युतश्चतुर्वेदी विप्रो भवति भूतले ॥&#x9;021c&lt;br&gt;&#xA;यश्चरेत्फाल्गुनं मासमेकभुक्तो जितेन्द्रियः ।&#x9;022a&lt;br&gt;&#xA;नमो ब्रह्मण्यदेवायेत्येतन्मन्त्रं जपेत्सदा ॥&#x9;022c&lt;br&gt;&#xA;पायसं भोजयेद्विप्रान्व्रतान्ते संयतेन्द्रियः ।&#x9;023a&lt;br&gt;&#xA;मदर्चनपरोऽक्रोधस्तस्य पुण्यफलं शृणु ॥&#x9;023c&lt;br&gt;&#xA;विमानं सारसैर्युक्तमारूढः कामगामि च ।&#x9;024a&lt;br&gt;&#xA;नक्षत्रलोके रमते नक्षत्रसदृशाकृतिः ॥&#x9;024c&lt;br&gt;&#xA;ततश्चापि च्युतः कालात्केतुमालेषु जायते ।&#x9;025a&lt;br&gt;&#xA;तत्र प्रकामं क्रीडित्वा मानुषेषु मुनिर्भवेत् ॥&#x9;025c&lt;br&gt;&#xA;चैत्रमासं तु यो राजन्नेकभुक्तेन वर्तते ।&#x9;026a&lt;br&gt;&#xA;ब्रह्मचारी च मद्भक्त्या तस्य पुण्यफलं शृणु ॥&#x9;026c&lt;br&gt;&#xA;यदग्निहोत्रिणः पुण्यं यथोक्तं व्रतचारिणः ।&#x9;027a&lt;br&gt;&#xA;तत्पुण्यफकलमासाद्य चन्द्रलोके महीयते ॥&#x9;027c&lt;br&gt;&#xA;ततोऽवतीर्णो जायेत वर्षे रमणके पुनः ।&#x9;028a&lt;br&gt;&#xA;भुक्त्वा कामांस्ततस्तस्मिन्निह राजा भविष्यति ॥&#x9;028c&lt;br&gt;&#xA;वैशाखे यस्तु मासे वै ह्येकभुक्तेन वर्तते ।&#x9;029a&lt;br&gt;&#xA;द्विजमग्रासने कृत्वा भुञ्जन्भूमौ च वाग्यतः ॥&#x9;029c&lt;br&gt;&#xA;नमो ब्रह्मण्यदेवायेत्यर्चयित्वा दिवाकरम् ।&#x9;030a&lt;br&gt;&#xA;व्रतान्ते भोजयेद्विप्रांस्तस्य पुण्यफलं शृणु ॥&#x9;030c&lt;br&gt;&#xA;फलं यद्विधिवत्प्रोक्तमग्निष्टोमातिरात्रयोः ।&#x9;031a&lt;br&gt;&#xA;तत्पुण्यफलमासाद्य देवलोके महीयते ॥&#x9;031c&lt;br&gt;&#xA;ततो हैमवते वर्षे जायते कालपर्ययात् ।&#x9;032a&lt;br&gt;&#xA;तत्र प्रकामं क्रीडित्वा विप्रः पश्चाद्भविष्यति ॥&#x9;032c&lt;br&gt;&#xA;ज्येष्ठमासं तु यो विप्रो ह्येकभुक्तेन वर्तते ।&#x9;033a&lt;br&gt;&#xA;विप्रमग्रासने कृत्वा भूमौ भुञ्जन्यथाविधि ॥&#x9;033c&lt;br&gt;&#xA;नमो ब्रह्मण्यदेवायेत्युच्चरन्मां समाहितः ।&#x9;034a&lt;br&gt;&#xA;डम्भानृतविनिर्मुक्तस्तस्य पुण्यफलं शृणु ॥&#x9;034c&lt;br&gt;&#xA;चीर्णे चान्द्रायणे सम्यग्यत्पुण्यं समुदाहृतम् ।&#x9;035a&lt;br&gt;&#xA;तत्पुण्यफलमासाद्य देवलोके महीयते ॥&#x9;035c&lt;br&gt;&#xA;अथोत्तरकुरौ वर्षे जायते निर्गतस्ततः ।&#x9;036a&lt;br&gt;&#xA;ततश्चापि च्युतः कालादिह लोके द्विजो भवेत् ॥&#x9;036c&lt;br&gt;&#xA;आषाढमासं यो राजन्नेकभुक्तेन वर्तते ।&#x9;037a&lt;br&gt;&#xA;ब्रह्मचारी जितक्रोधो मदर्चनपरायणः ॥&#x9;037c&lt;br&gt;&#xA;विप्रमग्रासने कृत्वा भूमौ भुञ्जञ्जितेन्द्रियः ।&#x9;038a&lt;br&gt;&#xA;कृत्वा त्रिषवणं स्नानमष्टाक्षरविधानतः ॥&#x9;038c&lt;br&gt;&#xA;व्रतान्ते भोजयेद्विद्वान्पायसेन युधिष्ठिर ।&#x9;039a&lt;br&gt;&#xA;गुडोदनेन राजेन्द्र तस्य पुण्यफलं शृणु ॥&#x9;039c&lt;br&gt;&#xA;कपिलाशतदानस्य यत्पुण्यं पाण्डुनन्दन ।&#x9;040a&lt;br&gt;&#xA;तत्पुण्यफलमासाद्य देवलोके महीयते ॥&#x9;040c&lt;br&gt;&#xA;ततोऽवतीर्णः काले तु शाकद्वीपे तु जायते ।&#x9;041a&lt;br&gt;&#xA;ततश्चापि च्युतः कालादिह विप्रो भविष्यति ॥&#x9;041c&lt;br&gt;&#xA;श्रावणं यः क्षिपेन्मासमेकभुक्तेन वर्तते ।&#x9;042a&lt;br&gt;&#xA;नमो ब्रह्मण्यदेवायेत्युक्त्वा मामर्चयेत्सदा ।&#x9;042c&lt;br&gt;&#xA;विप्रमाग्रासने कृत्वा भूमौ भुञ्जन्यथाविधि ॥&#x9;042e&lt;br&gt;&#xA;पायसेनार्चयन्विप्राञ्जितक्रोधो जितेन्द्रियः ।&#x9;043a&lt;br&gt;&#xA;लोभमोहविनिर्मुक्तस्तस्य पुण्यफलं शृणु ॥&#x9;043c&lt;br&gt;&#xA;कपिलादानस्य यत्पुण्यं विधिदत्तस्य पाण्डव ।&#x9;044a&lt;br&gt;&#xA;तत्पुण्यं समनुप्राप्य शक्रलोके महीयते ॥&#x9;044c&lt;br&gt;&#xA;ततश्चापि च्युत कालात्कुशद्वीपे प्रजायते ।&#x9;045a&lt;br&gt;&#xA;तत्र प्रकामं क्रीडित्वा विप्रो भवति मानुषे ॥&#x9;045c&lt;br&gt;&#xA;यस्तु भाद्रपदं मासमेकभुक्तेन वर्तते ।&#x9;046a&lt;br&gt;&#xA;ब्रह्मचारी जितक्रोधः सत्यसन्धो जितेन्द्रियः ॥&#x9;046c&lt;br&gt;&#xA;विप्रमग्रासने कृत्वा पाकभेदविवर्जितः ।&#x9;047a&lt;br&gt;&#xA;नमो ब्रह्मण्यदेवायेत्युक्त्वाऽस्य चरणौ स्पृशेत् ॥&#x9;047c&lt;br&gt;&#xA;तिलानपि घृतं वाऽपि व्रतान्ते दक्षिणां ददत् ।&#x9;048a&lt;br&gt;&#xA;मद्भक्तस्य नरश्रेष्ठ तस्य पुण्यफलं शृणु ॥&#x9;048c&lt;br&gt;&#xA;यत्फलं विधिवत्प्रोक्तं राजसूयाश्वमेधयोः ।&#x9;049a&lt;br&gt;&#xA;तत्पुण्यफलमासाद्य शक्रलोके महीयते ॥&#x9;049c&lt;br&gt;&#xA;ततश्चापि च्युतः कालाज्जायते धनदालये ।&#x9;050a&lt;br&gt;&#xA;तत्र प्रकामं क्रीडित्वा राजा भवति मानुषे ॥&#x9;050c&lt;br&gt;&#xA;यश्चाप्याश्वयुजं मासमेकभुक्तेन वर्तते ।&#x9;051a&lt;br&gt;&#xA;मद्गायत्रीं जपेद्भक्त्या मद्गतेनान्तरात्मना ।&#x9;051c&lt;br&gt;&#xA;द्विसन्ध्यं वा त्रिसन्ध्यं वा शतमष्टोत्तरं तु वा ॥&#x9;051e&lt;br&gt;&#xA;विप्रमग्रासने कृत्वा संयतेन्द्रियमानसः ।&#x9;052a&lt;br&gt;&#xA;व्रतान्ते भोजयेद्विप्रांस्तस्य पुण्यफलं शृणु ॥&#x9;052c&lt;br&gt;&#xA;अश्वमेधस्य यत्पुण्यं विधिवत्पाण्डुनन्दन ।&#x9;053a&lt;br&gt;&#xA;तत्पुण्यफलमासाद्य मम लोके महीयते ॥&#x9;053c&lt;br&gt;&#xA;ततश्चापि च्युतः कालाच्छ्वेतद्वीपे प्रजायते ।&#x9;054a&lt;br&gt;&#xA;तत्र भुक्त्वा च भोगांश्च ततो विप्रवरो भवेत् ॥ ॥&#x9;054c&lt;br&gt;&#xA;इति श्रीमन्महाभारते आश्वमेधिकपर्वणि वैष्णवधर्मपर्वणि त्रयोदशाधिकशततमोऽध्यायः ॥ 113 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/114/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/114/</guid>
      <description>&lt;p&gt;अध्यायः 114&#xA;कृष्णेन युधिष्ठिरम्प्रति केशवादिभगवन्मूर्त्युपास्तिपूर्वकं मार्गशीर्षादिद्वादशद्वादशीव्रताचरणफलकथनम् ॥ 1 ॥ युधिष्ठिरेण विस्तरेण कृष्णस्तवनम् ॥ 2 ॥ पुनः कृष्णेन युधिष्ठिराय एकादश्युपवासपूर्वकं द्वादश्यां भगवत्पूजायाः फलकथनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;एवं संवत्सरं पूर्णमेकभुक्तेन यः क्षिपेत् ।&#x9;001a&lt;br&gt;&#xA;तस्य पुण्यफलं यद्वै तन्ममाचक्ष्व केशव ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;शृणु पाण्डव तत्त्वं मे वचनं पुण्यमुत्तमम् ।&#x9;002a&lt;br&gt;&#xA;यदकृत्वाऽथवा कृत्वा नरः पापैः प्रमुच्यते ॥&#x9;002c&lt;br&gt;&#xA;एकभुक्तेन वर्तेत नरः संवत्सरं तु यः ।&#x9;003a&lt;br&gt;&#xA;ब्रह्मचारी जितक्रोधो ह्यधश्शायी जितेन्द्रियः ॥&#x9;003c&lt;br&gt;&#xA;अर्चन्नेव तु मां नित्यं मद्गतेनान्तरात्मना ।&#x9;004a&#x9;शुचिश्चि स्नानतो व्यग्रः सत्यवागनसूयकः ।004c&lt;br&gt;&#xA;सन्ध्ययोस्तु जपेन्नित्यं मद्गायत्रीं समाहितः ॥&#x9;004e&lt;br&gt;&#xA;नमो ब्रह्मण्यदेवायेत्यसकृन्मां प्रणम्य च ।&#x9;005a&lt;br&gt;&#xA;विप्रमग्रासने कृत्वा यावकं भैत्रमेव वा ॥&#x9;005c&lt;br&gt;&#xA;भुक्त्वा तु वाग्यतो भूमावाचान्तस्य द्विजन्मनः ।&#x9;006a&lt;br&gt;&#xA;नमोऽस्तु वासुदेवायेत्युक्त्वा तु चरणौ स्पृशेत् ॥&#x9;006c&lt;br&gt;&#xA;मासेमासे समाप्ते तु भोजयित्वा द्विजाञ्शुचीन् ।&#x9;007a&lt;br&gt;&#xA;संवत्सरे ततः पूर्णे दद्यात्तु व्रतदक्षिणाम् ॥&#x9;007c&lt;br&gt;&#xA;विप्रहस्तच्युतैस्तोयैः सहिरण्यैः समुक्षितः ।&#x9;008a&#x9;नवनीतमयीं गां वा तिलधेनुमथापि वा ।008c&lt;br&gt;&#xA;तस्य पुण्यफलं राजन्कथ्यमानं मया शृणु ॥&#x9;008e&lt;br&gt;&#xA;दशजन्मकृतं पापं ज्ञानतोऽज्ञानतोपि वा ।&#x9;009a&lt;br&gt;&#xA;तद्विनश्यति तस्याशु नात्र कार्या विचारणा ॥&#x9;009c&lt;br&gt;&#xA;युधिष्ठिर उवाच ।&#x9;010&lt;br&gt;&#xA;सर्वेषामुपवासानां यच्छ्रेयः सुमहत्फलम् ।&#x9;010a&lt;br&gt;&#xA;यच्च निःश्रेयसं लोके तद्भवान्वक्तुमर्हति ॥&#x9;010c&lt;br&gt;&#xA;भगवानुवाच ।&#x9;011&lt;br&gt;&#xA;शृणु राजन्यथापूर्वं मयाऽभीष्टं तु मोदते ।&#x9;011a&lt;br&gt;&#xA;तथा ते कथयिष्यामि मद्भक्ताय युधिषठिर ॥&#x9;011c&lt;br&gt;&#xA;उपवासव्रतं कुर्यात्त्रिकालं चार्चयंस्तु माम् ।&#x9;012a&#x9;यस्तु भक्त्या शुचिर्भूत्वा पञ्चम्यां मे नराधिप ।012c&lt;br&gt;&#xA;सर्वक्रतुफलं लब्ध्वा मम लोके महीयते ॥&#x9;012e&lt;br&gt;&#xA;युधिष्ठिर उवाच ।&#x9;013&lt;br&gt;&#xA;भगवन्देवदेवेश पञ्चमी नाम का तव ।&#x9;013a&lt;br&gt;&#xA;तामहं श्रोतुमिच्छामि कथयस्व ममानघ ॥&#x9;013c&lt;br&gt;&#xA;भगवानुवाच ।&#x9;014&lt;br&gt;&#xA;पर्वद्वयं च द्वादश्यां श्रवणं च नराधिप ।&#x9;014a&lt;br&gt;&#xA;मत्पञ्चमीति विख्यातां मत्प्रिया च विशेषतः ॥&#x9;014c&lt;br&gt;&#xA;तस्मात्तु ब्राह्मणश्रेष्ठैर्मन्निवेशितबुद्धिभिः ।&#x9;015a&lt;br&gt;&#xA;उपवासस्तु कर्तव्यो मत्प्रियार्तं विशेषतः ॥&#x9;015c&lt;br&gt;&#xA;द्वादश्यामेव वा कुर्यादुपवासमशक्नुवन् ।&#x9;016a&lt;br&gt;&#xA;तेनाहं परमां प्रीति यास्यामि नरपुङ्गव ॥&#x9;016c&lt;br&gt;&#xA;अहोरात्रेण द्वादश्यां मार्गशीर्षेण केशवम् ।&#x9;017a&lt;br&gt;&#xA;उपोष्य पूजयेद्यो मां सोऽस्वमेधफलं लभेत् ॥&#x9;017c&lt;br&gt;&#xA;द्वादश्यां पुष्यमासे तु नाम्ना नारायणं तु माम् ।&#x9;018a&lt;br&gt;&#xA;उपोष्य पूजयेद्यो मां वाजिमेधफलं लभेत् ॥&#x9;018c&lt;br&gt;&#xA;द्वादश्यां माघमासे तु मामुपोष्य तु माधवम् ।&#x9;019a&lt;br&gt;&#xA;पूजयेद्यः समाप्नोति राजसूयफलं नृप ॥&#x9;019c&lt;br&gt;&#xA;द्वादश्यां फाल्गुने मासि गोविन्दाख्यमुपोष्य माम् ॥&#x9;020a&lt;br&gt;&#xA;पूजयेद्यः समाप्नोति ह्यतिरात्रफलं नृप ॥&#x9;020c&lt;br&gt;&#xA;द्वादश्यां मासि चैत्रे तु मां विष्णुं समुपोष्य यः ।&#x9;021a&lt;br&gt;&#xA;पूजयंस्तदवाप्नोति पौण्डरीकस्य यत्फलम् ॥&#x9;021c&lt;br&gt;&#xA;द्वादश्यां मासि वैशाखे मधुसूदनसञ्ज्ञितम् ।&#x9;022a&lt;br&gt;&#xA;उपोष्य पूजयेद्यो मां सोग्निष्टोमस्य पाण्डव ॥&#x9;022c&lt;br&gt;&#xA;द्वादश्यां ज्येष्ठमासे तु मामुपोष्य त्रिविक्रमम् ।&#x9;023a&lt;br&gt;&#xA;अर्ययेद्यः समाप्नोति गवां मेधफलं नृप ॥&#x9;023c&lt;br&gt;&#xA;आषाढे वामनाख्यं मां द्वादश्यां समुपोष्य यः ।&#x9;024a&lt;br&gt;&#xA;नरमेधस्य स फलं प्राप्नोति भरतर्षभ ॥&#x9;024c&lt;br&gt;&#xA;द्वादश्यां श्रावणे मासि श्रीधराख्यमुपोष्य माम् ।&#x9;025a&lt;br&gt;&#xA;पूजयेद्य समाप्नोति पञ्चयज्ञफलं नृप ॥&#x9;025c&lt;br&gt;&#xA;मासे भाद्रपदे यो मां हृषीकेशाख्यमर्चयेत् ।&#x9;026a&lt;br&gt;&#xA;उपोष्य स समाप्नोति सौत्रामणिफलं नृप ॥&#x9;026c&lt;br&gt;&#xA;द्वादश्यामाश्वयुङ्मासे पद्मनाभमुपोष्य माम् ।&#x9;027a&lt;br&gt;&#xA;अर्चयेद्यः समाप्नोति गोसहस्रफलं नृप ॥&#x9;027c&lt;br&gt;&#xA;द्वादश्यां कार्तिके मासि मां दामोदरसञ्ज्ञितम् ।&#x9;028a&lt;br&gt;&#xA;उपोष्य पूजयेद्यस्तु सर्वक्रतुफलं नृप ॥&#x9;028c&lt;br&gt;&#xA;केवलेनोपवासेन द्वादश्यां पाण्डुनन्दन ।&#x9;029a&lt;br&gt;&#xA;यत्फलं पूर्वमुद्दिष्टं तस्यार्धं लभते नृप ॥&#x9;029c&lt;br&gt;&#xA;श्रावणेऽप्येवमेवं मामर्चयेद्भक्तिमान्नरः ।&#x9;030a&lt;br&gt;&#xA;मम सालोक्यमाप्नोति नात्र कार्या विचारणा ॥&#x9;030c&lt;br&gt;&#xA;मासेमासे समभ्यर्च्य क्रमशो मामतन्द्रितः ।&#x9;031a&lt;br&gt;&#xA;पूर्णे संवत्सरे कुर्यात्पुनः संवत्सरं तु माम् ॥&#x9;031c&lt;br&gt;&#xA;एवं द्वादशवर्षं यो मद्भक्तो मत्परायणः ।&#x9;032a&lt;br&gt;&#xA;अविघ्नमर्चयानस्तु मम सायुज्यमाप्नुयात् ॥&#x9;032c&lt;br&gt;&#xA;अर्चयेत्प्रीतिमान्यो मां द्वादश्यां वेदसंहिताम् ।&#x9;033a&lt;br&gt;&#xA;स पूर्वोक्तफलं राजल्ँलभते नात्र संशयः ॥&#x9;033c&lt;br&gt;&#xA;गन्धं पुष्पं फलं तोयं पत्रं वा मूलमेव वा ।&#x9;034a&lt;br&gt;&#xA;द्वादश्यां मम यो दद्यात्तत्समो नास्ति मत्प्रियः ॥&#x9;034c&lt;br&gt;&#xA;एतेन विधिना सर्वे देवाः शक्रपुरोगमाः ।&#x9;035a&lt;br&gt;&#xA;मद्भक्ता नरशार्दूल स्वर्गलोकं तु भुञ्जते ॥&#x9;035c&lt;br&gt;&#xA;वैशम्पायन उवाच ।&#x9;036&lt;br&gt;&#xA;एवं वदति देवेशे केशवे पाडुनन्दनः ।&#x9;036a&lt;br&gt;&#xA;कृताञ्जलिः स्तोत्रमिदं भक्त्तया धर्मात्मजोऽब्रवीत् ॥c&#x9;036c&lt;br&gt;&#xA;सर्वलोकेश देवेश हृषीकेशक नमोस्तु ते ।&#x9;037a&lt;br&gt;&#xA;सहस्रशिरसे नित्यं सहस्राक्ष नमोस्तु ते ॥&#x9;037c&lt;br&gt;&#xA;त्रयीमय त्रयीनाथ त्रयीस्तुत नमोनमः ।&#x9;038a&lt;br&gt;&#xA;यज्ञात्मन्यज्ञसम्भूत यज्ञनाथ नमोनमः ॥&#x9;038c&lt;br&gt;&#xA;चतुर्मूर्ते चतुर्बाहो चतुर्व्यूह नमोनमः ।&#x9;039a&lt;br&gt;&#xA;लोकात्मल्ँलोककृन्नाथ लोकावास नमोनमः ॥&#x9;039c&lt;br&gt;&#xA;सृष्टिसंहारकर्त्रे तु नरसिंह नमोनमः ।&#x9;040a&lt;br&gt;&#xA;भक्तप्रिय नमस्तेऽस्तु कृष्ण नाथ नमोनमः ॥&#x9;040c&lt;br&gt;&#xA;लोकप्रिय नमस्तेऽस्तु भक्तवत्सल ते नमः ।&#x9;041a&lt;br&gt;&#xA;ब्रह्मवास नमस्तेऽस्तु ब्रह्मनाथ नमोनमः ॥&#x9;041c&lt;br&gt;&#xA;रुद्ररूप नमस्तेऽस्तु रुद्रकर्मरताय ते ।&#x9;042a&lt;br&gt;&#xA;पञ्चयज्ञ नमस्तेऽस्तु सर्वयज्ञ नमोनमः ॥&#x9;042c&lt;br&gt;&#xA;कृष्णप्रिय नमस्तेऽस्तु कृष्णनाथ नमोनमः ।&#x9;043a&lt;br&gt;&#xA;योगिप्रिय नमस्तेऽस्तु योगिनाथ नमोनमः ॥&#x9;043c&lt;br&gt;&#xA;हयवक्त्र नमस्तेऽस्तु चक्रपाणे नमोनमः ।&#x9;044a&lt;br&gt;&#xA;पञ्चभूत नमस्तेऽस्तु पञ्चायुध नमोनमः ॥&#x9;044c&lt;br&gt;&#xA;वैशम्पायन उवाच ।&#x9;045&lt;br&gt;&#xA;भक्तिगद्गदया वाचा स्तुवत्येवं युधिष्ठिरे ।&#x9;045a&lt;br&gt;&#xA;गृहीत्वा केशवो हस्ते प्रीतात्मा तं न्यवारयत् ॥&#x9;045c&lt;br&gt;&#xA;निवार्य च पुनर्वाचा भक्तिनम्रं युधिष्ठिरम् ।&#x9;046a&lt;br&gt;&#xA;वक्तुमेव नरश्रेष्ठ धर्मपूत्रं प्रचक्रमे ॥&#x9;046c&lt;br&gt;&#xA;भगवानुवाच ।&#x9;047&lt;br&gt;&#xA;अन्यवत्किमिदं राजन्मां स्तौषि नरपुङ्गव ।&#x9;047a&lt;br&gt;&#xA;तिष्ठ पृच्छ यथापूर्वं धर्मपूत्र युधिष्ठिर ॥&#x9;047c&lt;br&gt;&#xA;युधिष्ठिर उवाच ।&#x9;048&lt;br&gt;&#xA;भगवंस्त्वत्प्रसादात्तु धर्मं स्मृत्वा पुनःपुनः ।&#x9;048a&lt;br&gt;&#xA;न शान्तिरस्ति मे देव नृत्यतीव च मे मनः ॥&#x9;048c&lt;br&gt;&#xA;इदं च धर्मसम्पन्नं वक्तुमर्हसि माधव ।&#x9;049a&lt;br&gt;&#xA;कृष्णपक्षेषु द्वादश्यामर्चनीयः कथं भवेत् ॥&#x9;049c&lt;br&gt;&#xA;भगवानुवाच ।&#x9;050&lt;br&gt;&#xA;शृणु राजन्यथापूर्वं तत्सर्वं कथयामि ते ।&#x9;050a&lt;br&gt;&#xA;परमं कृष्णद्वादश्यामर्चनायां फलं मम ॥&#x9;050c&lt;br&gt;&#xA;एकादश्यामुपोष्याथ द्वादश्यामर्चयेत्तु माम् ।&#x9;051a&lt;br&gt;&#xA;विप्रानपि यथालाभं पूजयेद्भक्तिमान्नरः ॥&#x9;051c&lt;br&gt;&#xA;स गच्छेद्दक्षिणामूर्तिं मां वा नात्र विचारणा ।&#x9;052a&lt;br&gt;&#xA;चन्द्रसालोक्यमथवा ग्रहनक्षत्रपूजितः ॥ ॥&#x9;052c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/115/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/115/</guid>
      <description>&lt;p&gt;अध्यायः 115&lt;/p&gt;&#xA;&lt;p&gt;कृष्णेन युधिष्ठिरम्प्रति विषुवाख्यपुण्यकालस्य महिमानुवर्णनपूर्वकं तत्र दानादिप्रशंसनम् ॥ 1 ॥ तथा गायत्रीजपमाहात्म्यकथनम्, अश्वत्थमाहात्म्यकथनं च ॥ 2 ॥ तथा नानाधर्मकथनपूर्वकं शिंशुमाराकृतिनिरूपणम्, पञ्चगव्यविधानकथनं च ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;केशवेनैवमाख्याते धर्मपुत्रः पुनःपुनः ।&#x9;001a&lt;br&gt;&#xA;पप्रच्छ दानकालस्य विशेषं च विधिं नृप ॥&#x9;001c&lt;br&gt;&#xA;युधिष्ठिर उवाच ।&#x9;002&lt;br&gt;&#xA;देव किं फलमाख्यातं विषुवेष्मवरेश्वर ।&#x9;002a&lt;br&gt;&#xA;सूर्येन्दूपप्लवे चैव वस्तुमर्हति तत्फलम् ॥&#x9;002c&lt;br&gt;&#xA;भगवानुवाच ।&#x9;003&lt;br&gt;&#xA;शृणुष्व राजन्विषुवे सोमार्कग्रहणेषु च ।&#x9;003a&lt;br&gt;&#xA;व्यतीपातेऽयने चैव दानं स्यादक्षयं फलम् ॥&#x9;003c&lt;br&gt;&#xA;राजन्नयनयोर्मध्ये विषुवं सम्प्रचक्षते ।&#x9;004a&lt;br&gt;&#xA;समे रात्रिदिने तत्र सन्ध्यायां विषुवे नृप ॥&#x9;004c&lt;br&gt;&#xA;ब्रह्माऽहं शङ्करश्चापि तिष्ठामः सहिताः सकृत् ।&#x9;005a&lt;br&gt;&#xA;क्रियाकरणकार्याणामेकीभावत्वकारणात् ॥&#x9;005c&lt;br&gt;&#xA;अस्माकमेकीभूतानां निष्कलं परमं पदम् ।&#x9;006a&lt;br&gt;&#xA;तन्मुहूर्तं परं पुण्यं राजन्विषुवसञ्ज्ञितम् ॥&#x9;006c&lt;br&gt;&#xA;तदेवाद्यक्षरं ब्रह्म परं ब्रह्मेति कीर्तितम् ।&#x9;007a&lt;br&gt;&#xA;तस्मिन्मुहूर्ते सर्वे तु चिन्तयन्ति परं पदम् ॥&#x9;007c&lt;br&gt;&#xA;देवाश्च वसवो रुद्राः पितरश्चाश्विनौ तथा ।&#x9;008a&lt;br&gt;&#xA;साध्याश्च विश्वे गन्धर्वाः सिद्धा ब्रह्मर्षयस्तथा ॥&#x9;008c&lt;br&gt;&#xA;सोमादयो ग्रहाश्चैव सरितः सागरास्तथा ।&#x9;009a&lt;br&gt;&#xA;मरुतोप्सरसो नागा यक्षराक्षसगुह्यकाः ॥&#x9;009c&lt;br&gt;&#xA;एते चान्ये च राजेन्द्र  विषुवे संयतेन्द्रियाः ।&#x9;010a&lt;br&gt;&#xA;सोपवासाः प्रयत्नेन भवन्ति ध्यानतत्पराः ॥&#x9;010c&lt;br&gt;&#xA;गृहमायतनं धान्यं वाहनं शयनं तथा ॥&#x9;011a&#x9;अन्नं गावस्तिलान्भूमिं कन्यादानं तथैव च ।011c&lt;br&gt;&#xA;यच्चान्यच्च मया प्रोक्तं तत्प्रयच्छ युधिष्ठिर ।&#x9;012a&lt;br&gt;&#xA;दीयते विषुवेष्वेवं श्रोत्रियेभ्यो विशेषतः ॥&#x9;012c&lt;br&gt;&#xA;तस्य दानस्य कौन्तेय क्षयं नैवोपपद्यते ।&#x9;013a&lt;br&gt;&#xA;वर्धतेऽहरहः पुण्यं तद्दानं कोटिसम्मितम् ॥&#x9;013c&lt;br&gt;&#xA;विषुवे स्नपनं यस्तु मम कुर्याद्धरस्य वा ।&#x9;014a&lt;br&gt;&#xA;अर्चनां च यतान्यायं तस्य पुण्यफलं शृणु ॥&#x9;014c&lt;br&gt;&#xA;दशजन्मकृतं पापं तस्य सद्यो विनश्यति ।&#x9;015a&lt;br&gt;&#xA;दशानामश्वमेधानामिष्टानां लभते फलम् ॥&#x9;015c&lt;br&gt;&#xA;विमानं दिव्यमारूढः कामरूपी यथासुखम् ।&#x9;016a&lt;br&gt;&#xA;स याति मामकं लोकं रुद्रलोकमथापि वा ॥&#x9;016c&lt;br&gt;&#xA;तत्रस्थैर्देवगन्धर्वेर्गीयमानो यथासुखम् ।&#x9;017a&lt;br&gt;&#xA;दिव्यवर्षसहस्राणि कोटिमेकं तु मोदते ॥&#x9;017c&lt;br&gt;&#xA;ततश्चापि च्युतः कालादिह लोके द्विजोत्तमः ।&#x9;018a&lt;br&gt;&#xA;चतुर्णामपि वेदानां पारगो ब्रह्मिविद्भवेत् ॥&#x9;018c&lt;br&gt;&#xA;चन्द्रसूर्यग्रहे व्योम्नि मम वा शङ्करस्य वा ।&#x9;019a&lt;br&gt;&#xA;गायत्रीं मामिकां वाऽपि जपेद्यः शङ्करस्य वा ॥&#x9;019c&lt;br&gt;&#xA;शङ्खर्तूर्यस्वनैश्चैव कांस्यघण्टास्वनैरपि ।&#x9;020a&lt;br&gt;&#xA;कारयेत्तु ध्वनिं भक्त्या तस्य पुण्यफलं शृणु ॥&#x9;020c&lt;br&gt;&#xA;गान्धर्वैर्होमजप्यैश्च जप्तैरुत्कृष्टनामभिः ।&#x9;021a&lt;br&gt;&#xA;दुर्बलोपि भवेद्राहुः सोमश्च बलवान्भवेत् ॥&#x9;021c&lt;br&gt;&#xA;सूर्येन्दूपप्लवे चैव श्रोत्रियेभ्यः प्रदीयते ।&#x9;022a&lt;br&gt;&#xA;तत्सहस्रगुणं भूत्वा दातारमुपतिष्ठति ॥&#x9;022c&lt;br&gt;&#xA;महापातकयुक्तोपि यद्यपि स्यान्नरोत्तम ।&#x9;023a&lt;br&gt;&#xA;निष्पापस्तत्क्षणादेव तेन दानेन जायते ॥&#x9;023c&lt;br&gt;&#xA;चन्द्रसूर्यप्रकाशेन विमानेन विराजता ।&#x9;024a&lt;br&gt;&#xA;याति सोमपुरं रम्यं सेव्यमानोप्सरोगणैः ॥&#x9;024c&lt;br&gt;&#xA;यावदृक्षाणि तिष्ठन्ति गगने शशिना सह ।&#x9;025a&lt;br&gt;&#xA;तावत्कालं स रजेन्द्र सोमलोके महीयते ॥&#x9;025c&lt;br&gt;&#xA;ततश्चापि च्युतः कालादिह लोके युधिष्ठिर ।&#x9;026a&lt;br&gt;&#xA;वेदवेदाङ्गविद्विप्रः कोटीधनपतिर्भवेत् ॥&#x9;026c&lt;br&gt;&#xA;युधिष्ठिर उवाच ।&#x9;027&lt;br&gt;&#xA;भगवंस्तव गायत्री जप्यते च कथं विभो ।&#x9;027a&lt;br&gt;&#xA;किं वा तस्य फलं देव ममाचक्ष्व सुरेश्वर ॥&#x9;027c&lt;br&gt;&#xA;भगवानुवाच ।&#x9;028&lt;br&gt;&#xA;द्वादश्यां विषुवे चैव चन्द्रसूर्यग्रहे तथा ।&#x9;028a&lt;br&gt;&#xA;अयने श्रवणे चैव व्यतीपाते तथैव च ॥&#x9;028c&lt;br&gt;&#xA;अश्वत्तदर्शने चैव तथा मद्दर्शनेऽपि च ।&#x9;029a&lt;br&gt;&#xA;जप्या तु मम गायत्री चाथवाऽष्टाक्षरं नृप ।&#x9;029c&lt;br&gt;&#xA;आर्जितं दुष्कृतं तस्य नाशयेन्नात्र संशयः ॥&#x9;029e&lt;br&gt;&#xA;युधिष्ठिर उवाच ।&#x9;030&lt;br&gt;&#xA;अश्वत्थदर्शनं चैव किं त्वद्दर्शनसम्मितम् ।&#x9;030a&lt;br&gt;&#xA;एतत्कथय मे देव परं कौतूहलं हि मे ॥&#x9;030c&lt;br&gt;&#xA;भगवानुवाच ।&#x9;031&lt;br&gt;&#xA;अहमश्वत्थरूपेण पालयामि जगत्त्रयम् ।&#x9;031a&lt;br&gt;&#xA;अस्वत्थो न स्थितो यत्र नाहं तत्र प्रतिष्ठितः ॥&#x9;031c&lt;br&gt;&#xA;यत्राहं संस्थितो राजन्नस्वत्थश्चापि तिष्ठति ।&#x9;032a&lt;br&gt;&#xA;यस्त्वेनमर्चयेद्भक्त्या स मां साक्षात्समर्चति ॥&#x9;032c&lt;br&gt;&#xA;यस्त्वेनं प्रहरेत्कोपान्मामेव प्रहरेत्तु सः ।&#x9;033a&lt;br&gt;&#xA;तस्मात्प्रदक्षिणं कुर्यान्न च्छिन्द्यादेनमन्वहम् ॥&#x9;033c&lt;br&gt;&#xA;व्रतस्य पारणं तीर्थमार्जवं तीर्थमुच्यते ।&#x9;034a&lt;br&gt;&#xA;देवशुश्रूषणं तीर्थं गुरुशुश्रूषणं तथा ॥&#x9;034c&lt;br&gt;&#xA;पितृशुश्रूषणं तीर्थं मातृशुश्रूषणं तथा ।&#x9;035a&lt;br&gt;&#xA;दाराणां तोषणं तीर्थं गार्हस्थ्यं तीर्थमुच्यते ॥&#x9;035c&lt;br&gt;&#xA;आतिथेयः परं तीर्थं ब्रह्मतीर्थं सनातनम् ।&#x9;036a&lt;br&gt;&#xA;ब्रह्मिचर्यं परं तीर्तं त्रेताग्निस्तीर्थमुच्यते ॥&#x9;036c&lt;br&gt;&#xA;मूलं धर्मं तु विज्ञाय मनस्तत्रावधार्यताम् ॥&#x9;037a&lt;br&gt;&#xA;गच्छ तीर्थानि कौन्तेय धर्मो धर्मेण वर्धते ॥&#x9;037c&lt;br&gt;&#xA;द्विविधं तीर्थमित्याहुः स्थावरं जङ्गमं तथा ।&#x9;038a&lt;br&gt;&#xA;स्तावराज्जङ्गमं तीर्थं ततो ज्ञानपरिग्रहः ॥&#x9;038c&lt;br&gt;&#xA;कर्मणाऽपि विशुद्धस्य पुरुषस्येह भारत ।&#x9;039a&lt;br&gt;&#xA;हृदये सर्वतीर्थानि तीर्थभूतः स उच्यते ॥&#x9;039c&lt;br&gt;&#xA;गुरुतीर्थं परं ज्ञानमतस्तीर्थं न विद्यते ।&#x9;040a&lt;br&gt;&#xA;ज्ञानतीर्थं परं तीर्थं ब्रह्मतीर्थं सनातनम् ॥&#x9;040c&lt;br&gt;&#xA;क्षमा तु परमं तीर्थं सर्वतीर्थेषु पाण्डव ।&#x9;041a&lt;br&gt;&#xA;क्षमावतामयं लोकः परश्चैव क्षमावताम् ॥&#x9;041c&lt;br&gt;&#xA;मानितोऽमानितो वाऽपि पूजितोऽपूजितोपि वा ।&#x9;042a&lt;br&gt;&#xA;आक्रुष्टस्तर्जितो वाऽपि क्षमावांस्तीर्थमुच्यते ॥&#x9;042c&lt;br&gt;&#xA;क्षमा यशः क्षमा दानं क्षमा यज्ञः क्षमा दमः ।&#x9;043a&lt;br&gt;&#xA;क्षमाऽहिंसा क्षमा धर्मः क्षमा चेन्द्रियनिग्रहः ॥&#x9;043c&lt;br&gt;&#xA;क्षमा दया क्षमा यज्ञः क्षमयैव धृतं जगत् ।&#x9;044a&lt;br&gt;&#xA;क्षमावान्ब्राह्मणो देवः क्षमावान्ब्राह्मणो वरः ॥&#x9;044c&lt;br&gt;&#xA;क्षमावानाप्नुयात्स्वर्गं क्षमावानाप्नुयाद्यशः ।&#x9;045a&lt;br&gt;&#xA;क्षमावान्प्राप्नुयान्मोक्षं तस्मात्साद्युः स उच्यते ॥&#x9;045c&lt;br&gt;&#xA;आत्मा नदी भारतपुण्यतीर्थमात्मा तीर्थं सर्वतीर्थप्रधानम् ।&#x9;046a&lt;br&gt;&#xA;आत्मा यज्ञः सततं मन्यते वै स्वर्गो मोक्षः सर्वमात्मन्यधीनम् ॥&#x9;046e&lt;br&gt;&#xA;आचारनैर्मल्यमुपागतेन सत्यक्षमानिस्तुलशीतलेन ।&#x9;047a&lt;br&gt;&#xA;ज्ञानाम्बुना स्नाति हि नित्यमेवं किं तस्य भूयः सलिलेन तीर्थम् ॥&#x9;047c&lt;br&gt;&#xA;युधिष्ठिर उवाच ।&#x9;048&lt;br&gt;&#xA;भगवन्सर्वपापघ्नं प्रायश्चित्तमदुष्करम् ।&#x9;048a&lt;br&gt;&#xA;त्वद्भक्तस्य सुरश्रेष्ठ मम त्वं वक्तुमर्हसि ॥&#x9;048c&lt;br&gt;&#xA;भगवानुवाच ।&#x9;049&lt;br&gt;&#xA;रहलस्यमिदमत्यर्थमश्राव्यं पापकर्मणाम् ।&#x9;049a&lt;br&gt;&#xA;अधार्मिकाणामश्राव्यं प्रायश्चित्तं ब्रवीमि ते ॥&#x9;049c&lt;br&gt;&#xA;पावनं ब्राह्मणं दृष्ट्वा मद्गतेनान्तरात्मना ।&#x9;050a&lt;br&gt;&#xA;नमो ब्रह्मण्यदेवायेत्यभिवादनमाचरेत् ॥&#x9;050c&lt;br&gt;&#xA;प्रदक्षिणं च यः कुर्यात्पुनरष्टाक्षरेण तु ।&#x9;051a&lt;br&gt;&#xA;तेन तुष्टेन विप्रेणि तत्पापं क्षपयाम्यहम् ॥&#x9;051c&lt;br&gt;&#xA;पोत्रकृष्टां वराहस्य मृत्तिकां शिरसा वहन् ।&#x9;052a&lt;br&gt;&#xA;प्राणायामशतं कृत्वा नरः पापैः प्रमुच्यते ॥&#x9;052c&lt;br&gt;&#xA;दक्षिणावर्तशङ्खाद्वा कपिलाशृङ्गतोपि वा ।&#x9;053a&lt;br&gt;&#xA;प्राक्स्रोतसं नदीं गत्वा ममायतनसन्निधौ ॥&#x9;053c&lt;br&gt;&#xA;सलिलेन तु यः स्नायात्सकृदेव रविग्रहे ।&#x9;054a&lt;br&gt;&#xA;तस्य यत्सञ्चितं पापं तत्क्षणादेव नश्यति ॥&#x9;054c&lt;br&gt;&#xA;गोमूत्रेणापि यः स्नायाद्रोहिण्यां मम वा दिने ।&#x9;055a&#x9;मस्तकान्निस्सृतैस्तोयैः कपिलाया युधिष्ठिर ।055c&lt;br&gt;&#xA;विप्रपादच्युतैर्वाऽपि तोयैः पापं प्रणश्यति ॥&#x9;055e&lt;br&gt;&#xA;नमस्येद्यस्तु मद्भक्त्या शिंशुमारं प्रजापतिम् ।&#x9;056a&lt;br&gt;&#xA;चतुर्दशाङ्गसंयुक्तं तस्य पापं प्रणश्यति ॥&#x9;056c&lt;br&gt;&#xA;ततश्चतुर्दशाङ्गानि शृणु तस्य युधिष्ठिर ।&#x9;057a&lt;br&gt;&#xA;शिरो धर्मो हनुर्ब्रह्मा वृषावुत्तरदक्षिणौ ॥&#x9;057c&lt;br&gt;&#xA;हृदयं तु भवेद्विष्णुरंसौ स्यातां तथाऽश्विनौ ।&#x9;058a&lt;br&gt;&#xA;अत्रिर्मध्यं भवेद्राजल्ँलिङ्गं संवत्सरं भवेत् ॥&#x9;058c&lt;br&gt;&#xA;मित्रावरुणकौ पादावूरुद्वन्द्वं हुताशनः ।&#x9;059a&lt;br&gt;&#xA;ततः पश्चाद्भवेदिन्द्रस्ततः पश्चात्प्रजापतिः ॥&#x9;059c&lt;br&gt;&#xA;अभयं च ततः पश्चात्स एव ध्रुवसञ्ज्ञिकः ।&#x9;060a&lt;br&gt;&#xA;एतान्यङ्गानि सर्वाणि शिंशुमारप्रजापतेः ॥&#x9;060c&lt;br&gt;&#xA;पिबेत्तु पञ्चगव्यं यः पौर्णमास्यामुपोष्य तु ।&#x9;061a&lt;br&gt;&#xA;तस्य नश्यति यत्पापं तत्पापं पूर्वसञ्चितम् ॥&#x9;061c&lt;br&gt;&#xA;तथैव ब्रह्मकूर्चं तु समन्त्रं तु पृथक्पृथक् ।&#x9;062a&lt;br&gt;&#xA;मासिमासि विबेद्यस्तु तस्य पापं प्रणश्यति ॥&#x9;062c&lt;br&gt;&#xA;पात्रं च ब्रह्मकूर्चं च शृणु तत्र च भारत ।&#x9;063a&lt;br&gt;&#xA;पालाशं पद्मपत्रं च ताम्रं वाऽथ हिरण्ययम् ।&#x9;063c&lt;br&gt;&#xA;सादयित्वा तु गृह्णीयात्तत्तु पात्रमुदाहृतम् ॥&#x9;063e&lt;br&gt;&#xA;गायत्र्या गृह्णते मूत्रं गन्धद्वारेति गोमयम् ।&#x9;064a&lt;br&gt;&#xA;आप्यायस्वेति च क्षीरं दधिक्राण्वेति वै दधि ॥&#x9;064c&lt;br&gt;&#xA;तेजोसिशुक्लमित्याज्यं देवस्यत्वेति कुशोदकम् ।&#x9;065a&lt;br&gt;&#xA;आपोहिष्ठेत्यृचा गृह्य यवचूर्णं यथाविधि ॥&#x9;065c&lt;br&gt;&#xA;ब्रह्मणे च यथा हुत्वा समिद्धे च हुताशने ।&#x9;066a&lt;br&gt;&#xA;आलोड्य प्रणवेनैव निर्मथ्य प्रणवेन तु ॥&#x9;066c&lt;br&gt;&#xA;उद्धृत्य प्रणवेनैव पिबेतु प्रणवेन तु ।&#x9;067a&lt;br&gt;&#xA;महताऽपि स पापेन त्वचेवाहिर्विमुच्यते ॥&#x9;067c&lt;br&gt;&#xA;भद्रं न हति यः पादं पठन्नृक्सहितां तदा ।&#x9;068a&lt;br&gt;&#xA;अन्तर्जले वाऽभ्यादित्ये तस्य पापं प्रणश्यति ॥&#x9;068c&lt;br&gt;&#xA;मम सूक्तं जपेद्यस्तु नित्यं मद्गतमानसः ।&#x9;069a&lt;br&gt;&#xA;न पापेन स लिप्येत पद्मपत्रमिवाम्भसा ॥ ॥&#x9;069c&lt;br&gt;&#xA;इति श्रीमन्महाभारते आश्वमेधिकप्रर्वणि वैष्णवधर्मपर्वणि पञ्चदशाधिकशततमोऽध्यायः ॥ 115 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/116/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/116/</guid>
      <description>&lt;p&gt;अध्यायः 116&#xA;कृष्णेन युधिष्ठिरम्प्रति भकगवद्भक्तिसौशील्याद्यभावे ब्राह्मणानामपि अग्निहोत्रस्वाध्यायाध्ययनादिसत्कर्मणामपि वैफल्यस्य शूद्राणामपि भक्त्यादिमतां स्वोचितकिञ्चित्कर्मणामपि साफल्यस्य च कथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कीदृशा ब्राह्मणाः पुण्या भावशुद्धाः सुरेश्वर ।&#x9;001a&lt;br&gt;&#xA;यत्कर्म सफलं नेति कथयस्य ममानघ ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;शृणु पाण्डव तत्सर्वं ब्राह्मणानां यथाक्रमम् ।&#x9;002a&lt;br&gt;&#xA;सफलं निष्फलं चैव तेषां कर्म ब्रवीमि ते ॥&#x9;002c&lt;br&gt;&#xA;त्रिदण्डधारणं मौनं जटाधारणमुण्डनम् ।&#x9;003a&lt;br&gt;&#xA;वल्कलाजिनसंवासो व्रतचर्याऽभिषेचनम् ॥&#x9;003c&lt;br&gt;&#xA;अग्निहोत्रं गृहे वासः स्वाध्यायं दारसत्क्रिया ।&#x9;004a&lt;br&gt;&#xA;सर्वाण्येतानि वै मिथ्या यदि भावो न निर्मलः ॥&#x9;004c&lt;br&gt;&#xA;अग्निहोत्रं वृथा राजन्वृथा वेदास्तथैव च ।&#x9;005a&lt;br&gt;&#xA;शीलेन देवास्तुष्यन्ति श्रुतयस्तत्र कारणम् ॥&#x9;005c&lt;br&gt;&#xA;क्षान्तः दान्तं जितक्रोधं जितात्मानं जितेन्द्रियम् ।&#x9;006a&lt;br&gt;&#xA;तमग्र्यं ब्राह्मणं मन्ये शेषाः शूद्रा इति स्मृताः ॥&#x9;006c&lt;br&gt;&#xA;अग्निहोत्रव्रतपरान्स्वाध्यायनिरताञ्शुचीन् ।&#x9;007a&lt;br&gt;&#xA;उपवासरतान्दान्तांस्तादेवा ब्राह्मणान्विदुः ॥&#x9;007c&lt;br&gt;&#xA;न जात्या पुजीतो राजन्गुणाः कल्याणकारणाः ।&#x9;008a&lt;br&gt;&#xA;चण्डालमपि वृत्तस्थं तं देवा ब्राह्मणं विदुः ॥&#x9;008c&lt;br&gt;&#xA;मनश्शौचं कर्मशौचं कुलशौचं च भारत ।&#x9;009a&lt;br&gt;&#xA;शरीरशौचं वाक्छौचं शौचं पञ्चविधं स्मृतम् ॥&#x9;009c&lt;br&gt;&#xA;पञ्चस्वेतेषु शौचेषु हृदिं शौचं विशिष्यते ।&#x9;010a&lt;br&gt;&#xA;हृदयस्य च शौचेन स्वर्गं गच्छन्ति मानवाः ॥&#x9;010c&lt;br&gt;&#xA;अग्निहोत्रपरिभ्रष्टः प्रसक्तः क्रयविक्रयैः ।&#x9;011a&lt;br&gt;&#xA;वर्णसङ्करकर्ता च ब्राह्मणो वृषलैः समः ॥&#x9;011c&lt;br&gt;&#xA;यस्य वेदश्रुतिर्नष्टा कर्षकश्चापि यो द्विजः ।&#x9;012a&lt;br&gt;&#xA;विकर्मसेवी कौन्तेय स वै वृषल उच्यते ॥&#x9;012c&lt;br&gt;&#xA;वृषो हि धर्मो विज्ञेयस्तस्य यः कुरुते लयम् ।&#x9;013a&lt;br&gt;&#xA;वृषलं तं विदुर्देवा निकृष्टं श्वपचादपि ॥&#x9;013c&lt;br&gt;&#xA;स्तुतिभिर्ब्रह्मगीताभिर्यः शूद्रं स्तौति मानवः ।&#x9;014a&lt;br&gt;&#xA;न तु मां स्तौति पापात्मा स तु चण्डालतः समः ॥&#x9;014c&lt;br&gt;&#xA;श्वदृतौ तु यथा क्षीरं ब्रह्म वै वृषले तथा ।&#x9;015a&lt;br&gt;&#xA;दुष्टतामेति तत्सर्वं शुना लीढं हविर्यथा ॥&#x9;015c&lt;br&gt;&#xA;अङ्गानि वेदाश्चत्वारो मीमांसान्यायविस्तरः ।&#x9;016a&lt;br&gt;&#xA;धर्मशास्त्रं पुराणं च विद्या ह्येताश्चतुर्दश ॥&#x9;016c&lt;br&gt;&#xA;यान्युक्तानि मया सम्यग्विद्यास्थानानि भारत ।&#x9;017a&lt;br&gt;&#xA;उत्पन्नानि पवित्राणि भुवनार्थं तथैव च ॥&#x9;017c&lt;br&gt;&#xA;तस्मात्तानि न शूद्रस्य स्प्रष्टव्यानि युधिष्ठिर ।&#x9;018a&lt;br&gt;&#xA;सर्वं च शूद्रसंस्पृष्टमपवित्रं न संशयः ॥&#x9;018c&lt;br&gt;&#xA;लोके त्रीण्यपवित्राणि पञ्चामेध्यानि भारत ।&#x9;019a&lt;br&gt;&#xA;श्वा च शूद्रः श्वपाकश्च अपवित्राणि पाण्डव ॥&#x9;019c&lt;br&gt;&#xA;गायकः कुक्कुटो यूपो ह्युदक्या वृषलीपतिः ।&#x9;020a&lt;br&gt;&#xA;पञ्चैते स्युरमेध्याश्च स्प्रष्टव्या न कदाचन ।&#x9;020c&lt;br&gt;&#xA;स्पृष्ट्वैतानष्ट वै विप्रः सचेलो जलमाविशेत् ॥&#x9;020e&lt;br&gt;&#xA;मद्भक्ताञ्शूद्रसामान्यादवमन्यन्ति ये नराः ।&#x9;021a&lt;br&gt;&#xA;नरकेष्वेव तिष्ठन्ति वर्षकोटिं नराधमाः ॥&#x9;021c&lt;br&gt;&#xA;चण्डालमपि मद्भक्तं नावमन्येत बुद्धिमान् ।&#x9;022a&lt;br&gt;&#xA;अवमानात्पतन्त्येव नरके रौरवे नराः ॥&#x9;022c&lt;br&gt;&#xA;मम भक्तस्य भक्तेषु प्रीतिरभ्यधिका मम ।&#x9;023a&lt;br&gt;&#xA;तस्मान्मद्भक्तभक्ताश्च पूजनीया विशेषतः ॥&#x9;023c&lt;br&gt;&#xA;कीटपक्षिमृगाणां च मयि सन्न्यस्तचेतसाम् ।&#x9;024a&lt;br&gt;&#xA;ऊर्ध्वामेव गतिं विद्धि किं पुनर्ज्ञानिनां नृणाम् ॥&#x9;024c&lt;br&gt;&#xA;पत्रं वाऽप्यथवा पुष्पं फलं वाऽप्यप एव वा ।&#x9;025a&lt;br&gt;&#xA;ददाति मम शूद्रो यच्छिरसा धारयामि तत् ॥&#x9;025c&lt;br&gt;&#xA;विप्रानेवार्चयेद्भक्त्या शूद्रप्रायांश्च मत्प्रियान् ।&#x9;026a&lt;br&gt;&#xA;तेषां तेनैव रूपेण पूजां गृह्णामि भारत ॥&#x9;026c&lt;br&gt;&#xA;वेदोक्तेनैव मार्गेण सर्वभूतहृदि स्थितम् ।&#x9;027a&lt;br&gt;&#xA;मामर्चयन्ति ये पिप्रा मत्सायुज्यं व्रजन्ति ते ॥&#x9;027c&lt;br&gt;&#xA;मद्भक्तानां हितायैव प्रादुर्भावः कृतो मया ।&#x9;028a&lt;br&gt;&#xA;प्रदुर्भावकृता काचिदर्चनीया युधिष्ठिर ॥&#x9;028c&lt;br&gt;&#xA;आसामन्यतमां मूर्तिं यो मद्भक्त्या समर्चति ।&#x9;029a&lt;br&gt;&#xA;तेनैव परितुष्टोऽहं भविष्यामि न संशयः ॥&#x9;029c&lt;br&gt;&#xA;मृदा च मणिरत्नैश्च ताम्रेण रजतेन च ।&#x9;030a&lt;br&gt;&#xA;कृत्वा प्रतिकृतिं कुर्यादर्चनां काञ्चनेन वा ।&#x9;030c&lt;br&gt;&#xA;पुण्यं दशगुणं विद्यादेतेषामुत्तरोत्तरम् ॥&#x9;030e&lt;br&gt;&#xA;जपकामो भवेद्राजा विद्याकामो द्विजोत्तमः ।&#x9;031a&lt;br&gt;&#xA;वैश्यो वा धनकामस्तु शूद्रः सुखफलप्रियः ।&#x9;031c&lt;br&gt;&#xA;सर्वकामाः स्त्रियो वाऽपि सर्वान्कामानवाप्नुयुः ॥ ॥&#x9;031e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/117/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/117/</guid>
      <description>&lt;p&gt;अध्यायः 117&#xA;कृष्णेन युधिष्ठिरम्प्रत्यश्वत्थगोब्राह्मणमहिमप्रशंसनपूर्वकं ब्राह्मणभ्रंशकदुष्कर्मकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कीदृशानां तु शूद्राणां नानुगृह्णासि चार्चनम् ।&#x9;001a&lt;br&gt;&#xA;उद्वेगस्तव कस्माद्धि तन्मे ब्रूहि सुरेश्वर ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;अव्रतेनाप्यभक्तेन स्पृष्टां शूद्रेण चार्चनाम् ।&#x9;002a&lt;br&gt;&#xA;तां वर्जयामि राजेन्द्र श्वपाकविहितामिव ॥&#x9;002c&lt;br&gt;&#xA;नन्वहं शङ्करश्चापि गावो विप्रास्तथैव च ।&#x9;003a&lt;br&gt;&#xA;अश्वत्थोऽमररूपं हि त्रयमेतद्युधिष्ठिर ॥&#x9;003c&lt;br&gt;&#xA;एतत्त्रयं हि मद्भक्तो नावमन्येत कर्हिचित् ।&#x9;004a&lt;br&gt;&#xA;अवमानितमेतत्तु दहत्यासप्तमं कुलम् ॥&#x9;004c&lt;br&gt;&#xA;अश्वत्थो ब्राह्मणा गावो मन्मयास्तारयन्ति हि ।&#x9;005a&lt;br&gt;&#xA;तस्मादेतत्प्रयत्नेन त्रयं पूजय पाण्डव ॥&#x9;005c&lt;br&gt;&#xA;युधिष्ठिर उवाच ।&#x9;006&lt;br&gt;&#xA;ब्राह्मणेनैव देहेन कथं शूद्रत्वमाप्नुयात् ।&#x9;006a&lt;br&gt;&#xA;ब्रह्म वा नश्यति कथं वक्तुं देव त्वमर्हसि ॥&#x9;006c&lt;br&gt;&#xA;भगवानुवाच ।&#x9;007&lt;br&gt;&#xA;कूपस्नानं तु यो विप्रः कुर्याद्द्वादशवार्षिकम् ।&#x9;007a&lt;br&gt;&#xA;स तेनैव शरीरेण शूद्रत्वं यात्यसंशयम् ॥&#x9;007c&lt;br&gt;&#xA;यस्तु राजाश्रयेणैव जीवेद्द्वादशवार्षिकम् ।&#x9;008a&lt;br&gt;&#xA;स शूद्रत्वं व्रजेद्विप्रो वेदानां पारगोपि सन् ॥&#x9;008c&lt;br&gt;&#xA;पत्तने नगरे वाऽपि यो द्वादशसमा वसेत् ।&#x9;009a&lt;br&gt;&#xA;स शूद्रत्वं व्रजेद्विप्रो नात्र कार्या विचारणा ॥&#x9;009c&lt;br&gt;&#xA;उत्पादयति यः पुत्रं शूद्रायां काममोहितः ।&#x9;010a&lt;br&gt;&#xA;तस्य कायगतं ब्रह्म सद्य एव विनश्यति ॥&#x9;010c&lt;br&gt;&#xA;यः सोमलतिकां विप्रः केवलं भक्षयेद्वृथा ।&#x9;011a&lt;br&gt;&#xA;तस्य कायगतं ब्रह्म सद्य एव विनश्यति ॥&#x9;011c&lt;br&gt;&#xA;मैथुनं कुरुते यस्तु जिह्वायां ब्राह्मणो नृप ।&#x9;012a&lt;br&gt;&#xA;तस्य कायगतं ब्रह्म सद्य एव विनश्यति ॥&#x9;012c&lt;br&gt;&#xA;विप्रत्वं दुर्लभं प्राप्य दुर्मर्गैरेवमादिभिः ।&#x9;013a&lt;br&gt;&#xA;विनाशयन्ति ये तत्तु ताञ्शोचामि युधिष्ठिर ॥&#x9;013c&lt;br&gt;&#xA;तस्मात्सर्वप्रत्नेन मत्प्रियो यो युधिष्ठिर ।&#x9;014a&lt;br&gt;&#xA;जातिभ्रंशकरं कर्म न कुर्यादीदृशं द्विजः ॥ ॥&#x9;014c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/14/118/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/14/118/</guid>
      <description>&lt;p&gt;अध्यायः 118&#xA;कृष्णेन युधिष्ठिरम्प्रति पालाशविधिप्रकारकथनम् ॥ 1 ॥ तथा तीर्थाटनासमर्थानां तत्प्रतिनिधितीर्थानुवर्णनम् ॥ 2 ॥ तथा भगवद्भक्तलक्षणकथनपूर्वकं तत्प्रशंसनम् ॥ 3 ॥ तथा स्वस्य सर्वोत्तमत्वकथनपूर्वकं स्वोक्तध्रमश्रवणस्य फलकथनम् ॥ 4 ॥ ततो युधिष्ठिराद्यामन्त्रपूर्वकं दारुकोपनीतरथारोहणेन द्वारकाम्प्रति गमनम् ॥ 5 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;देशान्तरगते विप्रे संयुक्ते कालधर्मणा ।&#x9;001a&lt;br&gt;&#xA;शरीरनाशे सम्प्राप्ते कथं प्रेतत्वकल्पना ॥&#x9;001c&lt;br&gt;&#xA;भगवानुवाच ।&#x9;002&lt;br&gt;&#xA;श्रूयतामाहिताग्नेस्तु तथाभूतस्य संस्क्रिया ।&#x9;002a&lt;br&gt;&#xA;पालाशबृन्दैः प्रतिमा कर्तव्या कल्पचोदिता ॥&#x9;002c&lt;br&gt;&#xA;त्रीणि षष्टिशतान्याहुरस्थीन्यस्य युधिष्ठिर ।&#x9;003a&lt;br&gt;&#xA;तेषां विकल्पना कार्या यथाशास्त्रं विनिश्चितम् ॥&#x9;003c&lt;br&gt;&#xA;अशीत्यर्धं शिरसि च ग्रीवायां दश एव च ।&#x9;004a&lt;br&gt;&#xA;बाह्वोश्चापि शतं दद्यादङ्गुलीषु पुनर्दश ॥&#x9;004c&lt;br&gt;&#xA;उरसि त्रिंशतं दद्याज्जठरे वाऽपि विंशतिम् ।&#x9;005a&lt;br&gt;&#xA;वृषणे द्वादशार्धं तु शिश्ने चाष्टार्धमेव च ॥&#x9;005c&lt;br&gt;&#xA;दद्यात्तु शतमूर्वोस्तु षष्ट्यर्धं जानुजङ्घयोः ।&#x9;006a&lt;br&gt;&#xA;दश दद्याच्चरणयोरेषा प्रेतस्य निष्कृतिः ॥&#x9;006c&lt;br&gt;&#xA;युधिष्ठिर उवाच ।&#x9;007&lt;br&gt;&#xA;विशेषतीर्थं सर्वेषामशक्तानामनुग्रहात् ।&#x9;007a&lt;br&gt;&#xA;भक्तानां तारणार्तं तु वक्तुमर्हसि धर्मतः ॥&#x9;007c&lt;br&gt;&#xA;भगवानुवाच ।&#x9;008&lt;br&gt;&#xA;पावनं सर्वतीर्थानां सत्यं गायन्ति सामगाः ।&#x9;008a&lt;br&gt;&#xA;सत्यस्य वचनं तीर्थमहिंसा तीर्थमुच्यते ॥&#x9;008c&lt;br&gt;&#xA;तपस्तीर्थं दया तीर्थं शीलं तीर्थं युधिष्ठिर ।&#x9;009a&lt;br&gt;&#xA;अल्पसन्तोषकं तीर्थं नारी तीर्थं पतिव्रता ॥&#x9;009c&lt;br&gt;&#xA;सन्तुष्टो ब्राह्मणस्तीर्थं ज्ञानं वा तीर्थमुच्यते ।&#x9;010a&lt;br&gt;&#xA;मद्भक्तः सततं तीर्थं शङ्करस्य विशेषतः ॥&#x9;010c&lt;br&gt;&#xA;यतयस्तीर्थमित्येवं विद्वांसस्तीर्थमुच्यते ।&#x9;011a&lt;br&gt;&#xA;शरण्यपुरुषस्तीर्थमभयं तीर्थमुच्यते ॥&#x9;011c&lt;br&gt;&#xA;त्रैलोक्येऽस्मिन्निरुद्विग्नो न बिभेमि कुतश्चन ।&#x9;012a&lt;br&gt;&#xA;न दिवा यदि वा रात्रावुद्वेगः शूद्रलङ्घनात् ॥&#x9;012c&lt;br&gt;&#xA;न भयं देवदैत्येभ्यो रक्षोभ्यश्चैव मे नृप ।&#x9;013a&lt;br&gt;&#xA;शूद्रवक्त्राच्च्युतं ब्रह्म भयं तु मम सर्वदा ॥&#x9;013c&lt;br&gt;&#xA;तस्मात्सप्रणवं शूद्रो मन्नामापि न कीर्तयेत् ।&#x9;014a&lt;br&gt;&#xA;प्रणवं हि परं लोके ब्रह्म ब्रह्मविदो विदुः ॥&#x9;014c&lt;br&gt;&#xA;द्विजशुश्रूषणं धर्मः शूद्राणां भक्तितो मयि ।&#x9;015a&lt;br&gt;&#xA;तेन गच्छन्ति ते स्वर्गं चिन्तयन्तो हि मां सदा ॥&#x9;015c&lt;br&gt;&#xA;द्विजशुश्रूषया शूद्रः परं श्रेयोऽधिगच्छति ।&#x9;016a&lt;br&gt;&#xA;द्विजशुश्रूषणादन्यन्नास्ति शूद्रस्य निष्कृतिः ॥&#x9;016c&lt;br&gt;&#xA;रागो द्वेषश्च मोहश्च पारुष्यं चानृशंसता ।&#x9;017a&lt;br&gt;&#xA;शाठ्यं च दीर्घवैरित्वमतिमानमनार्जवम् ॥&#x9;017c&lt;br&gt;&#xA;अनृतं चापवादं च पैशुन्यमतिलोभता ।&#x9;018a&lt;br&gt;&#xA;हिंसा स्तेयो मृषावादो वञ्चना रोषलोभता ॥&#x9;018c&lt;br&gt;&#xA;अशौचं चाकृतज्ञत्वं डम्भता स्तम्भ एव च ।&#x9;019a&#x9;अबुद्धिता च नास्तिक्यं भयमालस्यमेव च ।019c&lt;br&gt;&#xA;निकृतिश्चाप्यविज्ञानं जातके शूद्रमाविशेत् ॥&#x9;019e&lt;br&gt;&#xA;द्विजशुश्रूषणं धर्मं शूद्राणां तु प्रयुक्तवान् ।&#x9;020a&#x9;सृष्ट्वा पितामहः शूद्रमभिभूतं तु तामसैः ।020c&lt;br&gt;&#xA;नश्यन्ति तामसा भावाः शूद्रस्य द्विजभक्तितः ॥&#x9;020e&lt;br&gt;&#xA;पत्रं पुष्पं फलं तोयं यो मे भक्त्या प्रयच्छति ।&#x9;021a&lt;br&gt;&#xA;तदहं भक्त्युपहृतं मूर्ध्ना गृह्णामि शूद्रतः ॥&#x9;021c&lt;br&gt;&#xA;अग्रजो वाऽपि यः कश्चित्सर्वपापसमन्वितः ।&#x9;022a&lt;br&gt;&#xA;यदि मां सततं ध्यायेत्सर्वपापैः प्रमुच्यते ॥&#x9;022c&lt;br&gt;&#xA;विद्याविनयसम्पन्ना ब्राह्मणा वेदपारगाः ।&#x9;023a&lt;br&gt;&#xA;मयि भक्तिं न कुर्वन्ति चण्डालसदृशा हि ते ॥&#x9;023c&lt;br&gt;&#xA;वृथा दानं वृथा तप्तं वृथा चेष्टं वृथा हुतम् ।&#x9;024a&lt;br&gt;&#xA;वृथाऽऽतिथ्यं च तत्तस्य यो न भक्तो मम द्विजः ॥&#x9;024c&lt;br&gt;&#xA;यत्कृतं च हुतं चापि यदिष्टं दत्तमेव च ।&#x9;025a&lt;br&gt;&#xA;अभक्तिमत्कृतं सर्वं राक्षसा एव भुञ्जते ॥&#x9;025c&lt;br&gt;&#xA;स्थावरे जङ्गमे वाऽपि सर्वभूतेषु पाण्डव ।&#x9;026a&lt;br&gt;&#xA;समत्वेन यदा कुर्यान्मद्भक्तो मित्रशत्रुषु ॥&#x9;026c&lt;br&gt;&#xA;आनृशंस्यमहिंसा च यथा सत्यं तथाऽऽर्जवम् ।&#x9;027a&lt;br&gt;&#xA;अद्रोहश्चैव भूतानां मद्गतानां व्रतं नृप ॥&#x9;027c&lt;br&gt;&#xA;नम इत्येव यो ब्रूयान्मद्भक्तं श्रुद्धयाऽन्वितः ।&#x9;028a&lt;br&gt;&#xA;तस्याक्षयाऽभवल्ँलोकाः श्वपाकस्यापि पार्थिव ॥&#x9;028c&lt;br&gt;&#xA;किं पुनर्ये यजन्ते मां सदारं विधिपूर्वकम् ।&#x9;029a&lt;br&gt;&#xA;मद्भक्ता मद्गतप्राणाः कथयन्तश्च मां सदा ॥&#x9;029c&lt;br&gt;&#xA;बहुवर्षसहस्राणि तपस्तप्यति यो नरः ।&#x9;030a&lt;br&gt;&#xA;नासौ पदमवाप्नोति मद्भक्तैर्यदवाप्यते ॥&#x9;030c&lt;br&gt;&#xA;मामेव तस्माद्राजेन्द्र ध्यायन्नित्यमतन्द्रितः ।&#x9;031a&lt;br&gt;&#xA;अवाप्स्यति ततः सिद्धिं द्रक्ष्यत्येव परं पदम् ॥&#x9;031c&lt;br&gt;&#xA;अपार्थकं प्रभाषन्तः शूद्रा भागवता इति ।&#x9;032a&lt;br&gt;&#xA;न शूद्रा भगवद्भक्ता विप्रा भागवताः स्मृताः ॥&#x9;032c&lt;br&gt;&#xA;द्वादशाक्षरतत्वज्ञश्चतुर्व्यूहविभागवित् ।&#x9;033a&lt;br&gt;&#xA;अच्छिद्रपञ्चकालज्ञः स वै भागवतः स्मृतः ॥&#x9;033c&lt;br&gt;&#xA;ऋग्वेदेनैव होता च यजुषाऽध्वर्युरेव च ।&#x9;034a&lt;br&gt;&#xA;सामवेदेन चोद्गाता पुण्येनाभिष्टुवन्ति माम् ॥&#x9;034c&lt;br&gt;&#xA;अथर्वशिरसा चैव नित्यमाथर्वाणा द्विजाः ।&#x9;035a&lt;br&gt;&#xA;स्तुवन्ति सततं ये मां ते वै भागवताः स्मृताः ॥&#x9;035c&lt;br&gt;&#xA;वेदाधीनाः सदा यज्ञा यज्ञाधीनास्तु देवताः ।&#x9;036a&lt;br&gt;&#xA;देवता ब्राह्मणाधीनास्तस्माद्विप्रास्तु देवताः ॥&#x9;036c&lt;br&gt;&#xA;अनाश्रित्योच्छ्रयं नास्ति मुख्यमानश्रयमाश्रयेत् ।&#x9;037a&lt;br&gt;&#xA;रुद्रं समाश्रिता देवा रुद्रो ब्रह्माणमाश्रितः ॥&#x9;037c&lt;br&gt;&#xA;ब्रह्मा मामाश्रितो राजन्नाहं कञ्चिदुपाश्रितः ।&#x9;038a&lt;br&gt;&#xA;ममाश्रयो न कश्चित्तु सर्वेषामाश्रयो ह्यहम् ॥&#x9;038c&lt;br&gt;&#xA;एवमेतन्मया प्रोक्तं रहस्यमिदमुत्तमम् ।&#x9;039a&lt;br&gt;&#xA;धर्मप्रियस्य ते नित्यं राजन्नेवं समाचर ॥&#x9;039c&lt;br&gt;&#xA;इदं पवित्रमाख्यानं पुण्यं वेदेन सम्मितम् ।&#x9;040a&lt;br&gt;&#xA;यः पठेन्मामकं धर्ममहन्यहनि पाण्डव ॥&#x9;040c&lt;br&gt;&#xA;धर्मोति वर्धते तस्य बुद्धिश्चापि प्रसीदति ।&#x9;041a&lt;br&gt;&#xA;पापक्षयमुपेत्यैवं कल्याणं च विवर्धते ॥&#x9;041c&lt;br&gt;&#xA;एतत्पुण्यं पवित्रं च पामनाशनमुत्तमम् ।&#x9;042a&lt;br&gt;&#xA;श्रोतव्यं श्रद्धया युक्तैः श्रोत्रियैश्च विशेषतः ॥&#x9;042c&lt;br&gt;&#xA;श्रावयेद्यस्त्विदं भक्त्या प्रयतोथ शृणोति वा ।&#x9;043a&lt;br&gt;&#xA;स गच्छेन्मम सायुज्यं नात्र कार्या विचारणा ॥&#x9;043c&lt;br&gt;&#xA;यश्चेमं श्रावयेच्छ्राद्धे मद्भक्तो मत्परायणः ।&#x9;044a&lt;br&gt;&#xA;पितरस्तस्य तृप्यन्ति यावदाभूतसम्प्लवम् ॥&#x9;044c&lt;br&gt;&#xA;वैशम्पायन उवाच ।&#x9;045&lt;br&gt;&#xA;श्रुत्वा भागवतान्धर्मान्साक्षाद्विष्णोर्जगद्गुरोः ।&#x9;045a&lt;br&gt;&#xA;प्रहृष्टमनसो भूत्वा चिन्तयन्तोद्भुताः कथाः ॥&#x9;045c&lt;br&gt;&#xA;ऋषय पाण्डवाश्चैव प्रणेमुस्तं जनार्दनम् ।&#x9;046a&lt;br&gt;&#xA;पूजयामास गोविन्दं धर्मपुत्रः पुनः पुनः ॥&#x9;046c&lt;br&gt;&#xA;देवा ब्रह्मर्षयः सिद्धा गन्धर्वाप्सरसस्तथा ।&#x9;047a&lt;br&gt;&#xA;ऋषयस्च महात्मानो गुह्यका भुजगास्तथा ॥&#x9;047c&lt;br&gt;&#xA;वालखिल्या महात्मानो योगिनस्तत्वदर्शिनः ।&#x9;048a&lt;br&gt;&#xA;तथा भागवताश्चापि पञ्चकालमुपासकाः ॥&#x9;048c&lt;br&gt;&#xA;कौतूहलसमायुक्ता भगवद्भक्तिमागताः ।&#x9;049a&lt;br&gt;&#xA;श्रुत्वा तु परमं पुण्यं वैष्णवं धर्मशासनम् ॥&#x9;049c&lt;br&gt;&#xA;विमुक्तपापाः पूतास्ते संवृत्तास्तत्क्षणेन् तु ।&#x9;050a&lt;br&gt;&#xA;प्रणम्य शिरसा विष्णु प्रतिनन्द्य च ताः कथाः ॥&#x9;050c&lt;br&gt;&#xA;द्रष्टारो द्वारकायां वै वयं सर्वे जगद्गुरुम् ।&#x9;051a&lt;br&gt;&#xA;इति प्रहृष्टमनसो ययुर्देवगणैः सह ।&#x9;051c&lt;br&gt;&#xA;सर्वे ऋषिगणा राजन्ययुः स्वंस्वं निवेशनम् ॥&#x9;051e&lt;br&gt;&#xA;गतेषु तेषु सर्वेषु केशवः केशिहा हरिः ।&#x9;052a&lt;br&gt;&#xA;सस्मार दारुकं राजन्स च सात्यकिना सह ।&#x9;052c&lt;br&gt;&#xA;समीपस्थोऽभवत्सूतो याहि देवेति चाब्रवीत् ॥&#x9;052e&lt;br&gt;&#xA;अञ्जलिं मूर्ध्नि सन्धाय नेत्रैरश्रुपरिप्लुतैः ।&#x9;053a&#x9;ततो विषण्णवदनाः पाण्डवाः पुरुषोत्तमम् ।053c&lt;br&gt;&#xA;पिबन्तः सततं कृष्णं नोचुरार्ततरास्तदा ॥&#x9;053e&lt;br&gt;&#xA;कृष्णोपि भगवान्देवः पृथामामन्त्र्य चार्तवत् ।&#x9;054a&lt;br&gt;&#xA;धृतराष्ट्रं च गान्धारीं विगदुरं द्रौपदीं तथा ॥&#x9;054c&lt;br&gt;&#xA;सुभद्रामात्मजयुतामुत्तरां स्पृश्य पाणिना ।&#x9;055a&#x9;कृष्णद्वैपायनं व्यासमृषीनन्यांस्च मन्त्रिणः ।055c&lt;br&gt;&#xA;निर्गत्य वेश्मनस्तस्मादारुरोह तदा रथम् ॥&#x9;055e&lt;br&gt;&#xA;वाजिभिः शैव्यसुग्रीवमेघपुष्पबलाहकैः ।&#x9;056a&lt;br&gt;&#xA;युक्तं तु ध्वजभूतेन पतगेन्द्रेण धीमता ॥&#x9;056c&lt;br&gt;&#xA;अपास्य चाशु यन्तारं दारुकं सूतसत्तमम् ।&#x9;057a&#x9;अन्वारुरोह चाप्येनं प्रेम्णा राजा युधिष्ठिरः ।057c&lt;br&gt;&#xA;अभीशून्प्रतिजग्राह स्वयं कुरुपतिस्तदा ॥&#x9;057e&lt;br&gt;&#xA;उपारुह्यार्जुनश्चापि चामरव्यजनं शुभम् ।&#x9;058a&lt;br&gt;&#xA;रुक्मदण्डं बृहन्मूर्ध्नि दुधावाभिप्रदक्षिणम् ॥&#x9;058c&lt;br&gt;&#xA;तथैव भीमसेनोपि रथमारुह्य वीर्यवान् ।&#x9;059a&lt;br&gt;&#xA;छत्रं शतशलाकं च दिव्यमाल्योपशोभितम् ॥&#x9;059c&lt;br&gt;&#xA;वैडूर्यमणिदण्डं च चामीकरविभूषितम् ।&#x9;060a&lt;br&gt;&#xA;दधार तरसा भीमश्छत्रं तच्छार्ङ्गधन्वनः ॥&#x9;060c&lt;br&gt;&#xA;उपारुह्य रथं शीघ्रं चामरव्यजने सिते ।&#x9;061a&lt;br&gt;&#xA;नकुलः सहदेवश्च धूयमानौ जनार्दनम् ॥&#x9;061c&lt;br&gt;&#xA;भीमसेनोऽर्जुनश्चैव यमावप्यरिसूदनौ ।&#x9;062a&lt;br&gt;&#xA;पृष्ठतोऽनुययुः कृष्णं माशब्द इति हर्षिताः ॥&#x9;062c&lt;br&gt;&#xA;त्रियोजने व्यतीते तु परिष्वज्य च पाण्डवान् ।&#x9;063a&lt;br&gt;&#xA;विसृज्य कृष्णस्तान्सर्वान्प्रणतान्द्वारका ययौ ॥&#x9;063c&lt;br&gt;&#xA;तथा प्रणम्य गोविन्दं तदाप्रभृति पाण्डवाः ।&#x9;064a&lt;br&gt;&#xA;कपिलाद्यानि दानानि ददुर्धर्मपरायणाः ॥&#x9;064c&lt;br&gt;&#xA;मधुसूदनवाक्यानि स्मृत्वास्मृत्वा पुनःपुनः ।&#x9;065a&lt;br&gt;&#xA;मनसा पूजयामासुर्हदयस्थानि पाण्डवाः ॥&#x9;065c&lt;br&gt;&#xA;युधिष्ठिरस्तु धर्मात्मा हृदि कृत्वा जनार्दनम् ।&#x9;066a&lt;br&gt;&#xA;तद्भक्तस्तन्मना युक्तस्तद्याजी तत्परोऽभवत् ॥&#x9;066c&lt;br&gt;&#xA;एवमुक्तं पुरावृत्तं वैष्णवं धर्मशासनम् ।&#x9;067a&lt;br&gt;&#xA;मया ते कथितं राजन्पिवित्रं पापनाशनम् ॥&#x9;067c&lt;br&gt;&#xA;तच्छृणुष्व महाराज विष्णुप्रोक्तं कुरूद्वह ।&#x9;068a&lt;br&gt;&#xA;तेन गच्छसि नान्येन तद्विष्णोः परमं पदम् ॥ ॥&#x9;068c&lt;/p&gt;</description>
    </item>
  </channel>
</rss>
