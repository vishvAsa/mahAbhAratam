<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNam/13/</link>
    <description>Recent content in &#43;१३ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNam/13/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/001/</guid>
      <description>&lt;p&gt;अध्यायः 001&lt;/p&gt;&#xA;&lt;p&gt;युधिष्ठिरेण भीष्मं प्रति पुनः शमादिकथनप्रार्थना ॥ 1 ॥ भीष्मादिनिधने स्वस्यैव हेतुत्वबुद्ध्या स्वोपालम्भनपूर्वकं शोचन्तं युधिष्ठिरं प्रति भीष्मेण जीवस्य कर्मण्यस्वातन्त्र्यमभिधाय तन्निदर्शनतया गौतमीलुब्धकादिसंवादानुवादः ॥ 2 ॥&lt;/p&gt;&#xA;&lt;p&gt;नारायणं नमस्कृत्य नरं चैव नरोत्तमम् ।&#x9;001a&lt;br&gt;&#xA;देवीं सरस्वतीं चैव(व्यासं)ततो जयमुदीरयेत् ॥&#x9;001c&lt;br&gt;&#xA;वैशम्पायन उवाच ।&#x9;001&lt;br&gt;&#xA;&#39;शरतल्पे महात्मानं शयानमपराजितम् ।&#x9;001a&lt;br&gt;&#xA;युधिष्ठिर उपागम्य प्रणिपत्येदमब्रवीत् ॥&#39;&#x9;001c&lt;br&gt;&#xA;शमो बहुविधाकारः सूक्ष्म उक्तः पितामह ।&#x9;002a&lt;br&gt;&#xA;न च मे हृदये शान्तिरस्ति श्रुत्वेदमीदृशम् ॥&#x9;002c&lt;br&gt;&#xA;अस्मिन्नर्थे बहुविधा शान्तिरुक्ता पितामह ।&#x9;003a&lt;br&gt;&#xA;स्वकृतात्का नु शान्तिः स्याच्छमाद्बहुविधादपि ॥&#x9;003c&lt;br&gt;&#xA;शराचितं शरीरं हि तीव्रव्रणमुदीक्ष्य ते ।&#x9;004a&lt;br&gt;&#xA;शमं नोपलभे वीर दुष्कृतान्येव चिन्तयन् ॥&#x9;004c&lt;br&gt;&#xA;रुधिरेणावसिक्ताङ्गं प्रस्रवन्तं यथाचलम् ।&#x9;005a&lt;br&gt;&#xA;त्वां दृष्ट्वा पुरुषव्याघ्र सीदे वर्षास्विवाम्बुजम् ॥&#x9;005c&lt;br&gt;&#xA;अतः कष्टतरं किन्नु मत्कृते यत्पितामहः ।&#x9;006a&lt;br&gt;&#xA;इमामवस्थां गमितः प्रत्यमित्रै रणाजिरे ॥&#x9;006c&lt;br&gt;&#xA;तथा चान्ये नृपतयः सहपुत्राः सबान्धवाः ।&#x9;007a&lt;br&gt;&#xA;मत्कृते निधनं प्राप्ताः किन्नु कष्टतरं ततः ॥&#x9;007c&lt;br&gt;&#xA;वयं हि धार्तराष्ट्राश्च काममन्युवशं गताः ।&#x9;008a&lt;br&gt;&#xA;कृत्वेदं निन्दितं कर्म प्राप्स्यामः कां गतिं नृप ॥&#x9;008c&lt;br&gt;&#xA;इदं तु धार्तराष्ट्रस्य श्रेयो मन्ये जनाधिप ।&#x9;009a&lt;br&gt;&#xA;इमामवस्थां सम्प्राप्तं यदसौ त्वां न पश्यति ॥&#x9;009c&lt;br&gt;&#xA;सोऽहमार्तिकरो राजन्सुहृद्वधकरस्तथा ।&#x9;010a&lt;br&gt;&#xA;न शान्तिमधिगच्छामि पश्यंस्त्वां दुःखितं क्षितौ ॥&#x9;010c&lt;br&gt;&#xA;दुर्योधनो हि समरे सहसैन्यः सहानुजः ।&#x9;011a&lt;br&gt;&#xA;निहतः क्षत्रधर्मेऽस्मिन्दुरात्मा कुलपांसनः ॥&#x9;011c&lt;br&gt;&#xA;न स पश्यति दुष्टात्मा त्वामद्य पतितं क्षितौ ।&#x9;012a&lt;br&gt;&#xA;अतः श्रेयो मृतं मन्ये नेह जीवितमात्मनः ॥&#x9;012c&lt;br&gt;&#xA;अहं हि समरे वीर गमितः शत्रुभिः क्षयम् ।&#x9;013a&lt;br&gt;&#xA;अभविष्यं यदि पुरा सह भ्रातृभिरच्युत ।&#x9;013c&lt;br&gt;&#xA;न त्वामेवं सुदुःखार्तमद्राक्षं सायकार्दितम् ॥&#x9;014a&lt;br&gt;&#xA;नूनं हि पापकर्माणो धात्रा सृष्टाः स्म हे नृप ॥&#x9;014c&lt;br&gt;&#xA;अन्यस्मिन्नपि लोके वै यथा मुच्येम किल्बिषात् ।&#x9;015a&lt;br&gt;&#xA;तथा प्रशाधि मां राजन्मम चेदिच्छसि प्रियम् ॥&#x9;015c&lt;br&gt;&#xA;भीष्म उवाच ।&#x9;016&lt;br&gt;&#xA;परतन्त्रं कथं हेतुमात्मानमनु पश्यसि ।&#x9;016a&lt;br&gt;&#xA;कर्मणां हि महाभाग सूक्ष्मं ह्येतदतीन्द्रियम् ॥&#x9;016c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;017a&lt;br&gt;&#xA;संवादं मृत्युगौतम्योः काललुब्धकपन्नगैः ॥&#x9;017c&lt;br&gt;&#xA;गौतमी नाम काऽप्यासीत्स्थविरा शमसंयुता ।&#x9;018a&lt;br&gt;&#xA;सर्पेण दष्टं स्वं पुत्रमपश्यद्गतचेतनम् ॥&#x9;018c&lt;br&gt;&#xA;अथ तं स्नायुपाशेन बद्ध्वा सर्पममर्षितः ।&#x9;019a&lt;br&gt;&#xA;लुब्धकोऽर्जुनको नाम गौतम्याः समुपानयत् ॥&#x9;019c&lt;br&gt;&#xA;तां चाब्रवीदयं ते स पुत्रहा पन्नगाधमः ।&#x9;020a&lt;br&gt;&#xA;ब्रूहि क्षिप्रं महाभागे वध्यतां केन हेतुना ॥&#x9;020c&lt;br&gt;&#xA;अग्नौ प्रक्षिप्यतामेष च्छिद्यतां खण्डशोपि वा ।&#x9;021a&lt;br&gt;&#xA;न ह्ययं बालहा पापश्चिरं जीवितुमर्हति ॥&#x9;021c&lt;br&gt;&#xA;गौतम्युवाच ।&#x9;022&lt;br&gt;&#xA;विसृजैनमबुद्धिस्त्वमवध्योऽर्जुनक त्वया ।&#x9;022a&lt;br&gt;&#xA;को ह्यात्मानं गुरुं कुर्यात्प्राप्तव्ये सति चिन्तयन् ॥&#x9;022c&lt;br&gt;&#xA;प्लवन्ते धर्मलघवो लोकेऽम्भसि यथा प्लवाः ।&#x9;023a&lt;br&gt;&#xA;मज्जन्ति पापगुरवः शस्त्रं स्कन्नमिवोदके ॥&#x9;023c&lt;br&gt;&#xA;नास्यामृतत्वं भवितैवं हतेऽस्मिञ्जीवत्यस्मिन्कोऽत्ययः स्यादयं ते ॥&#x9;024a&lt;br&gt;&#xA;अस्योत्सर्गे प्राणयुक्तस्य जन्तोर्मृत्युं लोके को न गच्छेदनन्ते ॥&#x9;024c&lt;br&gt;&#xA;लुब्धक उवाच ।&#x9;025&lt;br&gt;&#xA;जानाम्यहं नेह गुणागुणज्ञाः सदायुक्ता गुरवो वै भवन्ति ।&#x9;025a&lt;br&gt;&#xA;स्वर्गस्य ते सूपदेशा भवन्ति तस्मात्क्षुद्रं सर्पमेनं हनिष्ये ॥&#x9;025c&lt;br&gt;&#xA;शममीप्सन्तः कालयोगं त्यजन्ति सद्यः शुचं त्वर्थविदस्त्यजन्ति ।&#x9;026a&lt;br&gt;&#xA;श्रियः क्षयः शोचतां नित्यशो हि तस्माच्छुचं मुञ्च हते भुजङ्गे ॥&#x9;026c&lt;br&gt;&#xA;गौतम्युवाच ।&#x9;027&lt;br&gt;&#xA;न चैवार्तिर्विद्यतेऽस्मद्विधानां धर्मात्मानः सर्वदा सञ्जना हि ।&#x9;027a&lt;br&gt;&#xA;नित्यायस्तो बालजनो न चाहं धर्मोपैति प्रभवाम्यस्य नाहम् ॥&#x9;027c&lt;br&gt;&#xA;न ब्राह्मणानां कोपोऽस्ति कुतः कोपाच्च यातना ।&#x9;028a&lt;br&gt;&#xA;मार्दवात्क्षम्यतां साधो मुच्यतामेष पन्नगः ॥&#x9;028c&lt;br&gt;&#xA;लुब्धक उवाच ।&#x9;029&lt;br&gt;&#xA;हत्वा लाभः श्रेय एवाव्ययः स्यात्सद्यो लाभः स्याद्बलिभ्यः प्रशस्तः ।&#x9;029a&lt;br&gt;&#xA;कालाल्लाभो यस्तु सद्यो भवेत श्रेयोलाभः कुत्सिते त्वीदृशि स्यात् ॥&#x9;029c&lt;br&gt;&#xA;गौतम्युवाच ।&#x9;030&lt;br&gt;&#xA;काऽर्थप्राप्तिर्गृह्य शत्रुं निहत्य का कामाप्तिः प्राप्य शत्रुं न मुक्त्वा ।&#x9;030a&lt;br&gt;&#xA;कस्मात्सौम्याहं न क्षमे नो भुजङ्गे मोक्षार्थं वा कस्य हेतोर्न कुर्याम् ॥&#x9;030c&lt;br&gt;&#xA;लुब्धक उवाच ।&#x9;031&lt;br&gt;&#xA;अस्मादेकाद्बहवो रक्षितव्या नैको बहुभ्यो गौतमि रक्षितव्यः ।&#x9;031a&lt;br&gt;&#xA;कृतागसं धर्महेतोस्त्यजन्ति सरीसृपं पापमिमं त्यज त्वम् ॥&#x9;031c&lt;br&gt;&#xA;गौतम्युवाय&#x9;032&lt;br&gt;&#xA;नास्मिन्हते पन्नगे पुत्रको मे सम्प्राप्स्यते लुब्धक जीवितं वै ।&#x9;032a&lt;br&gt;&#xA;गुणं चान्यं नास्य वधे प्रपश्ये तस्मात्सर्पं लुब्धक मुञ्च जीवम् ॥&#x9;032c&lt;br&gt;&#xA;लुब्धक उवाच ।&#x9;033&lt;br&gt;&#xA;वृत्रं हत्वा देवराट् श्रेष्ठभाग्वै यज्ञं हत्वा भागमवाप चैव ।&#x9;033a&lt;br&gt;&#xA;शूली देवो देववृत्तं चर त्वं क्षिप्रं सर्पं जहि मा भूत्ते विशङ्का ॥&#x9;033c&lt;br&gt;&#xA;भीष्म उवाच ।&#x9;034&lt;br&gt;&#xA;असकृत्प्रोच्यमानाऽपि गौतमी भुजगं प्रति ।&#x9;034a&lt;br&gt;&#xA;लुब्धकेन महाभागा सा पापे नाकरोन्मतिम् ॥&#x9;034c&lt;br&gt;&#xA;ईषदुच्छ्वसमानस्तु कृच्छ्रात्संस्तभ्य पन्नगः ।&#x9;035a&lt;br&gt;&#xA;उत्ससर्ज गिरं मन्दां मानुषीं पाशपीडितः ॥&#x9;035c&lt;br&gt;&#xA;सर्प उवाच ।&#x9;036&lt;br&gt;&#xA;को न्वर्जुनक दोषोऽत्र विद्यते मम बालिश ।&#x9;036a&lt;br&gt;&#xA;अस्वतन्त्रं हि मां मृत्युर्विवशं यदचूचुदत् ॥&#x9;036c&lt;br&gt;&#xA;तस्यायं वचनाद्दष्टो न कोपेन न काम्यया ।&#x9;037a&lt;br&gt;&#xA;तस्य तत्किल्बिषं लुब्ध विद्यते यदि किञ्चन ॥&#x9;037c&lt;br&gt;&#xA;लुब्धक उवाच ।&#x9;038&lt;br&gt;&#xA;यद्यन्यवशगेनेदं कृतं ते पन्नगाशुभम् ।&#x9;038a&lt;br&gt;&#xA;कारणं वै त्वमप्यत्र तस्मात्त्वमपि किल्बिषी ॥&#x9;038c&lt;br&gt;&#xA;मृत्पात्रस्य क्रियायां हि दण्डचक्रादयो यथा ।&#x9;039a&lt;br&gt;&#xA;कारणत्वे प्रकल्प्यन्ते तथा त्वमपि पन्नग ॥&#x9;039c&lt;br&gt;&#xA;किल्बिषी चापि मे वध्यः किल्बिषी चासि पन्नग ।&#x9;040a&lt;br&gt;&#xA;आत्मानं कारणं ह्यत्र त्वमाख्यासि भुजङ्गम ॥&#x9;040c&lt;br&gt;&#xA;सर्प उवाच ।&#x9;041&lt;br&gt;&#xA;सर्व एते ह्यस्ववशा दण्डचक्रादयो यथा ।&#x9;041a&lt;br&gt;&#xA;तथाहमपि तस्मान्मे नैष दोषो मतस्तव ॥&#x9;041c&lt;br&gt;&#xA;अथवा मतमेतत्ते तेप्यन्योऽन्यप्रयोजकाः ।&#x9;042a&lt;br&gt;&#xA;कार्यकारणसन्देहो भवत्यन्योन्यचोदनात् ॥&#x9;042c&lt;br&gt;&#xA;एवं सति न दोषो मे नास्मि वध्यो न किल्बिषी ।&#x9;043a&lt;br&gt;&#xA;किल्बिषं समवाये स्यान्मन्यसे यदि किल्बिषम् ॥&#x9;043c&lt;br&gt;&#xA;लुब्धक उवाच ।&#x9;044&lt;br&gt;&#xA;कारणं यदि न स्याद्वै न कर्ता स्यास्त्वमप्युत ।&#x9;044a&lt;br&gt;&#xA;विनाशे कारणं त्वं च तस्माद्वध्योऽसि मे मतः ॥&#x9;044c&lt;br&gt;&#xA;असत्यपि कृते कार्ये नेह पन्नग लिप्यते ।&#x9;045a&lt;br&gt;&#xA;तस्मान्नात्रैव हेतुः स्याद्वध्यः किं बहु भाषसे ॥&#x9;045c&lt;br&gt;&#xA;सर्प उवाच ।&#x9;046&lt;br&gt;&#xA;कार्याभावे क्रिया न स्यात्सत्यसत्यपि कारणे ।&#x9;046a&lt;br&gt;&#xA;तस्मात्समेऽस्मिन्हेतौ मे वाच्यो हेतुर्विशेषतः ॥&#x9;046c&lt;br&gt;&#xA;यद्यहं कारणत्वेन मतो लुब्धक तत्त्वतः ।&#x9;047a&lt;br&gt;&#xA;अन्यः प्रयोक्ता स्यादत्र किन्नु जन्तुविनाशने ॥&#x9;047c&lt;br&gt;&#xA;लुब्धक उवाच ।&#x9;048&lt;br&gt;&#xA;वध्यस्त्वं मम दुर्बुद्धे बालघाती नृशंसकृत् ।&#x9;048a&lt;br&gt;&#xA;भाषसे किं बहु पुनर्वध्यः सन्पन्नगाधम ॥&#x9;048c&lt;br&gt;&#xA;सर्प उवाच ।&#x9;049&lt;br&gt;&#xA;यथा हवींषि जुह्वाना मखे वै लुब्धकर्त्विजः ।&#x9;049a&lt;br&gt;&#xA;न फलं प्राप्नुवन्त्यत्र फलयोगे तथा ह्यहम् ॥&#x9;049c&lt;br&gt;&#xA;भीष्म उवाच ।&#x9;050&lt;br&gt;&#xA;तथा ब्रुवति तस्मिंस्तु पन्नगे मृत्युचोदिते ।&#x9;050a&lt;br&gt;&#xA;आजगाम ततो मृत्युः पन्नगं चाब्रवीदिदम् ॥&#x9;050c&lt;br&gt;&#xA;प्रचोदितोऽहं कालेन पन्नग त्वामचूचुदम् ।&#x9;051a&lt;br&gt;&#xA;विनाशहेतुर्नास्य त्वमहं न प्राणिनः शिशोः ॥&#x9;051c&lt;br&gt;&#xA;यथा वायुर्जलधरान्विकर्षति ततस्ततः ।&#x9;052a&lt;br&gt;&#xA;तद्वज्जलदवत्सर्प कालस्याहं वशानुगः ॥&#x9;052c&lt;br&gt;&#xA;सात्विका राजसाश्चैव तामसा ये च केचन ।&#x9;053a&lt;br&gt;&#xA;भावाः कालात्मकाः सर्वे प्रवर्तन्ते ह जन्तुषु ॥&#x9;053c&lt;br&gt;&#xA;जङ्गमाः स्थावराश्चैव दिवि वा यदि वा भुवि ।&#x9;054a&lt;br&gt;&#xA;सर्वे कालात्मकाः सर्प कालात्मकमिदं जगत् ॥&#x9;054c&lt;br&gt;&#xA;प्रवृत्तयश्च लोके या तथैव च निवृत्तयः ।&#x9;055a&lt;br&gt;&#xA;तासां विकृतयो याश्च सर्वं कालात्मकं स्मृतम् ॥&#x9;055c&lt;br&gt;&#xA;आदित्यश्चन्द्रमा विष्णुरापो वायुः शतक्रतुः ।&#x9;056a&lt;br&gt;&#xA;अग्निः खं पृथिवी मित्रः पर्जन्यो वसवोऽदितिः ॥&#x9;056c&lt;br&gt;&#xA;सरितः सागराश्चैव भावाभावौ च पन्नग ।&#x9;057a&lt;br&gt;&#xA;सर्वे कालेन सृज्यन्ते ह्रियन्ते च पुनःपुनः ॥&#x9;057c&lt;br&gt;&#xA;एवं ज्ञात्वा कथं मां त्वं सदोषं सर्प मन्यसे ।&#x9;058a&lt;br&gt;&#xA;अथ चैवं गते दोषे मयि त्वमपि दोषवान् ॥&#x9;058c&lt;br&gt;&#xA;सर्प उवाच ।&#x9;059&lt;br&gt;&#xA;निर्दोषं दोषवन्तं वा न त्वां मृत्यो ब्रवीम्यहम् ।&#x9;059a&lt;br&gt;&#xA;त्वयाऽहं चोदित इति ब्रवीम्येतावदेव तु ॥&#x9;059c&lt;br&gt;&#xA;यदि काले तु दोषोऽस्ति यदि तत्रापि नेष्यते ।&#x9;060a&lt;br&gt;&#xA;दोषो नैव परीक्ष्यो मे न ह्यत्राधिकृता वयम् ॥&#x9;060c&lt;br&gt;&#xA;निर्मोक्षस्त्वस्य दोषस्य मया कार्यो यथा तथा ।&#x9;061a&lt;br&gt;&#xA;मृत्योरपि न दोषः स्यादिति मेऽत्र प्रयोजनम् ॥&#x9;061c&lt;br&gt;&#xA;भीष्म उवाच ।&#x9;062&lt;br&gt;&#xA;सर्पोऽथार्जुनकं प्राह श्रुतं ते मृत्युभाषितम् ।&#x9;062a&lt;br&gt;&#xA;नानागसं मां पाशेन सन्तापयितुमर्हसि ।&#x9;062c&lt;br&gt;&#xA;लुब्धक उवाच ।&#x9;063&lt;br&gt;&#xA;मृत्योः श्रुतं मे वचनं तव चैव भुजङ्गम ।&#x9;063a&lt;br&gt;&#xA;नैव तावददोषत्वं भवति त्वयि पन्नग ॥&#x9;063c&lt;br&gt;&#xA;मृत्युस्त्वं चैव हेतुर्हि बालस्यास्य विनाशने ।&#x9;064a&lt;br&gt;&#xA;उभयं कारणं मन्ये न कारणमकारणम् ॥&#x9;064c&lt;br&gt;&#xA;धिङ्भृत्युं च दुरात्मानं क्रूरं दुःखकरं सताम् ।&#x9;065a&lt;br&gt;&#xA;त्वां चैवाहं वधिष्यामि परपापस्य कारणम् ॥&#x9;065c&lt;br&gt;&#xA;मृत्युरुवाच ।&#x9;066&lt;br&gt;&#xA;विवशौ कालवशगावावां निर्दिष्टकारिणौ ।&#x9;066a&lt;br&gt;&#xA;नावां दोषेण गन्तव्यौ यदि सम्यक्प्रपश्यसि ॥&#x9;066c&lt;br&gt;&#xA;लुब्धक उवाच ।&#x9;067&lt;br&gt;&#xA;युवामुभौ कालवशौ यदि मे मृत्युपन्नगौ ।&#x9;067a&lt;br&gt;&#xA;हर्षक्रोधौ यथा स्यातामेतदिच्छामि वेदितुम् ॥&#x9;067c&lt;br&gt;&#xA;मृत्युरुवाच ।&#x9;068&lt;br&gt;&#xA;या काचिदेव चेष्टा स्यात्सर्वा कालप्रचोदिता ।&#x9;078a&lt;br&gt;&#xA;पूर्वमेवैतदुक्तं हि मया लुब्धक तत्वतः ॥&#x9;078c&lt;br&gt;&#xA;तस्मादुभौ कालवशावावां निर्दिष्टकारिणौ ।&#x9;079a&lt;br&gt;&#xA;नावां दोषेण गन्तव्यौ त्वया लुब्धक कर्हिचित् ॥&#x9;079c&lt;br&gt;&#xA;भीष्म उवाच ।&#x9;080&lt;br&gt;&#xA;अथोपगम्य कालस्तु तस्मिन्धर्मार्थसंशये ।&#x9;080a&lt;br&gt;&#xA;अब्रवीत्पन्नगं मृत्युं लुब्धं चार्जुनकं तथा ॥&#x9;080c&lt;br&gt;&#xA;न ह्यहं नाप्ययं मृत्युर्नायं लुब्धक पन्नगः ।&#x9;081a&lt;br&gt;&#xA;किल्बिषी जन्तुमरणे न वयं हि प्रयोजकाः ॥&#x9;081c&lt;br&gt;&#xA;अकरोद्यदयं कर्म तन्नोऽर्जुनक चोदकम् ।&#x9;082a&lt;br&gt;&#xA;विनाशहेतुर्नान्योऽस्य वध्यतेऽयं स्वकर्मणा ॥&#x9;082c&lt;br&gt;&#xA;यदनेन कृतं कर्म तेनायं निधनं गतः ।&#x9;083a&lt;br&gt;&#xA;विनाशहेतुः कर्मास्य सर्वे कर्मवशा वयम् ॥&#x9;083c&lt;br&gt;&#xA;कर्मदायादवाल्ँलोकः कर्मसम्बन्धलक्षणः ।&#x9;084a&lt;br&gt;&#xA;कर्माणि चोदयन्तीह यथान्योन्यं तथा वयम् ॥&#x9;084c&lt;br&gt;&#xA;यथा मृत्पिण्डतः कर्ता कुरुते यद्यदिच्छति ।&#x9;085a&lt;br&gt;&#xA;एवमात्मकृतं कर्म मानवः प्रतिपद्यते ॥&#x9;085c&lt;br&gt;&#xA;यथा च्छायातपौ नित्यं सुसम्बद्धौ निरन्तरम् ।&#x9;086a&lt;br&gt;&#xA;तथा कर्म च कर्ता च सम्बद्धावात्मकर्मभिः ॥&#x9;086c&lt;br&gt;&#xA;एवं नाहं न वै मृत्युर्न सर्पो न तथा भवान् ।&#x9;087a&lt;br&gt;&#xA;न चेयं ब्राह्मणी वृद्धा शिशुरेवात्र कारणम् ॥&#x9;087c&lt;br&gt;&#xA;तस्मिंस्तथा ब्रुवाणे तु ब्राह्मणी गौतमी नृप ।&#x9;088a&lt;br&gt;&#xA;स्वकर्मप्रत्ययाल्ँलोकान्मत्वाऽर्जुनकमब्रवीत् ॥&#x9;088c&lt;br&gt;&#xA;नैव कालो न भुजगो न मृत्युरिह कारणम् ।&#x9;089a&lt;br&gt;&#xA;स्वकर्मभिरयं बालः कालेन निधनं गतः ॥&#x9;089c&lt;br&gt;&#xA;मया च तत्कृतं कर्म येनायं मे मृतः सुतः ।&#x9;090a&lt;br&gt;&#xA;यातु कालस्तथा मृत्युर्मुञ्चार्जुनक पन्नगम् ॥&#x9;090c&lt;br&gt;&#xA;भीष्म उवाच ।&#x9;091&lt;br&gt;&#xA;ततो यथागतं जग्मुर्मृत्युः कालोऽथ पन्नगः ।&#x9;091a&lt;br&gt;&#xA;अभूद्विशोकोऽर्जुनको विशोका चैव गौतमी ॥&#x9;091c&lt;br&gt;&#xA;एतच्छ्रुत्वा शमं गच्छ मा भूः शोकपरो नृप ।&#x9;092a&lt;br&gt;&#xA;स्वकर्मप्रत्ययाल्ँलोकांस्त्रीन्विद्धि समितिञ्जय ॥&#x9;092c&lt;br&gt;&#xA;नैव त्वया कृतं कर्म नापि दुर्योधनेन वै ।&#x9;093a&lt;br&gt;&#xA;कालेनैतत्कृतं विद्धि निहता येन पार्थिवाः ॥&#x9;093c&lt;br&gt;&#xA;वैशम्पायन उवाच ।&#x9;094&lt;br&gt;&#xA;इत्येतद्वचनं श्रुत्वा बभूव विगतज्वरः ।&#x9;094a&lt;br&gt;&#xA;युधिष्ठरो महातेजाः पप्रच्छेदं च धर्मवित् ॥ ॥&#x9;094c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;भीष्मेण युधिष्ठिरं प्रति गार्हस्थ्याश्रयणेनातिथिसत्कारस्य श्रेयःसाधनतायां सुदर्शनोपाख्यानकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-002-001&lt;br&gt;&#xA;पितामह महाप्राज्ञ सर्वशास्त्रविशारद ।&#x9;kk-13-01-002-001a&lt;br&gt;&#xA;श्रुतं मे महदाख्यानमिदं मतिमतांवर ॥&#x9;kk-13-01-002-001c&lt;br&gt;&#xA;भूयस्तु श्रोतुमिच्छामि धर्मार्थसहितं नृप ।&#x9;kk-13-01-002-002a&lt;br&gt;&#xA;कथ्यमानं त्वया किञ्चित्तन्मे व्याख्यातुमर्हसि ॥&#x9;kk-13-01-002-002c&lt;br&gt;&#xA;केन मृत्युर्गृहस्थेन धर्ममाश्रित्य निर्जितः ।&#x9;kk-13-01-002-003a&lt;br&gt;&#xA;इत्येतद्धर्ममाचक्ष्व तत्त्वेनापि च पार्थिव ॥&#x9;kk-13-01-002-003c&lt;br&gt;&#xA;भीष्म उवाच ।&#x9;kk-13-01-002-004&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-002-004a&lt;br&gt;&#xA;यथा मृत्युर्गृहस्थेन धर्ममाश्रित्य निर्जितः ॥&#x9;kk-13-01-002-004c&lt;br&gt;&#xA;मनोः प्रजापते राजन्निक्ष्वाकुरभवत्सुतः ।&#x9;kk-13-01-002-005a&lt;br&gt;&#xA;तस्य पुत्रशतं जज्ञे नृपतेः सूर्यवर्चसः ॥&#x9;kk-13-01-002-005c&lt;br&gt;&#xA;दशमस्तस्य पुत्रस्तु दशाश्वो नाम भारत ।&#x9;kk-13-01-002-006a&lt;br&gt;&#xA;माहिष्मत्यामभूद्राजा धर्मात्मा सत्यविक्रमः ॥&#x9;kk-13-01-002-006c&lt;br&gt;&#xA;दशाश्वस्य सुतस्त्वासीद्राजा परमधार्मिकः ।&#x9;kk-13-01-002-007a&lt;br&gt;&#xA;सत्ये तपसि दाने च यस्य नित्यं रतं मनः ॥&#x9;kk-13-01-002-007c&lt;br&gt;&#xA;मदिराश्व इति ख्यातः पृथिव्यां पृथिवीपतिः ।&#x9;kk-13-01-002-008a&lt;br&gt;&#xA;धनुर्वेदे च वेदे च निरतो योऽभवत्सदा ॥&#x9;kk-13-01-002-008c&lt;br&gt;&#xA;मदिराश्वस्य पुत्रस्तु द्युतिमान्नाम पार्थिवः ।&#x9;kk-13-01-002-009a&lt;br&gt;&#xA;महाभागो महातेजा महासत्वो महाबलः ॥&#x9;kk-13-01-002-009c&lt;br&gt;&#xA;पुत्रो द्युतिमतस्त्वासीद्राजा परमधार्मिकः ।&#x9;kk-13-01-002-010a&lt;br&gt;&#xA;सर्वलोकेषु विख्यातः सुवीरो नाम नामतः ।&#x9;kk-13-01-002-010c&lt;br&gt;&#xA;धर्मात्मा कोशवांश्चापि देवराज इवापरः ॥&#x9;kk-13-01-002-010e&lt;br&gt;&#xA;सुवीरस्य तु पुत्रोऽभूत्सर्वसङ्ग्रामदुर्जयः ।&#x9;kk-13-01-002-011a&lt;br&gt;&#xA;दुर्जयो नाम विख्यातः सर्वशस्त्रभृतांवर ॥&#x9;kk-13-01-002-011c&lt;br&gt;&#xA;दुर्जयस्येन्द्रवपुषः पुत्रोऽग्निसदृशद्युतिः ।&#x9;kk-13-01-002-012a&lt;br&gt;&#xA;दुर्योधनो नाम महान्राजा राजर्षिसत्तमः ॥&#x9;kk-13-01-002-012c&lt;br&gt;&#xA;तस्येन्द्रसमवीर्यस्य सङ्ग्रामेष्वनिवर्तिनः ।&#x9;kk-13-01-002-013a&lt;br&gt;&#xA;विषये वासवस्तस्य सम्यगेव प्रवर्षति ॥&#x9;kk-13-01-002-013c&lt;br&gt;&#xA;रत्नैर्धनैश्च पशुभिः सस्यैश्चापि पृथग्विधैः ।&#x9;kk-13-01-002-014a&lt;br&gt;&#xA;नगरं विषयश्चास्य प्रतिपूर्णस्तदाऽभवत् ॥&#x9;kk-13-01-002-014c&lt;br&gt;&#xA;न तस्य विषये चाभूत्कृपणो नापि दुर्गतः ।&#x9;kk-13-01-002-015a&lt;br&gt;&#xA;व्याधितो वा कृशो वाऽपि तस्मिन्नाभून्नरः क्वचित् ॥&#x9;kk-13-01-002-015c&lt;br&gt;&#xA;सुदक्षिणो मधुरवागनसूयुर्जितेन्द्रियः ।&#x9;kk-13-01-002-016a&lt;br&gt;&#xA;धर्मात्मा चानृशंसश्च विक्रान्तोऽथाविकत्थनः ॥&#x9;kk-13-01-002-016c&lt;br&gt;&#xA;यज्वा च दान्तो मेधावी ब्रह्मण्यः सत्यसङ्गरः ।&#x9;kk-13-01-002-017a&lt;br&gt;&#xA;न चावमन्ता दाता च वेदवेदाङ्गपारगः ॥&#x9;kk-13-01-002-017c&lt;br&gt;&#xA;तं नर्मदा देवनदी पुण्या शीतजला शिवा ।&#x9;kk-13-01-002-018a&lt;br&gt;&#xA;चकमे पुरुषव्याघ्रं स्वेन भावेन भारत ॥&#x9;kk-13-01-002-018c&lt;br&gt;&#xA;तस्यां जज्ञे तदा नद्यां कन्या राजीवलोचना ।&#x9;kk-13-01-002-019a&lt;br&gt;&#xA;नाम्ना सुदर्शना राजन्रूपेण च सुदर्शना ॥&#x9;kk-13-01-002-019c&lt;br&gt;&#xA;तादृग्रूपा न नारीषु भूतपूर्वा युधिष्ठिर ।&#x9;kk-13-01-002-020a&lt;br&gt;&#xA;दुर्योधनसुता यादृगभवद्वरवर्णिनी ॥&#x9;kk-13-01-002-020c&lt;br&gt;&#xA;तामग्निश्चकमे साक्षाद्राजकन्यां सुदर्शनाम् ।&#x9;kk-13-01-002-021a&lt;br&gt;&#xA;स्वरूपं दीप्तिमत्कृत्वा शरदर्कसमद्युति ॥&#x9;kk-13-01-002-021c&lt;br&gt;&#xA;सा चाग्निशरणे राज्ञः शुश्रूषाकृतनिश्चया ।&#x9;kk-13-01-002-022a&lt;br&gt;&#xA;नियुक्ता पितृसन्देशादारिराधयिषुः शिखिम् ॥&#x9;kk-13-01-002-022c&lt;br&gt;&#xA;तस्या मनोहरं रूपं दृष्ट्वा देवो हुताशनः ।&#x9;kk-13-01-002-023a&lt;br&gt;&#xA;मन्मथेन समादिष्टः पत्नीत्वे यतते मिथः ॥&#x9;kk-13-01-002-023c&lt;br&gt;&#xA;भज मामनवद्याङ्गि कामात्कमललोचने ।&#x9;kk-13-01-002-024a&lt;br&gt;&#xA;रम्भोरु मृगशावाक्षि पूर्णचन्द्रनिभानने ॥&#x9;kk-13-01-002-024c&lt;br&gt;&#xA;तवेदं पद्मपत्राक्षं मुखं दृष्ट्वा मनोहरम् ।&#x9;kk-13-01-002-025a&lt;br&gt;&#xA;भ्रूलताललितं कान्तमनङ्गो बाधते हि माम् ॥&#x9;kk-13-01-002-025c&lt;br&gt;&#xA;ललाटं चन्द्ररेखाभं शिरोरुहविभूषितम् ।&#x9;kk-13-01-002-026a&lt;br&gt;&#xA;दृष्ट्वा ते पत्रलेखान्तमनङ्गो बाधते भृशम् ॥&#x9;kk-13-01-002-026c&lt;br&gt;&#xA;बालातपेन तुलितं सस्वेदपुलकोद्गमम् ।&#x9;kk-13-01-002-027a&lt;br&gt;&#xA;बिम्बाधरोष्ठवदनं विबुद्धमिव पङ्कजम् ।&#x9;kk-13-01-002-027c&lt;br&gt;&#xA;अतीव चारुविभ्रान्तं मदमावहते मम ॥&#x9;kk-13-01-002-027e&lt;br&gt;&#xA;दन्तप्रकाशनियता वाणी तव सुरक्षिता ।&#x9;kk-13-01-002-028a&lt;br&gt;&#xA;ताम्रपल्लवसङ्काशा जिह्वेयं मे मनोहरा ॥&#x9;kk-13-01-002-028c&lt;br&gt;&#xA;समाः स्निग्धाः सुजाताश्च सहिताश्च द्विजास्तव ।&#x9;kk-13-01-002-029a&lt;br&gt;&#xA;द्विजप्रिये प्रसीदस्व भज मां सुभगा ह्यसि ॥&#x9;kk-13-01-002-029c&lt;br&gt;&#xA;मनोज्ञं सुकृतापाङ्गं मुखं तव मनोहरम् ।&#x9;kk-13-01-002-030a&lt;br&gt;&#xA;स्तनौ ते संहतौ भीरु हाराभरणभूषितौ ॥&#x9;kk-13-01-002-030c&lt;br&gt;&#xA;पक्वबिल्वप्रतीकाशौ कर्कशौ सङ्गमक्षमौ ।&#x9;kk-13-01-002-031a&lt;br&gt;&#xA;गम्भीरनाभिसुभगे भज मां वरवर्णिनि ॥&#x9;kk-13-01-002-031c&lt;br&gt;&#xA;भीष्म उवाच ।&#x9;kk-13-01-002-032&lt;br&gt;&#xA;सैवमुक्ता विरहिते पावकेन महात्मना ।&#x9;kk-13-01-002-032a&lt;br&gt;&#xA;ईषदाकम्पहृदया व्रीडिता वाक्यमब्रवीत् ॥&#x9;kk-13-01-002-032c&lt;br&gt;&#xA;ननु नाम कुलीनानां कन्यकानां विशेषतः ।&#x9;kk-13-01-002-033a&lt;br&gt;&#xA;माता पिता प्रभवतः प्रदाने बान्धवाश्च ये ॥&#x9;kk-13-01-002-033c&lt;br&gt;&#xA;पाणिग्रहणमन्त्रैश्च हुते चैव विभावसौ ।&#x9;kk-13-01-002-034a&lt;br&gt;&#xA;सतां मध्ये निविष्टायाः कन्यायाः शरणं पतिः&#x9;kk-13-01-002-034c&lt;br&gt;&#xA;साऽहं नात्मवशा देव पितरं वरयस्व मे ।&#x9;kk-13-01-002-035a&lt;br&gt;&#xA;अथ नातिचिराद्राजा कालाद्दुर्योधनस्तदा&#x9;kk-13-01-002-035c&lt;br&gt;&#xA;यज्ञसम्भारनिपुणान्मन्त्रीनाहूय चोक्तवान् ।&#x9;kk-13-01-002-036a&lt;br&gt;&#xA;यज्ञं यक्ष्येऽहमिति वै सम्भारान्सम्भ्रियन्तु मे ॥&#x9;kk-13-01-002-036c&lt;br&gt;&#xA;ततः समाहिते तस्य यज्ञे ब्राह्मणसत्तमैः ।&#x9;kk-13-01-002-037a&lt;br&gt;&#xA;विप्ररूपी हुतवहो नृपं कन्यामयाचत ॥&#x9;kk-13-01-002-037c&lt;br&gt;&#xA;न तु राजा प्रदानाय तस्मै भावमकल्पयत् ।&#x9;kk-13-01-002-038a&lt;br&gt;&#xA;दरिद्रश्चासवर्णश्च ममायमिति पार्थिवः ।&#x9;kk-13-01-002-038c&lt;br&gt;&#xA;इति तस्मै न वै कन्यां दित्सां चक्रे नराधिपः ॥&#x9;kk-13-01-002-038e&lt;br&gt;&#xA;अथ दीक्षामुपेतस्य यज्ञे तस्य महात्मनः ।&#x9;kk-13-01-002-039a&lt;br&gt;&#xA;आहितो हवनार्थाय वेद्यामग्निः प्रणश्यत ॥&#x9;kk-13-01-002-039c&lt;br&gt;&#xA;ततः स भीतो नृपतिर्भृशं प्रव्यथितेन्द्रियः ।&#x9;kk-13-01-002-040a&lt;br&gt;&#xA;मन्त्रिणो ब्राह्मणांश्चैव पप्रच्छ किमिदं भवेत् ।&#x9;kk-13-01-002-040c&lt;br&gt;&#xA;यज्ञे समिद्धो भगवान्नष्टो मे हव्यवाहनः ॥&#x9;kk-13-01-002-040e&lt;br&gt;&#xA;सम्मन्त्रकुशलैस्तैस्तैर्ब्राह्मणैर्वेदपारगैः ।&#x9;kk-13-01-002-041a&lt;br&gt;&#xA;ऋत्विग्भिर्मन्त्रकुशलैर्यज्यतां वा हुताशनः ॥&#x9;kk-13-01-002-041c&lt;br&gt;&#xA;अथ ऋक्सामयजुषां ब्राह्मणैर्वेदपारगैः ।&#x9;kk-13-01-002-042a&lt;br&gt;&#xA;वेदतत्वार्थकुशलैस्ततः सोमपुरस्करैः ॥&#x9;kk-13-01-002-042c&lt;br&gt;&#xA;गुह्यैश्च नामभिः सर्वैराहूतो हव्यवाहनः ।&#x9;kk-13-01-002-043a&lt;br&gt;&#xA;स्वरूपं दीप्तिमत्कृत्वा शरदर्कसमद्युतिः ॥&#x9;kk-13-01-002-043c&lt;br&gt;&#xA;ततो महात्मा तानाह दहनो ब्राह्मणर्षभान् ।&#x9;kk-13-01-002-044a&lt;br&gt;&#xA;वरयाम्यात्मनोऽर्थाय दुर्योधनसुतामिति ॥&#x9;kk-13-01-002-044c&lt;br&gt;&#xA;ततस्ते कल्यमुत्थाय तस्मै राज्ञे न्यवेदयन् ।&#x9;kk-13-01-002-045a&lt;br&gt;&#xA;ब्राह्मणा विस्मिताः सर्वे यदुक्तं चित्रभानुना ॥&#x9;kk-13-01-002-045c&lt;br&gt;&#xA;ततः स राजा तच्छ्रुत्वा वचनं ब्रह्मवादिनाम् ।&#x9;kk-13-01-002-046a&lt;br&gt;&#xA;अवाप्य परमं हर्षं तथेति प्राह बुद्धिमान् ॥&#x9;kk-13-01-002-046c&lt;br&gt;&#xA;अयाचत च तं शुल्कं भगवन्तं विभावसुम् ।&#x9;kk-13-01-002-047a&lt;br&gt;&#xA;नित्यं सान्निध्यमिह ते चित्रभानो भवेदिति ॥&#x9;kk-13-01-002-047c&lt;br&gt;&#xA;तमाह भगवानग्निरेवमस्त्विति पार्थिवम् ।&#x9;kk-13-01-002-048a&lt;br&gt;&#xA;ततः सान्निध्यमद्यापि माहिष्मत्यां विभावसोः ॥&#x9;kk-13-01-002-048c&lt;br&gt;&#xA;दृष्टं हि सहदेवेन दिशं विजयता च तत् ।&#x9;kk-13-01-002-048e&lt;br&gt;&#xA;ततस्तां समलङ्कृत्य कन्यामहतवाससम् ।&#x9;kk-13-01-002-049a&lt;br&gt;&#xA;ददौ दुर्योधनो राजा पावकाय महात्मने ॥&#x9;kk-13-01-002-049c&lt;br&gt;&#xA;प्रतिजग्राह चाग्निस्तु राजकन्यां सुदर्शनाम् ।&#x9;kk-13-01-002-050a&lt;br&gt;&#xA;विधिना वेददृष्टेन वसोर्धारामिवाध्वरे ॥&#x9;kk-13-01-002-050c&lt;br&gt;&#xA;तस्या रूपेण शीलेन कुलेन वपुषा श्रिया ।&#x9;kk-13-01-002-051a&lt;br&gt;&#xA;अभवत्प्रीतिमानग्निर्गर्भं चास्यां समादधे ॥&#x9;kk-13-01-002-051c&lt;br&gt;&#xA;तस्याः समभवत्पुत्रो नाम्नाऽग्नेयः सुदर्शनः ॥&#x9;kk-13-01-002-052a&lt;br&gt;&#xA;सुदर्शनस्तु रूपेण पूर्णेन्दुसदृशोपमः ।&#x9;kk-13-01-002-053a&lt;br&gt;&#xA;शिशुरेवाध्यगात्सर्वं परं ब्रह्म सनातनम् ॥&#x9;kk-13-01-002-053c&lt;br&gt;&#xA;अथौघवान्नाम नृपो नृगस्यासीत्पितामहः ।&#x9;kk-13-01-002-054a&lt;br&gt;&#xA;तस्याप्योघवती कन्या पुत्रश्चौघरथोऽभवत् ॥&#x9;kk-13-01-002-054c&lt;br&gt;&#xA;तामोघवान्ददौ तस्मै स्वयमोघवतीं सुताम् ।&#x9;kk-13-01-002-055a&lt;br&gt;&#xA;सुदर्शनाय विदुषे भार्यार्थे देवरूपिणीम् ॥&#x9;kk-13-01-002-055c&lt;br&gt;&#xA;स गृहस्थाश्रमरतस्तया सह सुदर्शनः ।&#x9;kk-13-01-002-056a&lt;br&gt;&#xA;कुरुक्षेत्रेऽवसद्राजन्नोघवत्या समन्वितः ॥&#x9;kk-13-01-002-056c&lt;br&gt;&#xA;गृहस्थश्चावजेष्यामि मृत्युमित्येव स प्रभो ।&#x9;kk-13-01-002-057a&lt;br&gt;&#xA;प्रतिज्ञामकरोद्धीमान्दीप्ततेजा विशाम्पते ॥&#x9;kk-13-01-002-057c&lt;br&gt;&#xA;तामेवौघवतीं राजन्स पावकसुतोऽब्रवीत् ।&#x9;kk-13-01-002-058a&lt;br&gt;&#xA;अतिथेः प्रतिकूलं ते न कर्तव्यं कथञ्चन ॥&#x9;kk-13-01-002-058c&lt;br&gt;&#xA;येन येन च तुष्येत नित्यमेव त्वयाऽतिथिः ।&#x9;kk-13-01-002-059a&lt;br&gt;&#xA;अप्यात्मनः प्रदानेन न ते कार्या विचारणा ॥&#x9;kk-13-01-002-059c&lt;br&gt;&#xA;एतद्व्रतं मम सदा हृदि सम्परिवर्तते ।&#x9;kk-13-01-002-060a&lt;br&gt;&#xA;गृहस्थानां च सुश्रोणि नातिथेर्विद्यते परम् ॥&#x9;kk-13-01-002-060c&lt;br&gt;&#xA;प्रमाणं यदि वामोरु वचस्ते मम शोभने ।&#x9;kk-13-01-002-061a&lt;br&gt;&#xA;इदं वचनमव्यग्रा हृदि त्वं धारयेः सदा ॥&#x9;kk-13-01-002-061c&lt;br&gt;&#xA;निष्क्रान्ते मयि कल्याणि तथा सन्निहितेऽनघे ।&#x9;kk-13-01-002-062a&lt;br&gt;&#xA;नातिथिस्तेऽवमन्तव्यः प्रमाणं यद्यहं तव ॥&#x9;kk-13-01-002-062c&lt;br&gt;&#xA;तमब्रवीदोघवती तथा मूर्ध्नि कृताञ्जलिः ।&#x9;kk-13-01-002-063a&lt;br&gt;&#xA;न मे त्वद्वचनात्किञ्चिन्न कर्तव्यं कथञ्चन ॥&#x9;kk-13-01-002-063c&lt;br&gt;&#xA;जिगीषमाणस्तु गृहे तदा मृत्युः सुदर्शनम् ।&#x9;kk-13-01-002-064a&lt;br&gt;&#xA;पृष्ठतोऽन्वगमद्राजन्रन्ध्रान्वेषी तदा सदा ॥&#x9;kk-13-01-002-064c&lt;br&gt;&#xA;इध्मार्थं तु गते तस्मिन्नग्निपुत्रे सुदर्शने ।&#x9;kk-13-01-002-065a&lt;br&gt;&#xA;अतिथिर्ब्राह्मणः श्रीमांस्तामाहौघवतीं तदा ॥&#x9;kk-13-01-002-065c&lt;br&gt;&#xA;आतिथ्यं कृतमिच्छामि त्वयाऽद्य वरवर्णिनि ।&#x9;kk-13-01-002-066a&lt;br&gt;&#xA;प्रमाणं यदि धर्मस्ते गृहस्थाश्रमसम्मतः ॥&#x9;kk-13-01-002-066c&lt;br&gt;&#xA;इत्युक्ता तेन विप्रेणि राजपुत्री यशस्विनी ।&#x9;kk-13-01-002-067a&lt;br&gt;&#xA;विधिना प्रतिजग्राह वेदोक्तेन विशाम्पते ॥&#x9;kk-13-01-002-067c&lt;br&gt;&#xA;आसनं चैव पाद्यं च तस्मै दत्त्वा द्विजातये ।&#x9;kk-13-01-002-068a&lt;br&gt;&#xA;प्रोवाचौघवती विप्रं केनार्थः किं ददामि ते ॥&#x9;kk-13-01-002-068c&lt;br&gt;&#xA;तामब्रवीत्ततो विप्रो राजपुत्रीं सुदर्शनाम् ।&#x9;kk-13-01-002-069a&lt;br&gt;&#xA;त्वया ममार्थः कल्याणि निर्विशङ्कैतदाचर ॥&#x9;kk-13-01-002-069c&lt;br&gt;&#xA;यदि प्रमाणं धर्मस्ते गृहस्थाश्रमसम्मतः ।&#x9;kk-13-01-002-070a&lt;br&gt;&#xA;प्रदानेनात्मनो राज्ञि कर्तुमर्हसि मे प्रियम् ॥&#x9;kk-13-01-002-070c&lt;br&gt;&#xA;स तया छन्द्यमानोऽन्यैरीप्सितैर्नृपकन्यया ।&#x9;kk-13-01-002-071a&lt;br&gt;&#xA;नान्यमात्मप्रदानात्स तस्या वव्रे परं द्विजः ॥&#x9;kk-13-01-002-071c&lt;br&gt;&#xA;सा तु राजसुता स्मृत्वा भर्तुर्वचनमादितः ।&#x9;kk-13-01-002-072a&lt;br&gt;&#xA;तथेति लज्जमाना सा तमुवाच द्विजर्षभम् ॥&#x9;kk-13-01-002-072c&lt;br&gt;&#xA;ततो विहस्य विप्रर्षिः सा चैवोपविवेश ह ।&#x9;kk-13-01-002-073a&lt;br&gt;&#xA;संस्मृत्य भर्तुर्वचनं गृहस्थाश्रमकाङ्क्षिणः ॥&#x9;kk-13-01-002-073c&lt;br&gt;&#xA;अथेध्मान्समुपादाय स पावकिरुपागमत् ।&#x9;kk-13-01-002-074a&lt;br&gt;&#xA;मृत्युना रौद्रभावेन नित्यं बन्धुरिवान्वितः ॥&#x9;kk-13-01-002-074c&lt;br&gt;&#xA;ततस्त्वाश्रममागम्य स पावकसुतस्तदा ।&#x9;kk-13-01-002-075a&lt;br&gt;&#xA;तां व्याजहारौघवतीं क्वासि यातेति चासकृत् ॥&#x9;kk-13-01-002-075c&lt;br&gt;&#xA;तस्मै प्रतिवचः सा तु भर्त्रे न प्रददौ तदा ।&#x9;kk-13-01-002-076a&lt;br&gt;&#xA;कराभ्यां तेन विप्रेण स्पृष्टा भर्तृव्रता सती ॥&#x9;kk-13-01-002-076c&lt;br&gt;&#xA;उच्छिष्टाऽस्मीति मन्वाना लज्जिता भर्तुरेव च ।&#x9;kk-13-01-002-077a&lt;br&gt;&#xA;तूष्णीम्भूताऽभवत्साध्वी विप्रकोपाच्च शङ्किता ॥&#x9;kk-13-01-002-077c&lt;br&gt;&#xA;अथ तां किन्न्विति पुनः प्रोवाच स सुदर्शनः ।&#x9;kk-13-01-002-078a&lt;br&gt;&#xA;क्व सा साध्वी क्व सा याता गरीयः किमतो मम ॥&#x9;kk-13-01-002-078c&lt;br&gt;&#xA;पतिव्रता सत्यशीला नित्यं चैवार्जवे रता ।&#x9;kk-13-01-002-079a&lt;br&gt;&#xA;कथं न प्रत्युदेत्यद्य स्मयमाना यथापुरम् ॥&#x9;kk-13-01-002-079c&lt;br&gt;&#xA;उटजस्थस्तु तं विप्रः प्रत्युवाच सुदर्शनम् ।&#x9;kk-13-01-002-080a&lt;br&gt;&#xA;अतिथिं विद्धि सम्प्राप्तं ब्राह्मणं पावके च माम् ॥&#x9;kk-13-01-002-080c&lt;br&gt;&#xA;अनया छन्द्यमानोऽहं भार्यया तव सत्तम ।&#x9;kk-13-01-002-081a&lt;br&gt;&#xA;तैस्तैरतिथिसत्कारैर्ब्रह्मन्नेषा वृता मया ॥&#x9;kk-13-01-002-081c&lt;br&gt;&#xA;आत्मप्रदानविधिना मामर्चति शुभानना ।&#x9;kk-13-01-002-082a&lt;br&gt;&#xA;अनूरूपं यदत्रान्यत्तद्भवान्कर्तुमर्हति ॥&#x9;kk-13-01-002-082c&lt;br&gt;&#xA;कूटमुद्गरहस्तस्तु मृत्युस्तं वै समन्वगात् ।&#x9;kk-13-01-002-083a&lt;br&gt;&#xA;हीनप्रतिज्ञमत्रैवं वधिष्यामीति चिन्तयन् ॥&#x9;kk-13-01-002-083c&lt;br&gt;&#xA;सुदर्शनस्तु मनसा कर्मणा चक्षुषा गिरा ।&#x9;kk-13-01-002-084a&lt;br&gt;&#xA;त्यक्तेर्ष्यस्त्यक्तमन्युश्च स्मयमानोऽब्रवीदिदम् ॥&#x9;kk-13-01-002-084c&lt;br&gt;&#xA;सुरतं तेऽस्तु विप्राग्र्य प्रीतिर्हि परमा मम ।&#x9;kk-13-01-002-085a&lt;br&gt;&#xA;गृहस्थस्य हि धर्मोऽग्र्यः सम्प्राप्तातिथिपूजनम् ॥&#x9;kk-13-01-002-085c&lt;br&gt;&#xA;अतिथिः पूजितो यस्य गृहस्थस्य तु गच्छति ।&#x9;kk-13-01-002-086a&lt;br&gt;&#xA;नान्यस्तस्मात्परो धर्म इति प्राहुर्मनीषिणः ॥&#x9;kk-13-01-002-086c&lt;br&gt;&#xA;प्राणाश्च मम दाराश्च यच्चान्यद्विद्यते वसु ।&#x9;kk-13-01-002-087a&lt;br&gt;&#xA;अतिथिभ्यो मया देयमिति मे व्रतमाहितम् ॥&#x9;kk-13-01-002-087c&lt;br&gt;&#xA;निःसन्दिग्धं यथा वाक्यमेतन्मे समुदाहृतम् ।&#x9;kk-13-01-002-088a&lt;br&gt;&#xA;तेनाहं विप्र सत्येन स्वयमात्मानमालभे ॥&#x9;kk-13-01-002-088c&lt;br&gt;&#xA;पृथिवी वायुराकाशमापो ज्योतिश्च पञ्चमम् ।&#x9;kk-13-01-002-089a&lt;br&gt;&#xA;बुद्धिरात्मा मनः कालो दिशश्चैव गुणा दश ॥&#x9;kk-13-01-002-089a&lt;br&gt;&#xA;नित्यमेव हि पश्यन्ति देहिनां देहसंश्रिताः ।&#x9;kk-13-01-002-090a&lt;br&gt;&#xA;सुकृतं दुष्कृतं चापि कर्म कर्मवतांवर ॥&#x9;kk-13-01-002-090c&lt;br&gt;&#xA;यथैषा नानृता वाणी मयाऽद्य समुदीरिता ।&#x9;kk-13-01-002-091a&lt;br&gt;&#xA;तेन सत्येन मां देवाः पालयन्तु दहन्तु वा ॥&#x9;kk-13-01-002-091c&lt;br&gt;&#xA;ततो नादः समभवद्दिक्षु सर्वासु भारत ।&#x9;kk-13-01-002-092a&lt;br&gt;&#xA;असकृत्सत्यमित्येवं नैतन्मिथ्येति सर्वतः ॥&#x9;kk-13-01-002-092c&lt;br&gt;&#xA;उटजात्तु ततस्तस्मान्निश्चक्राम स वै द्विजः ।&#x9;kk-13-01-002-093a&lt;br&gt;&#xA;वपुषा द्यां च भूमिं च व्याप्य वायुरिवोद्यतः ॥&#x9;kk-13-01-002-093c&lt;br&gt;&#xA;स्वरेण विप्रः शैक्षेण त्रींल्लोकाननुनादयन् ।&#x9;kk-13-01-002-094a&lt;br&gt;&#xA;उवाच चैनं धर्मज्ञं पूर्वमामन्त्र्य नामतः ॥&#x9;kk-13-01-002-094c&lt;br&gt;&#xA;धर्मोऽहमस्मि भद्रं ते जिज्ञासार्थं तवानघ ।&#x9;kk-13-01-002-095a&lt;br&gt;&#xA;प्राप्तः सत्यं च ते ज्ञात्वा प्रीतिर्मे परमा त्वयि ॥&#x9;kk-13-01-002-095c&lt;br&gt;&#xA;विजितश्च त्वया मृत्युर्योऽयं त्वामनुगच्छति ।&#x9;kk-13-01-002-096a&lt;br&gt;&#xA;रन्ध्रान्वेषी तव सदा त्वया धृत्या वशीकृतः ॥&#x9;kk-13-01-002-096c&lt;br&gt;&#xA;न चास्ति शक्तिस्त्रैलोक्ये कस्य चित्पुरुषोत्तम ।&#x9;kk-13-01-002-097a&lt;br&gt;&#xA;पतिव्रतामिमां साध्वीं तवोद्वीक्षितुमप्युत ॥&#x9;kk-13-01-002-097c&lt;br&gt;&#xA;रक्षिता त्वद्गुणैरेषा पातिव्रत्यगुणैस्तथा ।&#x9;kk-13-01-002-098a&lt;br&gt;&#xA;अधृष्या यदियं ब्रूयात्तथा तन्नान्यथा भवेत् ॥&#x9;kk-13-01-002-098c&lt;br&gt;&#xA;एषा हि तपसा स्वेन संयुक्ता ब्रह्मवादिनी ।&#x9;kk-13-01-002-099a&lt;br&gt;&#xA;पावनार्थं च लोकस्य सरिच्छ्रेष्ठा भविष्यति ॥&#x9;kk-13-01-002-099c&lt;br&gt;&#xA;अर्धेनौघवती नाम त्वामर्धेनानुयास्यति ।&#x9;kk-13-01-002-100a&lt;br&gt;&#xA;शरीरेण महाभागा योगो ह्यस्या वशे स्थितः ।&#x9;kk-13-01-002-100c&lt;br&gt;&#xA;अनया सह लोकांश्च गन्ताऽसि तपसार्जितान् ॥&#x9;kk-13-01-002-100e&lt;br&gt;&#xA;यत्र नावृत्तिमभ्येति शाश्वतांस्ताननुत्तमान् ।&#x9;kk-13-01-002-101a&lt;br&gt;&#xA;अनेन चैव देहेन लोकांस्त्वमभिपत्स्यसे ॥&#x9;kk-13-01-002-101c&lt;br&gt;&#xA;निर्जितश्च त्वया मृत्युरैश्वर्यं च तवोत्तमम् ।&#x9;kk-13-01-002-102a&lt;br&gt;&#xA;पञ्चभूतान्यतिक्रान्तः स्ववीर्याच्च मनोजवः ।&#x9;kk-13-01-002-102c&lt;br&gt;&#xA;गृहस्थधर्मेणानेन कामक्रोधौ च ते जितौ ॥&#x9;kk-13-01-002-102e&lt;br&gt;&#xA;स्नेहो रागश्च तन्द्री च मोहो द्रोहश्च केवलः ।&#x9;kk-13-01-002-103a&lt;br&gt;&#xA;तव शुश्रूषया राजन्राजपुत्र्या च निर्जिताः ॥&#x9;kk-13-01-002-103c&lt;br&gt;&#xA;भीष्म उवाच ।&#x9;kk-13-01-002-104&lt;br&gt;&#xA;शुक्लानां तु सहस्रेण वाजिनां रथमुत्तमम् ।&#x9;kk-13-01-002-104a&lt;br&gt;&#xA;युक्तं प्रगृह्य भगवान्वासवोप्याजगाम तम् ॥&#x9;kk-13-01-002-104c&lt;br&gt;&#xA;मृत्युरात्मा च लोकाश्च जिता भूतानि पञ्च च ।&#x9;kk-13-01-002-105a&lt;br&gt;&#xA;बुद्धिः कालो मदो मोहः कामक्रोधौ तथैव च ॥&#x9;kk-13-01-002-105c&lt;br&gt;&#xA;तस्माद्गृहाश्रमस्थस्य नान्यद्दैवतमस्ति वै ।&#x9;kk-13-01-002-106a&lt;br&gt;&#xA;ऋतेऽतिथिं नरव्याघ्र मनसैतद्विचारय ॥&#x9;kk-13-01-002-106c&lt;br&gt;&#xA;अतिथिः पूजितो यद्धि ध्यायते मनसा शुभम् ।&#x9;kk-13-01-002-107a&lt;br&gt;&#xA;न तत्क्रतुशतेनापि तुल्यमाहुर्मनीषिणः ॥&#x9;kk-13-01-002-107c&lt;br&gt;&#xA;सुदत्तं सुकृतं वाऽपि कम्पयेदप्यनर्चितः ॥&#x9;kk-13-01-002-108a&lt;br&gt;&#xA;पात्रं त्वतिथिमासाद्य शीलाढ्यं यो न पूजयेत् ।&#x9;kk-13-01-002-109a&lt;br&gt;&#xA;स दत्त्वा दुष्कृतं तस्मै पुण्यमादाय गच्छति ॥&#x9;kk-13-01-002-109c&lt;br&gt;&#xA;एतत्ते कथितं पुत्र मयाऽऽख्यानमनुत्तमम् ।&#x9;kk-13-01-002-110a&lt;br&gt;&#xA;यथा हि विजितो मृत्युर्गृहस्थेन पुराऽभवत् ॥&#x9;kk-13-01-002-110c&lt;br&gt;&#xA;धन्यं यशस्यमायुष्यमिदमाख्यानमुत्तमम् ।&#x9;kk-13-01-002-111a&lt;br&gt;&#xA;बुभूषताऽभिमन्तव्यं सर्वदुश्चरितापहम् ॥&#x9;kk-13-01-002-111c&lt;br&gt;&#xA;इदं यः कथयेद्विद्वानहन्यहनि भारत ।&#x9;kk-13-01-002-112a&lt;br&gt;&#xA;सुदर्शनस्य चरितं पुण्याल्ँलोकानवाप्नुयात् ॥&#x9;kk-13-01-002-112c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मण्यस्य क्षत्रियादिदौर्लभ्ये दृष्टान्ततया मतङ्गोपाख्यानकथनारम्भः ॥ 1 ॥ तत्रेन्द्रमतङ्गसंवादानुवादारम्भः ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-003-001&lt;br&gt;&#xA;प्रज्ञाश्रुताभ्यां वृत्तेन शीलेन च यथा भवान् ।&#x9;kk-13-01-003-001a&lt;br&gt;&#xA;गुणैश्च विविधैः सर्वैर्वयसा च समन्वितः ॥&#x9;kk-13-01-003-001c&lt;br&gt;&#xA;भवान्विशिष्टो बुद्ध्या च प्रज्ञया तपसा तथा ।&#x9;kk-13-01-003-002a&lt;br&gt;&#xA;&#39;सर्वेषामेव जातानां सतामेतन्न संशयः ॥&#39;&#x9;kk-13-01-003-002c&lt;br&gt;&#xA;तस्माद्भवन्तं पृच्छामि धर्मं धर्मभृतांवर ।&#x9;kk-13-01-003-003a&lt;br&gt;&#xA;नान्यस्त्वदन्यो लोकेषु प्रष्टव्योस्ति नराधिप ॥&#x9;kk-13-01-003-003c&lt;br&gt;&#xA;क्षत्रियो यदि वा वैश्यः शूद्रो वा राजसत्तम ।&#x9;kk-13-01-003-004a&lt;br&gt;&#xA;ब्राह्मण्यं प्राप्नुयाद्येन तन्मे व्याख्यातुमर्हसि ॥&#x9;kk-13-01-003-004c&lt;br&gt;&#xA;&#39;ब्राह्मण्यं यदि दुष्प्रापं त्रिभिर्वर्णैर्नराधिप ।&#39;&#x9;kk-13-01-003-005a&lt;br&gt;&#xA;तपसा वा सुमहता कर्मणा वा श्रुतेन वा ।&#x9;kk-13-01-003-005c&lt;br&gt;&#xA;ब्राह्मण्यमथ चेदिच्छेत्कथं शक्यं पितामह ॥&#x9;kk-13-01-003-005e&lt;br&gt;&#xA;भीष्म उवाच ।&#x9;kk-13-01-003-006&lt;br&gt;&#xA;ब्राह्मण्यमतिदुष्प्राप्यं वर्णैः क्षत्रादिभिस्त्रिभिः ।&#x9;kk-13-01-003-006a&lt;br&gt;&#xA;परं हि सर्वभूतानां स्थानमेतद्युधिष्ठिर ॥&#x9;kk-13-01-003-006c&lt;br&gt;&#xA;बह्वीस्तु संसरन्योनीर्जायमानः पुनः पनः ।&#x9;kk-13-01-003-007a&lt;br&gt;&#xA;पर्याये तात कस्मिंश्चिद्ब्राह्मणो नाम जायते ॥&#x9;kk-13-01-003-007c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-003-008a&lt;br&gt;&#xA;मतङ्गस्य च संवादं गर्दभ्याश्च युधिष्ठिर ॥&#x9;kk-13-01-003-008c&lt;br&gt;&#xA;द्विजातेः कस्यचित्तात तुल्यवर्णः सुतस्त्वभूत् ।&#x9;kk-13-01-003-009a&lt;br&gt;&#xA;मतङ्गो नाम नाम्नाऽऽसीत्सर्वैः समुदितो गुणैः ॥&#x9;kk-13-01-003-009c&lt;br&gt;&#xA;स यज्ञकारः कौन्तेय पित्रोत्सृष्टः परन्तप ।&#x9;kk-13-01-003-010a&lt;br&gt;&#xA;प्रायाद्गर्दभयुक्तेन रथेनाप्याशुगामिना ॥&#x9;kk-13-01-003-010c&lt;br&gt;&#xA;स बालं गर्दभं राजन्वहन्तं मातुरन्तिके ।&#x9;kk-13-01-003-011a&lt;br&gt;&#xA;निरविध्यत्प्रतोदेन नासिकायां पुनः पुनः ॥&#x9;kk-13-01-003-011c&lt;br&gt;&#xA;तं दृश्य नसि निर्भिन्नं गर्दभी पुत्रगृद्धिनी ।&#x9;kk-13-01-003-012a&lt;br&gt;&#xA;उवाच मा शुचः पुत्र चण्डालस्त्वाभिविध्यति ॥&#x9;kk-13-01-003-012c&lt;br&gt;&#xA;ब्राह्मणो दारुणो नास्ति मैत्रो ब्राह्मण उच्यते ।&#x9;kk-13-01-003-013a&lt;br&gt;&#xA;आचार्यः सर्वभूतानां शास्ता किं प्रहरिष्यति ॥&#x9;kk-13-01-003-013c&lt;br&gt;&#xA;अयं तु पापप्रकृतिर्बाले न कुरुते दयाम् ।&#x9;kk-13-01-003-014a&lt;br&gt;&#xA;स्वयोनिं मानयत्येष भावो भावं नियच्छति ॥&#x9;kk-13-01-003-014c&lt;br&gt;&#xA;एतच्छ्रुत्वा मतङ्गस्तु दारुणं रासभीवचः ।&#x9;kk-13-01-003-015a&lt;br&gt;&#xA;अवतीर्य रथात्तूर्णं रासभीं प्रत्यभाषत ॥&#x9;kk-13-01-003-015c&lt;br&gt;&#xA;ब्रूहि रासभि कल्याणि माता मे येन दूषिता ।&#x9;kk-13-01-003-016a&lt;br&gt;&#xA;केन मां वेत्सि चण्डालं ब्राह्मण्यं केन मेऽनशत् ।&#x9;kk-13-01-003-016c&lt;br&gt;&#xA;तत्त्वेनैतन्महाप्राज्ञे ब्रूहि सर्वमशेषतः ॥&#x9;kk-13-01-003-016e&lt;br&gt;&#xA;गर्दभ्युवाच ।&#x9;kk-13-01-003-017&lt;br&gt;&#xA;ब्राह्मण्यां वृषलेन त्वं मत्तायां नापितेन ह ।&#x9;kk-13-01-003-017a&lt;br&gt;&#xA;जातस्त्वमसि चण्डालो ब्राह्मण्यं तेन तेऽनशत् ॥&#x9;kk-13-01-003-017c&lt;br&gt;&#xA;एवमुक्तो मतङ्गस्तु प्रतिप्रायाद्गृहं पुनः ।&#x9;kk-13-01-003-018a&lt;br&gt;&#xA;तमागतमभिप्रेक्ष्य पिता वाक्यमथाब्रवीत् ॥&#x9;kk-13-01-003-018c&lt;br&gt;&#xA;यस्त्वं यज्ञार्थसंसिद्धौ नियुक्तो गुरुकर्मणि ।&#x9;kk-13-01-003-019a&lt;br&gt;&#xA;कस्मात्प्रतिनिवृत्तोसि कच्चिन्न कुशलं तव ॥&#x9;kk-13-01-003-019c&lt;br&gt;&#xA;मतङ्ग उवाच ।&#x9;kk-13-01-003-020&lt;br&gt;&#xA;अन्त्ययोनिरयोनिर्वा कथं स कुशली भवेत् ।&#x9;kk-13-01-003-020a&lt;br&gt;&#xA;कुशलं तु कुतस्तस्य यस्येयं जननी पितः ॥&#x9;kk-13-01-003-020c&lt;br&gt;&#xA;ब्राह्मण्यां वृषलाञ्जातं पितर्वेदयते हि माम् ।&#x9;kk-13-01-003-021a&lt;br&gt;&#xA;अमानुषी गर्दभीयं तस्मात्तप्स्ये तपो महत् ॥&#x9;kk-13-01-003-021c&lt;br&gt;&#xA;एवमुक्त्वा स पितरं प्रतस्थे कृतनिश्चयः ।&#x9;kk-13-01-003-022a&lt;br&gt;&#xA;ततो गत्वा महारण्यमतपत्सुमहत्तपः ॥&#x9;kk-13-01-003-022c&lt;br&gt;&#xA;ततः स तापयामास विबुधांस्तपसाऽन्वितः ।&#x9;kk-13-01-003-023a&lt;br&gt;&#xA;मतङ्गः सुसुखं प्रेप्सुः स्थानं सुचरितादपि ॥&#x9;kk-13-01-003-023c&lt;br&gt;&#xA;तं तथा तपसा युक्तमुवाच हरिवाहनः ।&#x9;kk-13-01-003-024a&lt;br&gt;&#xA;मतङ्ग तप्स्यसे किं त्वं भोगानुत्सृज्य मानुषान् ॥&#x9;kk-13-01-003-024c&lt;br&gt;&#xA;वरं ददामि ते हन्त वृणीष्व त्वं यदिच्छसि ।&#x9;kk-13-01-003-025a&lt;br&gt;&#xA;यच्चाप्यवाप्यं हृदि ते सर्वं तद्ब्रूहि मा चिरम् ॥&#x9;kk-13-01-003-025c&lt;br&gt;&#xA;मतङ्ग उवाच ।&#x9;kk-13-01-003-026&lt;br&gt;&#xA;ब्राह्मण्यं कामयानोऽहमिदमारब्धवांस्तपः ।&#x9;kk-13-01-003-026a&lt;br&gt;&#xA;गच्छेयं तदवाप्येह वर एष वृतो मया ॥&#x9;kk-13-01-003-026c&lt;br&gt;&#xA;भीष्म उवाच ।&#x9;kk-13-01-003-027&lt;br&gt;&#xA;एतच्छ्रुत्वा तु वचनं तमुवाच पुरन्दरः ।&#x9;kk-13-01-003-027a&lt;br&gt;&#xA;मतङ्ग दुर्लभमिदं विप्रत्वं प्रार्थ्यते त्वया ॥&#x9;kk-13-01-003-027c&lt;br&gt;&#xA;ब्राह्मण्यं प्रार्थयानस्त्वमप्राप्यमकृतात्मभिः ।&#x9;kk-13-01-003-028a&lt;br&gt;&#xA;विनशिष्यसि दुर्बुद्धे तदुपारम मा चिरम् ॥&#x9;kk-13-01-003-028c&lt;br&gt;&#xA;श्रेष्ठं यत्सर्वभूतेषु तपो यदतिवर्तते ।&#x9;kk-13-01-003-029a&lt;br&gt;&#xA;तदग्र्यं प्रार्थयानस्त्वमचिराद्विनशिष्यसि ॥&#x9;kk-13-01-003-029c&lt;br&gt;&#xA;देवतासुरमर्त्येषु यत्पवित्रं परं स्मृतम् ।&#x9;kk-13-01-003-030a&lt;br&gt;&#xA;चण्डालयोनौ जातेन न तत्प्राप्यं कथञ्चन ॥ &#x9;kk-13-01-003-030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/004/</guid>
      <description>&lt;p&gt;अध्यायः 004&lt;/p&gt;&#xA;&lt;p&gt;मतङ्गेन ब्राह्मण्यप्राप्तये वर्षशतं तपश्चरणम् ॥ 1 ॥ तम्प्रतीन्द्रेण प्राणिनां कथञ्चिन्मानुषत्वलाभेपि नानानीचयोनिषु परिभ्रमणपूर्वकं क्रमेण त्रैवर्णिकत्वमात्रप्राप्तिकथनेन ब्राह्मण्यस्य दुर्लभत्वोक्तिः ॥ 2 ॥&lt;/p&gt;&#xA;&lt;p&gt;भीष्म उवाच ।&#x9;kk-13-01-004-001&lt;br&gt;&#xA;एवमुक्तो मतङ्गस्तु संशितात्मा यतव्रतः ।&#x9;kk-13-01-004-001a&lt;br&gt;&#xA;अतिष्ठदेकपादेन वर्षाणां शतमच्युतः ॥&#x9;kk-13-01-004-001c&lt;br&gt;&#xA;तमुवाच ततः शक्रः पुनरेव महायशाः ।&#x9;kk-13-01-004-002a&lt;br&gt;&#xA;ब्राह्मण्यं दुर्लभं तात प्रार्थयानो न लप्स्यसे ॥&#x9;kk-13-01-004-002c&lt;br&gt;&#xA;मतङ्ग परमं स्थानं प्रार्थयन्विनशिष्यसि ।&#x9;kk-13-01-004-003a&lt;br&gt;&#xA;मा कृथाः साहसं पुत्र नैष धर्मपथस्तव ॥&#x9;kk-13-01-004-003c&lt;br&gt;&#xA;&#39;विमार्गतो मार्गमाणः सर्वथा न भविष्यसि&#39; ।&#x9;kk-13-01-004-004a&lt;br&gt;&#xA;न हि शक्यं त्वया प्राप्तुं ब्राह्मण्यमिह दुर्मते ।&#x9;kk-13-01-004-004c&lt;br&gt;&#xA;अप्राप्यं प्रार्थयानो हि नचिराद्विनशिष्यसि ॥&#x9;kk-13-01-004-004e&lt;br&gt;&#xA;मतङ्ग परमं स्थानं वार्यमाणोऽसकृन्मया ।&#x9;kk-13-01-004-005a&lt;br&gt;&#xA;चिकीर्षस्येव तपसा सर्वथा न भविष्यसि ॥&#x9;kk-13-01-004-005c&lt;br&gt;&#xA;तिर्यग्योनिगतः सर्वो मानुष्यं यदि गच्छति ।&#x9;kk-13-01-004-006a&lt;br&gt;&#xA;स जायते पुल्कसो वा चण्डालो वाऽप्यसंशयः ॥&#x9;kk-13-01-004-006c&lt;br&gt;&#xA;पुल्कसः पापयोनिर्वा यः कश्चिदिह लक्ष्यते ।&#x9;kk-13-01-004-007a&lt;br&gt;&#xA;स तस्यामेव सुचिरं मतङ्ग परिवर्तते ॥&#x9;kk-13-01-004-007c&lt;br&gt;&#xA;ततो दशशते काले लभते शूद्रतामपि ।&#x9;kk-13-01-004-008a&lt;br&gt;&#xA;शूद्रयोनावपि ततो बहुशः परिवर्तते ॥&#x9;kk-13-01-004-008c&lt;br&gt;&#xA;ततस्त्रिंशद्गणे काले लभते वैश्यतामपि ।&#x9;kk-13-01-004-009a&lt;br&gt;&#xA;वैश्यतायां चिरं कालं तत्रैव परिवर्तते ।&#x9;kk-13-01-004-009c&lt;br&gt;&#xA;ततः षष्टिगुणे काले राजन्यो नाम जायते ॥&#x9;kk-13-01-004-009e&lt;br&gt;&#xA;ततः षष्टिगुणे काले लभते ब्रह्मबन्धुताम् ।&#x9;kk-13-01-004-010a&lt;br&gt;&#xA;ब्रह्मबन्धुश्चिरं कालं ततस्तु परिवर्तते ॥&#x9;kk-13-01-004-010c&lt;br&gt;&#xA;ततस्तु द्विशते काले लभते काण्डपृष्ठताम् ।&#x9;kk-13-01-004-011a&lt;br&gt;&#xA;काण्डपृष्ठश्चिरं कालं तत्रैव परिवर्तते ॥&#x9;kk-13-01-004-011c&lt;br&gt;&#xA;ततस्तु त्रिशते काले लभते जपतामपि ।&#x9;kk-13-01-004-012a&lt;br&gt;&#xA;तं च प्राप्य चिरं कालं तत्रैव परिवर्तते ॥&#x9;kk-13-01-004-012c&lt;br&gt;&#xA;ततश्चतुःशते काले श्रोत्रियो नाम जायते ।&#x9;kk-13-01-004-013a&lt;br&gt;&#xA;श्रोत्रियत्वे चिरं कालं तत्रैव परिवर्तते ॥&#x9;kk-13-01-004-013c&lt;br&gt;&#xA;तदेवं शोकहर्षौ तु कामद्वेषौ च पुत्रक ।&#x9;kk-13-01-004-014a&lt;br&gt;&#xA;अतिमानातिवादौ च प्रविशेते द्विजाधमम् ॥&#x9;kk-13-01-004-014c&lt;br&gt;&#xA;तांश्चेज्जयति शत्रून्स तदा प्राप्नोति सद्गतिम् ।&#x9;kk-13-01-004-015a&lt;br&gt;&#xA;अथ ते वै जयन्त्येनं तालं पक्वमिवापतेत् ॥&#x9;kk-13-01-004-015c&lt;br&gt;&#xA;मतङ्ग सम्प्रधार्यैवं यदहं त्वामचूचुदम् ।&#x9;kk-13-01-004-016a&lt;br&gt;&#xA;वृणीष्व काममन्यं त्वं ब्राह्मण्यं हि सुदुर्लभम् ॥&#x9;kk-13-01-004-016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/005/</guid>
      <description>&lt;p&gt;अध्यायः 005&lt;/p&gt;&#xA;&lt;p&gt;इन्द्रेण पुनर्ब्राह्मण्यप्राप्तये तपस्यते मतङ्गाय ब्राह्मण्यस्य दुष्प्रापत्वकथनपूर्वकमितराभीष्टवरदानम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;kk-13-01-005-001&lt;br&gt;&#xA;एवमुक्तो मतङ्गस्तु संशितात्मा यतव्रतः ।&#x9;kk-13-01-005-001a&lt;br&gt;&#xA;सहस्रमेकपादेन ततो ध्याने व्यतिष्ठत ॥&#x9;kk-13-01-005-001c&lt;br&gt;&#xA;तं सहस्रावरे काले शक्रो द्रष्टुमुपागमत् ।&#x9;kk-13-01-005-002a&lt;br&gt;&#xA;तदेव च पुनर्वाक्यमुवाच बलवृत्रहा ॥&#x9;kk-13-01-005-002c&lt;br&gt;&#xA;मतङ्ग उवाच ।&#x9;kk-13-01-005-003&lt;br&gt;&#xA;इदं वर्षसहस्रं वै ब्रह्मचारी समाहितः ।&#x9;kk-13-01-005-003a&lt;br&gt;&#xA;अतिष्ठमेकपादेन ब्राह्मण्यं नाप्नुयां कथम् ॥&#x9;kk-13-01-005-003c&lt;br&gt;&#xA;शक्र उवाच ।&#x9;kk-13-01-005-004&lt;br&gt;&#xA;चण्डालयोनौ जातेन नावाप्यं वै कथञ्चन ।&#x9;kk-13-01-005-004a&lt;br&gt;&#xA;अन्यं कामं वृणीष्व त्वं मा वृथा तेऽस्त्वयं श्रमः ॥&#x9;kk-13-01-005-004c&lt;br&gt;&#xA;एवमुक्तो मतङ्गस्तु भृशं शोकपरायणः ।&#x9;kk-13-01-005-005a&lt;br&gt;&#xA;अध्यतिष्ठद्गयां गत्वा सोऽङ्गुष्ठेन शतं समाः ॥&#x9;kk-13-01-005-005c&lt;br&gt;&#xA;सुदुर्वहं वहन्योगं कृशो धमनिसन्ततः ।&#x9;kk-13-01-005-006a&lt;br&gt;&#xA;त्वगस्थिभूतो धर्मात्मा स ततापेति नः श्रुतम् ॥&#x9;kk-13-01-005-006c&lt;br&gt;&#xA;तं तपन्तमभिद्रुत्य पाणिं जग्राह वासवः ।&#x9;kk-13-01-005-007a&lt;br&gt;&#xA;वराणामीश्वरो दाता सर्वभूतहिते रतः ॥&#x9;kk-13-01-005-007c&lt;br&gt;&#xA;शक्र उवाच ।&#x9;kk-13-01-005-008&lt;br&gt;&#xA;मतङ्ग ब्राह्मणत्वं ते विरुद्धमिह दृश्यते ।&#x9;kk-13-01-005-008a&lt;br&gt;&#xA;ब्राह्मण्यं दुर्लभतरं संवृतं परिपन्थिभिः ॥&#x9;kk-13-01-005-008c&lt;br&gt;&#xA;पूजयन्सुखमाप्नोति दुःखमाप्नोत्यपूजयन् ।&#x9;kk-13-01-005-009a&lt;br&gt;&#xA;ब्राह्मणे सर्वभूतानां योगक्षेमः समाहितः ॥&#x9;kk-13-01-005-009c&lt;br&gt;&#xA;ब्राह्मणेभ्योऽनुतृप्यन्ते पितरो देवतास्तथा ।&#x9;kk-13-01-005-010a&lt;br&gt;&#xA;ब्राह्मणः सर्वभूतानां मतङ्ग पर उच्यते ॥&#x9;kk-13-01-005-010c&lt;br&gt;&#xA;ब्राह्मणः कुरुते तद्धि यथा यद्यच्च वाञ्छति ॥&#x9;kk-13-01-005-011ac&lt;br&gt;&#xA;बह्वीस्तु संसरन्योनीर्जायमानः पनुः पुनः ।&#x9;kk-13-01-005-012a&lt;br&gt;&#xA;पर्याये तात कस्मिंश्चिद्ब्राह्मण्यमिह विन्दति ॥&#x9;kk-13-01-005-012c&lt;br&gt;&#xA;तदुत्सृज्येह दुष्प्रापं ब्राह्मण्यमकृतात्मभिः ।&#x9;kk-13-01-005-013a&lt;br&gt;&#xA;अन्यं वरं वृणीष्व त्वं दुर्लभोऽयं हि ते वरः ॥&#x9;kk-13-01-005-013c&lt;br&gt;&#xA;किं मां तुदसि दुःखार्तं मृतं मारयसे च माम् ।&#x9;kk-13-01-005-014a&lt;br&gt;&#xA;त्वां तु शोचामि यो लब्ध्वा ब्राह्मण्यं न बुभूषसे ॥&#x9;kk-13-01-005-014c&lt;br&gt;&#xA;ब्राह्मण्यं यदि दुष्प्रापं त्रिभिर्वर्णैर्दुरासदम् ।&#x9;kk-13-01-005-015a&lt;br&gt;&#xA;सुदुर्लभं सदावाप्य नानुतिष्ठन्ति मानवाः ॥&#x9;kk-13-01-005-015c&lt;br&gt;&#xA;ये पापेभ्यः पापतमास्तेषामधम एव सः ।&#x9;kk-13-01-005-016a&lt;br&gt;&#xA;ब्राह्मण्यं योऽवजानीते धनं लब्ध्वेव दुर्लभम् ॥&#x9;kk-13-01-005-016c&lt;br&gt;&#xA;दुष्प्रापं खलु विप्रत्वं प्राप्तं दुरनुपालनम् ।&#x9;kk-13-01-005-017a&lt;br&gt;&#xA;दुरवापमवाप्यैतन्नानुतिष्ठन्ति मानवाः ॥&#x9;kk-13-01-005-017c&lt;br&gt;&#xA;एकारामो ह्यहं शक्र निर्न्द्वद्वो निष्परिग्रहः ।&#x9;kk-13-01-005-018a&lt;br&gt;&#xA;अहिंसादममास्थाय कथं नार्हामि विप्रताम् ॥&#x9;kk-13-01-005-018c&lt;br&gt;&#xA;दैवं तु कथमेतद्वै यदहं मातृदोषतः ।&#x9;kk-13-01-005-019a&lt;br&gt;&#xA;एतामवस्थां सम्प्राप्तो धर्मज्ञः सन्पुरन्दर ॥&#x9;kk-13-01-005-019c&lt;br&gt;&#xA;नूनं दैवं न शक्यं हि पौरुषेणातिवर्तितुम् ।&#x9;kk-13-01-005-020a&lt;br&gt;&#xA;यदर्थं यत्नवानेव न लभे विप्रतां विभो ॥&#x9;kk-13-01-005-020c&lt;br&gt;&#xA;एवं गते तु धर्मज्ञ दातुमर्हसि मे वरम् ।&#x9;kk-13-01-005-021a&lt;br&gt;&#xA;यदि तेऽहमनुग्राह्यः किञ्चिद्वा सुकृतं मम ॥&#x9;kk-13-01-005-021c&lt;br&gt;&#xA;वैशम्पायन उवाच ।&#x9;kk-13-01-005-022&lt;br&gt;&#xA;वृणीष्वेति तदा प्राह ततस्तं बलवृत्रहा ।&#x9;kk-13-01-005-022a&lt;br&gt;&#xA;चोदितस्तु महेन्द्रेण मतङ्गः प्राब्रवीदिदम् ॥&#x9;kk-13-01-005-022c&lt;br&gt;&#xA;यथा कामविहारी स्यां कामरूपी विहङ्गमः ।&#x9;kk-13-01-005-023a&lt;br&gt;&#xA;ब्रह्मक्षत्राविरोधेन पूजां च प्राप्नुयामहम् ॥&#x9;kk-13-01-005-023c&lt;br&gt;&#xA;यथा ममाक्षया कीर्तिर्भवेच्चापि पुरन्दर ।&#x9;kk-13-01-005-024a&lt;br&gt;&#xA;कर्तुमर्हसि तद्देव शिरसा त्वां प्रसादये ॥&#x9;kk-13-01-005-024c&lt;br&gt;&#xA;शक्र उवाच ।&#x9;kk-13-01-005-025&lt;br&gt;&#xA;मतङ्ग गम्यतां शीघ्रमेवमेतद्भविष्यति ।&#x9;kk-13-01-005-025a&lt;br&gt;&#xA;स्त्रियः सर्वास्त्वया लोके यक्ष्यन्ते भूतिकर्मणि ॥&#x9;kk-13-01-005-025c&lt;br&gt;&#xA;छन्दोदेव इति ख्यातः स्त्रीणां पूज्यो भविष्यसि ।&#x9;kk-13-01-005-026a&lt;br&gt;&#xA;कीर्तिश्च तेऽतुला वत्स त्रिषु लोकेषु यास्यति ॥&#x9;kk-13-01-005-026c&lt;br&gt;&#xA;एवं तस्मै वरं दत्त्वा वासवोऽन्तरधीयत ।&#x9;kk-13-01-005-027a&lt;br&gt;&#xA;प्राणांस्त्यक्त्वा मतङ्गोपि प्राप तत्स्थानमुत्तमम् ॥&#x9;kk-13-01-005-027c&lt;br&gt;&#xA;एवमेव परं स्थानं मर्त्यानां भरतर्षभ ।&#x9;kk-13-01-005-028a&lt;br&gt;&#xA;ब्राह्मण्यं नाम दुष्प्रापमिन्द्रेणोक्तं महात्मना ॥ &#x9;&#x9;kk-13-01-005-028c&lt;br&gt;&#xA;इति श्रीमन्महाभारते अनुशासनपर्वणि दानधर्मपर्वणि पञ्चमोध्यायः ॥ 5 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;युधिष्ठिरेण भीष्मं प्रति सविस्तरं विश्वामित्रचरित्रानुवादपूर्वकं तस्य ब्राह्मण्यप्राप्तिहेतुप्रश्नः ॥ 1 ॥&#xA;युधिष्ठिर उवाच ।&#x9;kk-13-01-006-001&lt;br&gt;&#xA;ब्राह्मण्यं यदि दुष्प्राप्यं त्रिभिर्वर्णैर्नराधिप ।&#x9;kk-13-01-006-001a&lt;br&gt;&#xA;कथं प्राप्तं महाराज क्षत्रियेण महात्मना ॥&#x9;kk-13-01-006-001c&lt;br&gt;&#xA;विश्वामित्रेण धर्मात्मन्ब्राह्मणत्वं नरर्षभ ।&#x9;kk-13-01-006-002a&lt;br&gt;&#xA;श्रोतुमिच्छामि तत्त्वेन तन्मे ब्रूहि पितामह ॥&#x9;kk-13-01-006-002c&lt;br&gt;&#xA;तेन ह्यमितवीर्येण वसिष्ठस्य महात्मनः ।&#x9;kk-13-01-006-003a&lt;br&gt;&#xA;हतं पुत्रशतं सद्यस्तपसाऽपि पितामह ॥&#x9;kk-13-01-006-003c&lt;br&gt;&#xA;यातुधानाश्च बहवो राक्षसास्तिग्मतेजसः ।&#x9;kk-13-01-006-004a&lt;br&gt;&#xA;मन्युनाऽऽविष्टदेहेन सृष्टाः कालान्तकोपमाः ॥&#x9;kk-13-01-006-004c&lt;br&gt;&#xA;महान्कुशिकवंशश्च ब्रह्मर्षिशतसङ्कुलः ।&#x9;kk-13-01-006-005a&lt;br&gt;&#xA;स्थापितो नरलोकेऽस्मिन्विद्वद्ब्राह्मणसङ्कुलः ॥&#x9;kk-13-01-006-005c&lt;br&gt;&#xA;ऋचीकस्यात्मजश्चैव शुनःशेपो महातपाः ।&#x9;kk-13-01-006-006a&lt;br&gt;&#xA;विमोक्षितो महासत्रात्पशुतामप्युपागतः ॥&#x9;kk-13-01-006-006c&lt;br&gt;&#xA;हरिश्चन्द्रक्रतौ देवांस्तोषयित्वाऽऽत्मतेजसा ।&#x9;kk-13-01-006-007a&lt;br&gt;&#xA;पुत्रतामनुसम्प्राप्तो विश्वामित्रस्य धीमतः ॥&#x9;kk-13-01-006-007c&lt;br&gt;&#xA;नाभिवादयते ज्येष्ठं देवरातं नराधिप ।&#x9;kk-13-01-006-008a&lt;br&gt;&#xA;पुत्राः पञ्चशतं चापि शप्ताः श्वपचतां गताः ॥&#x9;kk-13-01-006-008c&lt;br&gt;&#xA;त्रिशङ्कुर्बन्धुभिर्मुक्त ऐक्ष्वाकः प्रीतिपूर्वकम् ।&#x9;kk-13-01-006-009a&lt;br&gt;&#xA;अवाक्शिरा दिवं नीतो दक्षिणामाश्रितोदिशम् ॥&#x9;kk-13-01-006-009c&lt;br&gt;&#xA;विश्वामित्रस्य भगिनी नदी देवर्षिसेविता ।&#x9;kk-13-01-006-010a&lt;br&gt;&#xA;कौशिकीति कृता पुण्या ब्रह्मर्षिसुरसेविता ॥&#x9;kk-13-01-006-010c&lt;br&gt;&#xA;तपोविघ्नकरी चैव पञ्चचूडा सुसम्मता ।&#x9;kk-13-01-006-011a&lt;br&gt;&#xA;रम्भा नामाप्सराः शापाद्यस्य शैलत्वमागता ॥&#x9;kk-13-01-006-011c&lt;br&gt;&#xA;तथैवास्य भयाद्बद्ध्वा वसिष्ठः सलिले पुरा ।&#x9;kk-13-01-006-012a&lt;br&gt;&#xA;आत्मानं मञ्जयञ्श्रीमान्विपाशः पुनरुत्थितः ॥&#x9;kk-13-01-006-012c&lt;br&gt;&#xA;तदाप्रभृति पुण्या हि विपाशाऽभून्महानदी ।&#x9;kk-13-01-006-013a&lt;br&gt;&#xA;विख्याता कर्मणा तेन वसिष्ठस्य महात्मनः ॥&#x9;kk-13-01-006-013c&lt;br&gt;&#xA;वश्यश्च भगवान्येन देवसेनाग्रगः प्रभुः ।&#x9;kk-13-01-006-014a&lt;br&gt;&#xA;स्तुतः प्रीतमनाश्चासीच्छापाच्चैनममुञ्चत ॥&#x9;kk-13-01-006-014c&lt;br&gt;&#xA;ध्रुवस्यौत्तानपादस्य ब्रह्मर्षीणां तथैव च ।&#x9;kk-13-01-006-015a&lt;br&gt;&#xA;मध्ये ज्वलति यो नित्यमुदीचीमाश्रितो दिशम् ॥&#x9;kk-13-01-006-015c&lt;br&gt;&#xA;तस्यैतानि च कर्माणि तथाऽन्यानि च कौरव ।&#x9;kk-13-01-006-016a&lt;br&gt;&#xA;क्षत्रियस्येत्यतो जातमिदं कौतूहलं मम ॥&#x9;kk-13-01-006-016c&lt;br&gt;&#xA;किमेतदिति तत्त्वेन प्रब्रूहि भरतर्षभ ।&#x9;kk-13-01-006-017a&lt;br&gt;&#xA;देहान्तरमनासाद्य कथं स ब्राह्मणोऽभवत् ॥&#x9;kk-13-01-006-017c&lt;br&gt;&#xA;एतत्तत्वेन मे तात सर्वमाख्यातुमर्हसि ।&#x9;kk-13-01-006-018a&lt;br&gt;&#xA;मतङ्गस्य यथातत्त्वं तथैवैतद्वदस्व मे ॥&#x9;kk-13-01-006-018c&lt;br&gt;&#xA;स्थाने मतङ्गो ब्राह्मण्यं नालभद्भरतर्षभ ।&#x9;kk-13-01-006-019a&lt;br&gt;&#xA;चण्डालयोनौजातो हि कथं ब्राह्मण्यमाप्तवान् &#x9;&#x9;kk-13-01-006-019c&lt;br&gt;&#xA;इति श्रीमन्महाभारते अनुशासनपर्वणि दानदर्मपर्वणि षष्ठोऽध्यायः ॥ 6 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;भीष्मेण युधिष्ठिरं प्रति विश्वामित्रस्योत्पत्तिप्रकारकथनेनैव ब्राह्मण्यप्राप्तिप्रकारकधनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;kk-13-01-007-001&lt;br&gt;&#xA;श्रूयतां पार्थ तत्त्वेन विश्वामित्रो यथा पुरा ।&#x9;kk-13-01-007-001a&lt;br&gt;&#xA;ब्राह्मणत्वं गतस्तात् ब्रह्मर्षित्वं तथैव च ॥&#x9;kk-13-01-007-001c&lt;br&gt;&#xA;भरतस्यान्ववाये वै मिथिलो नाम पार्थिवः ।&#x9;kk-13-01-007-002a&lt;br&gt;&#xA;बभूव भरतश्रेष्ठ यज्वा धर्मभृतांवरः ॥&#x9;kk-13-01-007-002c&lt;br&gt;&#xA;तस्य पुत्रो महानासीञ्जह्नुर्नाम नरेश्वरः ।&#x9;kk-13-01-007-003a&lt;br&gt;&#xA;दुहितृत्वमनुप्राप्ता गङ्गा यस्य महात्मनः ॥&#x9;kk-13-01-007-003c&lt;br&gt;&#xA;तस्यात्मजस्तुल्यगुणः सिन्धुद्वीपो महायशाः ।&#x9;kk-13-01-007-004a&lt;br&gt;&#xA;सिन्धुद्वीपाच्च राजर्षिर्बलाकाश्वो महाबलः ॥&#x9;kk-13-01-007-004c&lt;br&gt;&#xA;वल्लभस्तस्य तनयः साक्षाद्धर्म इवापरः ।&#x9;kk-13-01-007-005a&lt;br&gt;&#xA;कुशिकस्तस्य तनयः सहस्राक्षसमद्युतिः ॥&#x9;kk-13-01-007-005c&lt;br&gt;&#xA;कुशिकस्यात्मजः श्रीमान्गाधिर्नाम जनेश्वरः ।&#x9;kk-13-01-007-006a&lt;br&gt;&#xA;अपुत्रः प्रसवेनार्थी वनवासमुपावसत् ॥&#x9;kk-13-01-007-006c&lt;br&gt;&#xA;कन्या जज्ञे सुतात्तस्य वने निवसतः सतः ।&#x9;kk-13-01-007-007a&lt;br&gt;&#xA;नाम्ना सत्यवती नाम रूपेणाप्रतिमा भुवि ॥&#x9;kk-13-01-007-007c&lt;br&gt;&#xA;तां वव्रे भार्गवः श्रीमांश्च्यवनस्यात्मसम्भवः ।&#x9;kk-13-01-007-008a&lt;br&gt;&#xA;ऋचीक इति विख्यातो विपुले तपसि स्थितः ॥&#x9;kk-13-01-007-008c&lt;br&gt;&#xA;स तां न प्रददौ तस्मै ऋचीकाय महात्मने ।&#x9;kk-13-01-007-009a&lt;br&gt;&#xA;दरिद्र इति मत्वा वै गाधिः शत्रुनिबर्हणः ॥&#x9;kk-13-01-007-009c&lt;br&gt;&#xA;प्रत्याख्याय पुनर्यान्तमब्रवीद्राजसत्तमः ।&#x9;kk-13-01-007-010a&lt;br&gt;&#xA;शुल्कं प्रदीयतां मह्यं ततो वत्स्यसि मे सुताम् ॥&#x9;kk-13-01-007-010c&lt;br&gt;&#xA;ऋचीक उवाच ।&#x9;kk-13-01-007-011&lt;br&gt;&#xA;किं प्रयच्छामि राजेन्द्र तुभ्यं शुल्कमहं नृप ।&#x9;kk-13-01-007-011a&lt;br&gt;&#xA;दुहितुर्ब्रूह्यसंसक्तो माऽभूत्तत्र विचारणा ॥&#x9;kk-13-01-007-011c&lt;br&gt;&#xA;गाधिरुवाच ।&#x9;kk-13-01-007-012&lt;br&gt;&#xA;चन्द्ररश्मिप्रकाशानां हयानां वातरंहसाम् ।&#x9;kk-13-01-007-012a&lt;br&gt;&#xA;एकतः श्यामकर्णानां सहस्रं देहि भार्गव ॥&#x9;kk-13-01-007-012c&lt;br&gt;&#xA;भीष्म उवाच ।&#x9;kk-13-01-007-013&lt;br&gt;&#xA;ततः स भृगुशार्दूलश्च्यवनस्यात्मजः प्रभुः ।&#x9;kk-13-01-007-013a&lt;br&gt;&#xA;अब्रवीद्वरुणं देवमादित्यं पतिमम्भसाम् ॥&#x9;kk-13-01-007-013c&lt;br&gt;&#xA;एकतः श्यामकर्णानां हयानां चन्द्रवर्चसाम् ।&#x9;kk-13-01-007-014a&lt;br&gt;&#xA;सहस्रं वातवेगानां भिक्षे त्वां देवसत्तम ॥&#x9;kk-13-01-007-014c&lt;br&gt;&#xA;तथेति वरुणो देव आदित्यो भृगुसत्तमम् ।&#x9;kk-13-01-007-015a&lt;br&gt;&#xA;उवाच यत्र ते च्छन्दस्तत्रोत्थास्यन्ति वाजिनः ॥&#x9;kk-13-01-007-015c&lt;br&gt;&#xA;ध्यातमात्रे ऋचीकेन हयानां चन्द्रवर्चसाम् ।&#x9;kk-13-01-007-016a&lt;br&gt;&#xA;गङ्गाजलात्समुत्तस्थौ सहस्रं विपुलौजसाम् ॥&#x9;kk-13-01-007-016c&lt;br&gt;&#xA;अदूरे कान्यकुब्जस्य गङ्गायास्तीरमुत्तमम् ।&#x9;kk-13-01-007-017a&lt;br&gt;&#xA;अश्वतीर्थं तदद्यापि मानवाः परिचक्षते ॥&#x9;kk-13-01-007-017c&lt;br&gt;&#xA;ततो वै गाधये तात सहस्रं वाजिनां शुभम् ।&#x9;kk-13-01-007-018a&lt;br&gt;&#xA;ऋचीकः प्रददौ प्रीतः शुल्कार्थं तपतां वरः ॥&#x9;kk-13-01-007-018c&lt;br&gt;&#xA;ततः स विस्मितो राजा गाधिः शापभयेन च ।&#x9;kk-13-01-007-019a&lt;br&gt;&#xA;ददौ तां समलङ्कृत्य कन्यां भृगुसुताय वै ॥&#x9;kk-13-01-007-019c&lt;br&gt;&#xA;जग्राह विधिवत्पाणिं तस्या ब्रह्मर्षिसत्तमः ।&#x9;kk-13-01-007-020a&lt;br&gt;&#xA;सा च तं पतिमासाद्य परं हर्षमवाप ह ॥&#x9;kk-13-01-007-020c&lt;br&gt;&#xA;स तुतोष च ब्रह्मर्षिस्तस्या वृत्तेन भारत ।&#x9;kk-13-01-007-021a&lt;br&gt;&#xA;छन्दयामास चैवैनां वरेण वरवर्णिनीम् ॥&#x9;kk-13-01-007-021c&lt;br&gt;&#xA;मात्रे तत्सर्वमाचख्यौ सा कन्या राजसत्तम ।&#x9;kk-13-01-007-022a&lt;br&gt;&#xA;अथ तामब्रवीन्माता सुतां किञ्चिदवाङ्मुखीम् ॥&#x9;kk-13-01-007-022c&lt;br&gt;&#xA;ममापि पुत्रि भर्ता ते प्रसादं कर्तुमर्हति ।&#x9;kk-13-01-007-023a&lt;br&gt;&#xA;अपत्यस्य प्रदानेन समर्थश्च महातपाः ॥&#x9;kk-13-01-007-023c&lt;br&gt;&#xA;ततः सा त्वरितं गत्वा तत्सर्वं प्रत्यवेदयत् ।&#x9;kk-13-01-007-024a&lt;br&gt;&#xA;मातुश्चिकीर्षितं राजन्ऋचीकस्तामथाब्रवीत् ॥&#x9;kk-13-01-007-024c&lt;br&gt;&#xA;गुणवन्तञ्च पुत्रं वै त्वञ्च साऽथ जनिष्यथ ।&#x9;kk-13-01-007-025a&lt;br&gt;&#xA;जनन्यास्तव कल्याणि मा भूद्वै प्रणयोऽन्यथा ॥&#x9;kk-13-01-007-025c&lt;br&gt;&#xA;तव चैव गुणश्लाघी पुत्र उत्पत्स्यते महान् ।&#x9;kk-13-01-007-026a&lt;br&gt;&#xA;अस्मद्वंशकरः श्रीमांस्तव भ्राता च वंशकृत् ॥&#x9;kk-13-01-007-026c&lt;br&gt;&#xA;ऋतुस्नाता च साऽश्वत्थं त्वं च वृक्षमुदुम्बरम् ।&#x9;kk-13-01-007-027a&lt;br&gt;&#xA;परिष्वजेतं कल्याणि तत इष्टमवाप्स्यथः ॥&#x9;kk-13-01-007-027c&lt;br&gt;&#xA;चरुद्वयमिदं चैव मन्त्रपूतं शुचिस्मिते ।&#x9;kk-13-01-007-028a&lt;br&gt;&#xA;त्वं च सा चोपभुञ्जीतं ततः पुत्राववाप्स्यथः ॥&#x9;kk-13-01-007-028c&lt;br&gt;&#xA;ततः सत्यवती हृष्टा मातरं प्रत्यभाषत ।&#x9;kk-13-01-007-029a&lt;br&gt;&#xA;यदृचीकेन कथितं तच्चाचख्यौ चरुद्वयम् ॥&#x9;kk-13-01-007-029c&lt;br&gt;&#xA;तामुवाच ततो माता सुतां सत्यवतीं तदा ।&#x9;kk-13-01-007-030a&lt;br&gt;&#xA;पुत्रि पूर्वोपपन्नायाः कुरुष्व वचनं मम ॥&#x9;kk-13-01-007-030c&lt;br&gt;&#xA;भर्त्रा य एष दत्तस्ते चरुर्मन्त्रपुरस्कृतः ।&#x9;kk-13-01-007-031a&lt;br&gt;&#xA;एनं प्रयच्छ मह्यं त्वं मदीयं त्वं गृहाण च ॥&#x9;kk-13-01-007-031c&lt;br&gt;&#xA;व्यत्यासं वृक्षयोश्चापि करवाव शुचिस्मिते ।&#x9;kk-13-01-007-032a&lt;br&gt;&#xA;यदि प्रमाणं वचनं मम मातुरनिन्दिते ॥&#x9;kk-13-01-007-032c&lt;br&gt;&#xA;स्वमपत्यं विशिष्टं हि सर्व इच्छत्यनाविलम् ।&#x9;kk-13-01-007-033a&lt;br&gt;&#xA;व्यक्तं भगवता चात्र कृतमेवं भविष्यति ॥&#x9;kk-13-01-007-033c&lt;br&gt;&#xA;ततो मे त्वच्चरौ भावः पादपे च समुध्यमे ।&#x9;kk-13-01-007-034a&lt;br&gt;&#xA;कथं विशिष्टो भ्राता मे भवेदित्येव चिन्तय&#x9;kk-13-01-007-034c&lt;br&gt;&#xA;तथा च कृतवत्यौ ते माता सत्यवती च सा ।&#x9;kk-13-01-007-035a&lt;br&gt;&#xA;अथ गर्भावनुप्राप्ते उभे ते वै युधिष्ठिर ॥&#x9;kk-13-01-007-035c&lt;br&gt;&#xA;दृष्ट्वा गर्भमनुप्राप्तां भार्यां स च महानृषिः ।&#x9;kk-13-01-007-036a&lt;br&gt;&#xA;उवाच तां सत्यवतीं दुर्मना भृगुसत्तमः ॥&#x9;kk-13-01-007-036c&lt;br&gt;&#xA;व्यत्यासेनोपयुक्तस्ते चरुर्व्यक्तं भविष्यति ।&#x9;kk-13-01-007-037a&lt;br&gt;&#xA;व्यत्यासः पादपे चापि सुव्यक्तं ते कृतः शुभे ॥&#x9;kk-13-01-007-037c&lt;br&gt;&#xA;मया हि विश्वं यद्ब्रह्म त्वच्चरौ सन्निवेशितम् ।&#x9;kk-13-01-007-038a&lt;br&gt;&#xA;क्षत्रवीर्यं च सकलं चरौ तस्या निवेशितम् ॥&#x9;kk-13-01-007-038c&lt;br&gt;&#xA;त्रैलोक्यविख्यातगुणं त्वं विप्रं जनयिष्यसि ।&#x9;kk-13-01-007-039a&lt;br&gt;&#xA;सा च क्षत्रं विशिष्टं वै तत एतत्कृतं मया ॥&#x9;kk-13-01-007-039c&lt;br&gt;&#xA;व्यत्यासस्तु कृतो यस्मात्त्वया मात्रा च ते शुभे ।&#x9;kk-13-01-007-040a&lt;br&gt;&#xA;तस्मात्सा ब्राह्मणं श्रेष्ठं माता ते जनयिष्यति ॥&#x9;kk-13-01-007-040c&lt;br&gt;&#xA;क्षत्रियं तूग्रकर्माणं त्वं भद्रे जनयिष्यसि ।&#x9;kk-13-01-007-041a&lt;br&gt;&#xA;न हि ते तत्कृतं साधु मातृस्नेहेन भामिनि ॥&#x9;kk-13-01-007-041c&lt;br&gt;&#xA;सा श्रुत्वा शोकसन्तप्ता पपात वरवर्णिनी ।&#x9;kk-13-01-007-042a&lt;br&gt;&#xA;भूमौ सत्यवती राजंश्छिन्नेव रुचिरा लता ॥&#x9;kk-13-01-007-042c&lt;br&gt;&#xA;प्रतिलभ्य च सा सञ्ज्ञां शिरसा प्रणिपत्य च ।&#x9;kk-13-01-007-043a&lt;br&gt;&#xA;उवाच भार्या भर्तारं गाधेयी भार्गवर्षभम् ॥&#x9;kk-13-01-007-043c&lt;br&gt;&#xA;प्रसादयन्त्यां भार्यायां मयि ब्रह्मविदांवर ।&#x9;kk-13-01-007-044a&lt;br&gt;&#xA;प्रसादं कुरु विप्रर्षे न मे स्यात्क्षत्रियः सुतः ॥&#x9;kk-13-01-007-044c&lt;br&gt;&#xA;कामं ममोग्रकर्मा वै पौत्रो भवितुमर्हति ।&#x9;kk-13-01-007-045a&lt;br&gt;&#xA;न तु मे स्यात्सुतो ब्रह्मन्नेष मे दीयतां वरः ॥&#x9;kk-13-01-007-045c&lt;br&gt;&#xA;एवमस्त्विति होवाच स्वां भार्यां सुमहातपाः ।&#x9;kk-13-01-007-046a&lt;br&gt;&#xA;ततः सा जनयामास जमदग्निं सुतं शुभम् ॥&#x9;kk-13-01-007-046c&lt;br&gt;&#xA;विश्वामित्रं चाजनयद्गाधिभार्या यशस्विनी ।&#x9;kk-13-01-007-047a&lt;br&gt;&#xA;ऋषेः प्रसादाद्राजेन्द्र ब्रह्मर्षि ब्रह्मवादिनम् ॥&#x9;kk-13-01-007-047c&lt;br&gt;&#xA;ततो ब्राह्मणतां यातो विश्वामित्रो महातपाः ।&#x9;kk-13-01-007-048a&lt;br&gt;&#xA;क्षत्रियः सोऽप्यथ तथा ब्रह्मवंशस्य कारकः ॥&#x9;kk-13-01-007-048c&lt;br&gt;&#xA;तस्य पुत्रा महात्मानो ब्रह्मवंशविवर्धनाः ।&#x9;kk-13-01-007-049a&lt;br&gt;&#xA;तपस्विनो ब्रह्मविदो गोत्रकर्तार एव च ॥&#x9;kk-13-01-007-049c&lt;br&gt;&#xA;मधुच्छन्दश्च भगवान्देवरातश्च वीर्यवान् ।&#x9;kk-13-01-007-050a&lt;br&gt;&#xA;अक्षीणश्च शकुन्तश्च बभ्रुः कालपथस्तथा ॥&#x9;kk-13-01-007-050c&lt;br&gt;&#xA;याज्ञवल्क्यश्च विख्यातस्तथा स्थूणो महाव्रतः ।&#x9;kk-13-01-007-051a&lt;br&gt;&#xA;उलूको यमदूतश्च तथर्षिः सैन्धवायनः ॥&#x9;kk-13-01-007-051c&lt;br&gt;&#xA;पर्णजङ्घश्च भगवान्गावलश्च महानृषिः ।&#x9;kk-13-01-007-052a&lt;br&gt;&#xA;ऋषिर्वज्रस्तथा ख्यातः सालङ्कायन एव च ॥&#x9;kk-13-01-007-052c&lt;br&gt;&#xA;लीलाढ्यो नारदश्चैव तथा कूर्चामुखः स्मृतः ।&#x9;kk-13-01-007-053a&lt;br&gt;&#xA;वादुलिर्मुसलश्चैव वक्षोग्रीवस्तथैव च ।&#x9;kk-13-01-007-053c&lt;br&gt;&#xA;आङ्घ्रिको नैकदृक्चैव शिलायूपः सितः शुचिः ।&#x9;kk-13-01-007-054a&lt;br&gt;&#xA;चक्रको मारुतन्तव्यो वातघ्नोऽथाश्वलायनः ॥&#x9;kk-13-01-007-054c&lt;br&gt;&#xA;श्यामायनोऽथ गार्ग्यश्च जाबालिः सुश्रुतस्तथा ।&#x9;kk-13-01-007-055a&lt;br&gt;&#xA;कारीषिरथ संश्रुत्यः परपौरवतन्तवः ॥&#x9;kk-13-01-007-055c&lt;br&gt;&#xA;महानृषिश्च कपिलस्तथर्षिस्ताडकायनः ।&#x9;kk-13-01-007-056a&lt;br&gt;&#xA;तथैव चोपगहनस्तथर्षिश्चासुरायणः ॥&#x9;kk-13-01-007-056c&lt;br&gt;&#xA;मार्दमर्षिर्हिरण्याक्षो जङ्गारिर्बाभ्रवायणिः ।&#x9;kk-13-01-007-057a&lt;br&gt;&#xA;भूतिर्विभूतिः सूतश्च सुरकृत्तु तथैव च ॥&#x9;kk-13-01-007-057c&lt;br&gt;&#xA;अरालिर्नाचिकश्चैव चाम्पेयोज्जयनौ तथा ।&#x9;kk-13-01-007-058a&lt;br&gt;&#xA;नवतन्तुर्बकनखः सेयनो यतिरेव च ॥&#x9;kk-13-01-007-058c&lt;br&gt;&#xA;अम्भोरुदश्चारुमत्स्यः शिरीषी चाथ गार्दभिः ।&#x9;kk-13-01-007-059a&lt;br&gt;&#xA;ऊर्जयोनिरुदापेक्षी नारदी च महानृषिः ।&#x9;kk-13-01-007-059c&lt;br&gt;&#xA;विश्वामित्रात्मजाः सर्वे मुनयो ब्रह्मवादिनः ॥&#x9;kk-13-01-007-059e&lt;br&gt;&#xA;तथैव क्षत्रियो राजन्विश्वामित्रो महातपाः ।&#x9;kk-13-01-007-060a&lt;br&gt;&#xA;ऋचीकेनाहितं ब्रह्म परमेतद्युधिष्ठिर ॥&#x9;kk-13-01-007-060c&lt;br&gt;&#xA;एतत्ते सर्वमाख्यातं तत्वेन भरतर्षभ ।&#x9;kk-13-01-007-061a&lt;br&gt;&#xA;विश्वामित्रस्य वै जन्म सोमसूर्याग्नितेजसः ॥&#x9;kk-13-01-007-061c&lt;br&gt;&#xA;यत्र यत्र च सन्देहो भूयस्ते राजसत्तम ।&#x9;kk-13-01-007-062a&lt;br&gt;&#xA;तत्रnतत्र च मां ब्रूहि च्छेत्ताऽस्मि तव संशयान् ॥ &#x9;kk-13-01-007-062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;भीष्मेण युधिष्ठिरं प्रति वीतहव्यस्य ब्राह्मण्यप्राप्तिप्रकारकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-008-001&lt;br&gt;&#xA;श्रुतं मे महदाख्यानमेतत्कुरुकुलोद्वह ।&#x9;kk-13-01-008-001a&lt;br&gt;&#xA;सुदुष्प्रापं यद्ब्रवीषि ब्राह्मण्यं वदतांवर ॥&#x9;kk-13-01-008-001c&lt;br&gt;&#xA;विश्वामित्रो महाराज राजा ब्राह्मणतां गतः ।&#x9;kk-13-01-008-002a&lt;br&gt;&#xA;कथितं भवता सर्वं विस्तरेण पितामह ॥&#x9;kk-13-01-008-002c&lt;br&gt;&#xA;तच्च राजन्मया सर्वं श्रुतं बुद्धिमतांवर ।&#x9;kk-13-01-008-003a&lt;br&gt;&#xA;आगमो हि परोऽस्माकं त्वत्तः कौरवनन्दन ॥&#x9;kk-13-01-008-003c&lt;br&gt;&#xA;वीतहव्यश्च नृपतिः श्रुतो मे विप्रतां गतः ।&#x9;kk-13-01-008-004a&lt;br&gt;&#xA;तदेव तावद्गाङ्गेय श्रोतुमिच्छाम्यहं विभो ॥&#x9;kk-13-01-008-004c&lt;br&gt;&#xA;स केन कर्मणा प्राप्तो ब्राह्मण्यं राजसत्तमः ।&#x9;kk-13-01-008-005a&lt;br&gt;&#xA;वरेण तपसा वाऽपि तन्मे व्याख्यातुमर्हसि ॥&#x9;kk-13-01-008-005c&lt;br&gt;&#xA;भीष्म उवाच ।&#x9;kk-13-01-008-006&lt;br&gt;&#xA;शृणु राजन्यथा राजा वीतहव्यो महायशाः ।&#x9;kk-13-01-008-006a&lt;br&gt;&#xA;राजर्षिर्दुर्लभं प्राप्तो ब्राह्मण्यं लोकसत्कृतम् ॥&#x9;kk-13-01-008-006c&lt;br&gt;&#xA;मनोर्महात्मनस्तात प्रजा धर्मेण शासतः ।&#x9;kk-13-01-008-007a&lt;br&gt;&#xA;बभूव पुत्रो धर्मात्मा शर्यातिरिति विश्रुतः ॥&#x9;kk-13-01-008-007c&lt;br&gt;&#xA;तस्यान्ववाये द्वौ राजन्राजानौ सम्बभूवतुः ।&#x9;kk-13-01-008-008a&lt;br&gt;&#xA;हैहयस्तालजङ्घश्च वत्सेषु जयतांवर ॥&#x9;kk-13-01-008-008c&lt;br&gt;&#xA;हैहयस्य तु राजेन्द्र दशसु स्त्रीषु भारत ।&#x9;kk-13-01-008-009a&lt;br&gt;&#xA;शतं बभूव पुत्राणां शूराणामनिवर्तिनाम् ।&#x9;kk-13-01-008-009c&lt;br&gt;&#xA;तुल्यरूपप्रभावानां बलिनां युद्धशालिनाम् ॥&#x9;kk-13-01-008-009e&lt;br&gt;&#xA;धनुर्वेदे च वेदे च सर्वत्रैव कृतश्रमाः ॥&#x9;kk-13-01-008-010ac&lt;br&gt;&#xA;काशिष्वपि नृपो राजन्दिवोदासपितामहः ।&#x9;kk-13-01-008-011a&lt;br&gt;&#xA;हर्यश्व इति विख्यातो बभूव जयतांवरः ॥&#x9;kk-13-01-008-011c&lt;br&gt;&#xA;स वीतहव्यदायादैरागत्य पुरुषर्षभ ।&#x9;kk-13-01-008-012a&lt;br&gt;&#xA;गङ्गायमुनयोर्मध्ये सङ्ग्रामे विनिपातितः ॥&#x9;kk-13-01-008-012c&lt;br&gt;&#xA;तं तु हत्वा नरपतिं हैहयास्ते महारथाः ।&#x9;kk-13-01-008-013a&lt;br&gt;&#xA;प्रतिजग्मुः पुरीं रम्यां वत्सानामकुतोभयाः ॥&#x9;kk-13-01-008-013c&lt;br&gt;&#xA;हर्यश्वस्य च दायादः काशिराजोऽभ्यषिच्यत ।&#x9;kk-13-01-008-014a&lt;br&gt;&#xA;सुदेवो देवसङ्काशः साक्षाद्धर्म इवापरः ॥&#x9;kk-13-01-008-014c&lt;br&gt;&#xA;स पालयामास महीं धर्मात्मा काशिनन्दनः ।&#x9;kk-13-01-008-015a&lt;br&gt;&#xA;तैर्वीतहव्यैरागत्य युधि सर्वैर्विनिर्जितः ॥&#x9;kk-13-01-008-015c&lt;br&gt;&#xA;तमथाजौ विनिर्जित्य प्रतिजग्मुर्यथागतम् ।&#x9;kk-13-01-008-016a&lt;br&gt;&#xA;सौदेविस्त्वथ काशीशो दिवोदासोऽभ्यषिच्यत ॥&#x9;kk-13-01-008-016c&lt;br&gt;&#xA;दिवोदासस्तु विज्ञाय वीर्यं तेषां यतात्मनाम् ।&#x9;kk-13-01-008-017a&lt;br&gt;&#xA;वाराणसीं महातेजा निर्ममे शक्रशासनात् ॥&#x9;kk-13-01-008-017c&lt;br&gt;&#xA;विप्रक्षत्रियसम्बाधां वैश्यशूद्रसमाकुलाम् ।&#x9;kk-13-01-008-018a&lt;br&gt;&#xA;नैकद्रव्योच्चयवतीं समृद्धविपणापणाम् ॥&#x9;kk-13-01-008-018c&lt;br&gt;&#xA;गङ्गाया उत्तरे कूले वप्रान्ते राजसत्तम् ।&#x9;kk-13-01-008-019a&lt;br&gt;&#xA;गोमत्या दक्षिणे कूले शक्रस्येवामरावतीम् ॥&#x9;kk-13-01-008-019c&lt;br&gt;&#xA;तत्र तं राजशार्दूलं निवसन्तं महीपतिम् ।&#x9;kk-13-01-008-020a&lt;br&gt;&#xA;आगत्य हैहया भूयः पर्यधावन्त भारत ॥&#x9;kk-13-01-008-020c&lt;br&gt;&#xA;स निष्क्रम्य ददौ युद्धं तेभ्यो राजा महाबलः ।&#x9;kk-13-01-008-021a&lt;br&gt;&#xA;देवासुरसमं घोरं दिवोदासो महाद्युतिः ॥&#x9;kk-13-01-008-021c&lt;br&gt;&#xA;स तु युद्धे महाराज दिनानां दशतीर्दश ।&#x9;kk-13-01-008-022a&lt;br&gt;&#xA;हतवाहनभूयिष्ठस्ततो दैन्यमुपागमत् ॥&#x9;kk-13-01-008-022c&lt;br&gt;&#xA;हतयोधस्ततो राजन्क्षीणकोशश्च भूमिपः ।&#x9;kk-13-01-008-023a&lt;br&gt;&#xA;दिवोदासः पुरीं त्यक्त्वा पलायनपरोऽभवत् ॥&#x9;kk-13-01-008-023c&lt;br&gt;&#xA;गत्वाऽऽश्रमपदं रम्यं भरद्वाजस्य धीमतः ।&#x9;kk-13-01-008-024a&lt;br&gt;&#xA;जगाम शरणं राजा कृताञ्जलिररिन्दम ॥&#x9;kk-13-01-008-024c&lt;br&gt;&#xA;तमुवाच भरद्वाजो ज्येष्ठः पुत्रो बृहस्पतेः ।&#x9;kk-13-01-008-025a&lt;br&gt;&#xA;पुरोधाः शीलसम्पन्नो दिवोदासं महीपतिम् ॥&#x9;kk-13-01-008-025c&lt;br&gt;&#xA;किमागमनकृत्यं ते सर्वं प्रबूहि मे नृप ।&#x9;kk-13-01-008-026a&lt;br&gt;&#xA;यत्ते प्रियं तत्करिष्ये न मेऽत्रास्ति विचारणा ॥&#x9;kk-13-01-008-026c&lt;br&gt;&#xA;राजोवाच ।&#x9;kk-13-01-008-027&lt;br&gt;&#xA;भगवन्वैतहव्यैर्मे युद्धे वंशः प्रणाशितः ।&#x9;kk-13-01-008-027a&lt;br&gt;&#xA;अहमेकः परिद्यूनो भवन्तं शरणं गतः ॥&#x9;kk-13-01-008-027c&lt;br&gt;&#xA;शिष्यस्नेहेन भगवंस्त्वं मां रक्षितुमर्हसि ।&#x9;kk-13-01-008-028a&lt;br&gt;&#xA;एकशेषः कृतो वंशो मम तैः पापकर्मभिः ॥&#x9;kk-13-01-008-028c&lt;br&gt;&#xA;तमुवाच महाभागो भरद्वाजः प्रतापवान् ।&#x9;kk-13-01-008-029a&lt;br&gt;&#xA;न भेतव्यं न भेतव्यं सौदेव व्येतु ते भयम् ॥&#x9;kk-13-01-008-029c&lt;br&gt;&#xA;अहमिष्टिं करिष्यामि पुत्रार्थं ते विशाम्पते ।&#x9;kk-13-01-008-030a&lt;br&gt;&#xA;वीतहव्यसहस्राणि येन त्वं प्रहरिष्यसि ॥&#x9;kk-13-01-008-030c&lt;br&gt;&#xA;तत इष्टिं चकारर्षिस्तस्य वै पुत्रकामिकीम् ।&#x9;kk-13-01-008-031a&lt;br&gt;&#xA;अथास्य तनयो जज्ञे दैवोदासः प्रतर्दनः ॥&#x9;kk-13-01-008-031c&lt;br&gt;&#xA;स जातमात्रो ववृधे समाः सद्यस्त्रयोदश ।&#x9;kk-13-01-008-032a&lt;br&gt;&#xA;वेदं चापि जगौ कृत्स्नं धनुर्वेदं च भारत ॥&#x9;kk-13-01-008-032c&lt;br&gt;&#xA;योगेन च समाविष्टो भरद्वाजेन धीमता ।&#x9;kk-13-01-008-033a&lt;br&gt;&#xA;कृत्स्नं हि तेजो यल्लोके तदेतद्देहमाविशत् ॥&#x9;kk-13-01-008-033c&lt;br&gt;&#xA;ततः स कवची धन्वी स्तूयमानः सुरर्षिभिः ।&#x9;kk-13-01-008-034a&lt;br&gt;&#xA;बन्दिभिर्वन्द्यमानश्च बभौ सूर्य इवोदितः ॥&#x9;kk-13-01-008-034c&lt;br&gt;&#xA;स रथी बद्धनिस्त्रिंशो बभौ दीप्त इवानलः ।&#x9;kk-13-01-008-035a&lt;br&gt;&#xA;प्रययौ स धनुर्धुन्वन्विवर्षिषुरिवाम्बुदः ॥&#x9;kk-13-01-008-035c&lt;br&gt;&#xA;तं दृष्ट्वा परमं हर्षं सुदेवतनयो ययौ ।&#x9;kk-13-01-008-036a&lt;br&gt;&#xA;मेने च मनसा दग्धान्वैतहव्यान्स पार्थिवः ॥&#x9;kk-13-01-008-036c&lt;br&gt;&#xA;ततोसौ यौवराज्ये च स्थापयित्वा प्रतर्दनम् ।&#x9;kk-13-01-008-037a&lt;br&gt;&#xA;कृतकृत्यं तदाऽऽत्मानं स राजा प्रत्यपद्यत ॥&#x9;kk-13-01-008-037c&lt;br&gt;&#xA;ततस्तु वैतहव्यानां वधाय स महीपतिः ।&#x9;kk-13-01-008-038a&lt;br&gt;&#xA;पुत्रं प्रस्थापयासास प्रतर्दनमरिन्दमम् ॥&#x9;kk-13-01-008-038c&lt;br&gt;&#xA;सरथः स तु सन्तीर्य गङ्गामाशु पराक्रमी ।&#x9;kk-13-01-008-039a&lt;br&gt;&#xA;प्रययौ वीतहव्यानां पुरीं परपुरञ्जयः ॥&#x9;kk-13-01-008-039c&lt;br&gt;&#xA;वैतहव्यास्तु संश्रुत्य रथघोषं समुद्धतम् ।&#x9;kk-13-01-008-040a&lt;br&gt;&#xA;निर्ययुर्नगराकारै रथैः पररथारुजैः ॥&#x9;kk-13-01-008-040c&lt;br&gt;&#xA;निष्क्रम्य ते नरव्याघ्रा दंशिताश्चित्रयोधिनः ।&#x9;kk-13-01-008-041a&lt;br&gt;&#xA;प्रतर्दनं समाजग्मुः शरवर्षैरुदायुधाः ॥&#x9;kk-13-01-008-041c&lt;br&gt;&#xA;शस्त्रैश्च विविधाकारै रथौघैश्च युधिष्ठिर ।&#x9;kk-13-01-008-042a&lt;br&gt;&#xA;अभ्यवर्षन्त राजानं हिमवन्तमिवाम्बुदाः ॥&#x9;kk-13-01-008-042c&lt;br&gt;&#xA;अस्त्रैरस्त्राणि संवार्य तेषां राजा प्रतर्दनः ।&#x9;kk-13-01-008-043a&lt;br&gt;&#xA;जघान तान्महातेजा वज्रानलसमैः शरैः ॥&#x9;kk-13-01-008-043c&lt;br&gt;&#xA;कृत्तोत्तमाङ्गास्ते राजन्भल्लैः शतसहस्रशः ।&#x9;kk-13-01-008-044a&lt;br&gt;&#xA;अपतन्रुधिरार्द्राङ्गा निकृत्ता इव किंशुकाः ॥&#x9;kk-13-01-008-044c&lt;br&gt;&#xA;हतेषु तेषु सर्वेषु वीतहव्यः सुतेष्वथ ।&#x9;kk-13-01-008-045a&lt;br&gt;&#xA;प्राद्रवन्नगरं हित्वा भृगोराश्रममप्युत ॥&#x9;kk-13-01-008-045c&lt;br&gt;&#xA;ययौ भृगुं च शरणं वीतहव्यो नराधिपः ।&#x9;kk-13-01-008-046a&lt;br&gt;&#xA;अभयं च ददौ तस्मै वीतहव्याय भार्गवः ।&#x9;kk-13-01-008-046c&lt;br&gt;&#xA;आसनं शिष्यमध्ये च भृगुरन्यत्समादिशत् ॥&#x9;kk-13-01-008-046e&lt;br&gt;&#xA;अथानुपदमेवाशु तत्रागच्छत्प्रतर्दनः ।&#x9;kk-13-01-008-047a&lt;br&gt;&#xA;स प्राप्य चाश्रमपदं दिवोदासात्मजोऽब्रवीत् ॥&#x9;kk-13-01-008-047c&lt;br&gt;&#xA;भो भो केऽत्राश्रमे सन्ति भृगोः शिष्या महात्मनः ।&#x9;kk-13-01-008-048a&lt;br&gt;&#xA;द्रष्टुमिच्छे मुनिमहं तस्याचक्षत मामिति ॥&#x9;kk-13-01-008-048c&lt;br&gt;&#xA;स तं विदित्वा तु भृगुर्निश्चक्रामाश्रमात्तदा ।&#x9;kk-13-01-008-049a&lt;br&gt;&#xA;पूजयामास च ततो विधिना नृपसत्तमम् ॥&#x9;kk-13-01-008-049c&lt;br&gt;&#xA;उवाच चैनं राजेन्द्र किं कार्यं ब्रूहि पार्थिव ।&#x9;kk-13-01-008-050a&lt;br&gt;&#xA;स चोवाच नृपस्तस्मै यदागमनकारणम् ॥&#x9;kk-13-01-008-050c&lt;br&gt;&#xA;राजोवाच ।&#x9;kk-13-01-008-051&lt;br&gt;&#xA;अयं ब्रह्मन्नितो राजा वीतहव्यो विसर्ज्यताम् ।&#x9;kk-13-01-008-051a&lt;br&gt;&#xA;अस्य पुत्रैर्हि मे कृत्स्नो ब्रह्मन्वंशः प्रणाशितः ॥&#x9;kk-13-01-008-051c&lt;br&gt;&#xA;उत्सादितश्च विषयः काशीनां रत्नसञ्चयः ।&#x9;kk-13-01-008-052a&lt;br&gt;&#xA;एतस्य वीर्यदृप्तस्य हतं पुत्रशतं मया ।&#x9;kk-13-01-008-052c&lt;br&gt;&#xA;अस्येदानीं वधादद्य भविष्याम्यनृणः पितुः ॥&#x9;kk-13-01-008-052e&lt;br&gt;&#xA;तमुवाच कृपाविष्टो भृगुर्धर्मभृतांवरः ।&#x9;kk-13-01-008-053a&lt;br&gt;&#xA;नेहास्ति क्षत्रियः कश्चित्सर्वे हीमे द्विजातयः ॥&#x9;kk-13-01-008-053c&lt;br&gt;&#xA;एतत्तु वचनं श्रुत्वा भृगोस्तथ्यं प्रतर्दनः ।&#x9;kk-13-01-008-054a&lt;br&gt;&#xA;पादावुपस्पृश्य शनैः प्रहृष्टो वाक्यमब्रवीत् ॥&#x9;kk-13-01-008-054c&lt;br&gt;&#xA;एवमप्यस्मि भगवन्कृतकृत्यो न संशयः ।&#x9;kk-13-01-008-055a&lt;br&gt;&#xA;य एष राजा वीर्येण स्वजातिं त्याजितो मया ॥&#x9;kk-13-01-008-055c&lt;br&gt;&#xA;अनुजानीहि मां ब्रह्मन्ध्यायस्व च शिवेन माम् ।&#x9;kk-13-01-008-056a&lt;br&gt;&#xA;त्याजितो हि मया जातिमेव राजा भृगूद्वह ॥&#x9;kk-13-01-008-056c&lt;br&gt;&#xA;ततस्तेनाभ्यनुज्ञातो ययौ राजा प्रतर्दनः ।&#x9;kk-13-01-008-057a&lt;br&gt;&#xA;यथागतं महाराज मुक्त्वा विषमिवोरगः ॥&#x9;kk-13-01-008-057c&lt;br&gt;&#xA;भृगोर्वचनमात्रेण स च ब्रह्मर्षितां गतः ।&#x9;kk-13-01-008-058a&lt;br&gt;&#xA;वीतहव्यो महाराज ब्रह्मवादित्वमेव च ॥&#x9;kk-13-01-008-058c&lt;br&gt;&#xA;तस्य गृत्समदः पुत्रो रूपेणेन्द्र इवापरः ।&#x9;kk-13-01-008-059a&lt;br&gt;&#xA;शक्रस्त्वमिति यो दैत्यैर्निगृहीतः किलाभवत् ॥&#x9;kk-13-01-008-059c&lt;br&gt;&#xA;ऋग्वेदे वर्तते चाग्र्या श्रुतिर्यस्य महात्मनः ।&#x9;kk-13-01-008-060a&lt;br&gt;&#xA;यत्र गृत्समदो राजन्ब्राह्मणैः स महीयते ॥&#x9;kk-13-01-008-060c&lt;br&gt;&#xA;स ब्रह्मचारी विप्रर्षिः श्रीमान्गृत्समदोऽभवत् ।&#x9;kk-13-01-008-061a&lt;br&gt;&#xA;पुत्रो गृत्समदस्यापि विप्रः सावैनसोऽभवत् ॥&#x9;kk-13-01-008-061c&lt;br&gt;&#xA;सावैनसस्य पुत्रो वै वितस्त्यस्तस्य चात्मजः ।&#x9;kk-13-01-008-062a&lt;br&gt;&#xA;वितस्त्यस्य सुतस्तस्य शिवस्तश्चात्मजोऽभवत् ॥&#x9;kk-13-01-008-062c&lt;br&gt;&#xA;श्रवास्तस्य सुतश्चर्षिः श्रवसश्चाभवत्तमः ।&#x9;kk-13-01-008-063a&lt;br&gt;&#xA;तमसश्च प्रकाशोऽभूत्तनयो द्विजसत्तमः ॥&#x9;kk-13-01-008-063c&lt;br&gt;&#xA;प्रकाशस्य च वागिन्द्रो बभूव जयतांवरः ।&#x9;kk-13-01-008-064a&lt;br&gt;&#xA;तस्यात्मजश्च प्रमितिर्वेदवेदाङ्गपारगः ॥&#x9;kk-13-01-008-064c&lt;br&gt;&#xA;घृताच्यां तस्य पुत्रस्तु रुरुर्नामोदपद्यत ।&#x9;kk-13-01-008-065a&lt;br&gt;&#xA;प्रमद्वरायां तु रुरोः पुत्रः समुदपद्यत ।&#x9;kk-13-01-008-065c&lt;br&gt;&#xA;शुनको नाम विप्रर्षिर्यस्य पुत्रोऽथ शौनकः ॥&#x9;kk-13-01-008-065e&lt;br&gt;&#xA;एवं विप्रत्वमगमद्वीतहव्यो नराधिपः ।&#x9;kk-13-01-008-066a&lt;br&gt;&#xA;भृगोः प्रसादाद्राजेन्द्र क्षत्रियः क्षत्रियर्षभ ॥&#x9;kk-13-01-008-066c&lt;br&gt;&#xA;एष ते कथितो वंशो राजन्गार्त्समदो मया ।&#x9;kk-13-01-008-067a&lt;br&gt;&#xA;विस्तरेण महाराज किमन्यदनुपृच्छसि ॥ &#x9;kk-13-01-008-067c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;भीष्मेण युधिष्ठिरं प्रति सदृष्टान्तप्रदर्शनं दैवादपि पुरुषकारस्य प्राबल्यप्रतिपादनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-009-001&lt;br&gt;&#xA;पितामह महाप्राज्ञ सर्वशास्त्रविशारद ।&#x9;kk-13-01-009-001a&lt;br&gt;&#xA;दैवे पुरुषकारे च किंस्विच्छ्रेष्ठतरं भवेत् ॥&#x9;kk-13-01-009-001c&lt;br&gt;&#xA;भीष्म उवाच ।&#x9;kk-13-01-009-002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-009-002a&lt;br&gt;&#xA;वसिष्ठस्य च संवादं ब्रह्मणश्च युधिष्ठिर ॥&#x9;kk-13-01-009-002c&lt;br&gt;&#xA;दैवमानुषयोः किंस्वित्कर्मणोः श्रेष्ठमित्युत ।&#x9;kk-13-01-009-003a&lt;br&gt;&#xA;पुरा वसिष्ठो भगवान्पितामहमपृच्छत ॥&#x9;kk-13-01-009-003c&lt;br&gt;&#xA;ततः पद्मोद्भवो राजन्देवदेवः पितामहः ।&#x9;kk-13-01-009-004a&lt;br&gt;&#xA;उवाच मधुरं वाक्यमर्थवद्धेतुभूषितम् ॥&#x9;kk-13-01-009-004c&lt;br&gt;&#xA;&#39;बीजतो ह्यङ्कुरोत्पत्तिरङ्कुरात्पर्णसम्भवः ।&#x9;kk-13-01-009-005a&lt;br&gt;&#xA;पर्णान्नालाः प्रसूयन्ते नालात्स्कन्धः प्रवर्तते ॥&#x9;kk-13-01-009-005c&lt;br&gt;&#xA;स्कन्धात्प्रवर्तते पुष्पं पुष्पात्संवर्धते फलम् ।&#x9;kk-13-01-009-006a&lt;br&gt;&#xA;फलान्निर्वर्तते बीजं बीजात्स्यात्सम्भवः पुनः&#39; ॥&#x9;kk-13-01-009-006c&lt;br&gt;&#xA;नाबीजं जायते किञ्चिन्न बीजेने विना फलम् ।&#x9;kk-13-01-009-007a&lt;br&gt;&#xA;बीजाद्बीजं प्रभवति नाबीजं विद्यते फलम् ॥&#x9;kk-13-01-009-007c&lt;br&gt;&#xA;यादृशं वपते बीजं क्षेत्रमासाद्य वापकः ।&#x9;kk-13-01-009-008a&lt;br&gt;&#xA;सुकृते दुष्कृते वाऽपि तादृशं लभते फलम् ॥&#x9;kk-13-01-009-008c&lt;br&gt;&#xA;यथा बीजं विना क्षेत्रमुप्तं भवति निष्फलम् ।&#x9;kk-13-01-009-009a&lt;br&gt;&#xA;तथा पुरुषकारेण विना दैवं न सिध्यति ॥&#x9;kk-13-01-009-009c&lt;br&gt;&#xA;क्षेत्रं पुरुषकारस्तु दैवं बीजमुदाहृतम् ।&#x9;kk-13-01-009-010a&lt;br&gt;&#xA;क्षेत्रबीजसमायोगात्ततः सस्यं समृद्ध्यते ॥&#x9;kk-13-01-009-010c&lt;br&gt;&#xA;कर्मणः फलनिर्वृत्तिं स्वयमश्नाति कारकः ।&#x9;kk-13-01-009-011a&lt;br&gt;&#xA;प्रत्यक्षं दृश्यते लोके कृतस्याप्यकृतस्य च ॥&#x9;kk-13-01-009-011c&lt;br&gt;&#xA;शुभेन कर्मणा सौख्यं दुःखं पापेन कर्मणा ।&#x9;kk-13-01-009-012a&lt;br&gt;&#xA;कृतं सर्वत्र लभते नाकृतं भुज्यते क्वचित् ॥&#x9;kk-13-01-009-012c&lt;br&gt;&#xA;कृती सर्वत्र लभते प्रतिष्ठां भाग्यवीक्षितः ।&#x9;kk-13-01-009-013a&lt;br&gt;&#xA;अकृती लभते भ्रष्टः क्षते क्षारावसेचनम् ॥&#x9;kk-13-01-009-013c&lt;br&gt;&#xA;तपसा रूपसौभाग्यं रत्नानि विविधानि च ।&#x9;kk-13-01-009-014a&lt;br&gt;&#xA;प्राप्यते कर्मणा सर्वं न दैवादकृतात्मना ॥&#x9;kk-13-01-009-014c&lt;br&gt;&#xA;तथा स्वर्गश्च भोगश्च निष्ठा या च मनीषिता ।&#x9;kk-13-01-009-015a&lt;br&gt;&#xA;सर्वं पुरुषकारेण कृतेनेहोपलभ्यते ॥&#x9;kk-13-01-009-015c&lt;br&gt;&#xA;ज्योतींषि त्रिदशा नागा यक्षाश्चन्द्रार्कमारुताः ।&#x9;kk-13-01-009-016a&lt;br&gt;&#xA;सर्वे पुरुषकारेण मानुष्याद्देवतां गताः ॥&#x9;kk-13-01-009-016c&lt;br&gt;&#xA;अर्थो वा मित्रवर्गो वा ऐश्वर्यं वा कुलान्वितम् ।&#x9;kk-13-01-009-017a&lt;br&gt;&#xA;श्रीश्चापि दुर्लभा भोक्तुं तथैवाकृतकर्मभिः ॥&#x9;kk-13-01-009-017c&lt;br&gt;&#xA;शौचेन लभते विप्रः क्षत्रियो विक्रमेण तु ।&#x9;kk-13-01-009-018a&lt;br&gt;&#xA;वैश्यः पुरुषकारेण शूद्रः शुश्रूषया श्रियम् ॥&#x9;kk-13-01-009-018c&lt;br&gt;&#xA;नादातारं भजन्त्यर्था न क्लीबं नापि निष्क्रियम् ।&#x9;kk-13-01-009-019a&lt;br&gt;&#xA;नाकर्मशीलं नाशूरं तथा नैवातपस्विनम् ॥&#x9;kk-13-01-009-019c&lt;br&gt;&#xA;येन लोकास्त्रयः सृष्टा दैत्याः सर्वाश्च देवताः ।&#x9;kk-13-01-009-020a&lt;br&gt;&#xA;स एष भगवान्विष्णुः समुद्रे तप्यते तपः ॥&#x9;kk-13-01-009-020c&lt;br&gt;&#xA;स्वं चेत्कर्मफलं न स्यात्सर्वमेवाफलं भवेत् ।&#x9;kk-13-01-009-021a&lt;br&gt;&#xA;लोको दैवं समालक्ष्य उदासीनो भवेद्यदि ॥&#x9;kk-13-01-009-021c&lt;br&gt;&#xA;अकृत्वा मानुषं कर्म यो दैवमनुवर्तते ।&#x9;kk-13-01-009-022a&lt;br&gt;&#xA;वृथा श्राम्यति सम्प्राप्य पतिं क्लीबमिवाङ्गना ॥&#x9;kk-13-01-009-022c&lt;br&gt;&#xA;न तथा मानुषे लोके फलमस्ति शुभाशुभे ।&#x9;kk-13-01-009-023a&lt;br&gt;&#xA;यथा त्रिदशलोके हि फलमल्पेन जायते ॥&#x9;kk-13-01-009-023c&lt;br&gt;&#xA;कृतः पुरुषकारस्तु दैवमेवानुवर्तते ।&#x9;kk-13-01-009-024a&lt;br&gt;&#xA;न दैवमकृते किञ्चित्कस्यचिद्दातुमर्हति ॥&#x9;kk-13-01-009-024c&lt;br&gt;&#xA;यथा स्थानान्यनित्यानि दृश्यन्ते दैवतेष्वपि ।&#x9;kk-13-01-009-025a&lt;br&gt;&#xA;कथं कर्म विना दैवं स्थास्यति स्थापयिष्यतः ॥&#x9;kk-13-01-009-025c&lt;br&gt;&#xA;न दैवतानि लोकेऽस्मिन्व्यापारं यान्ति कस्यचित् ।&#x9;kk-13-01-009-026a&lt;br&gt;&#xA;व्यासङ्गं जनयन्त्युग्रमात्माभिभवशङ्कया ॥&#x9;kk-13-01-009-026c&lt;br&gt;&#xA;ऋषीणां देवतानां च सदा भवति विग्रहः ।&#x9;kk-13-01-009-027a&lt;br&gt;&#xA;कस्य वाचा ह्यदैवं स्याद्यतो दैवं प्रवर्तते ॥&#x9;kk-13-01-009-027c&lt;br&gt;&#xA;कथं तस्य समुत्पत्तिर्यतो दैवं प्रवर्तते ।&#x9;kk-13-01-009-028a&lt;br&gt;&#xA;एवं त्रिदशलोकेऽपि प्राप्यते परमं सुखम् ॥&#x9;kk-13-01-009-028c&lt;br&gt;&#xA;आत्मैव ह्यात्मनो बन्धुरात्मैव रिपुरात्मनः ।&#x9;kk-13-01-009-029a&lt;br&gt;&#xA;आत्मैव ह्यात्मनः साक्षी कृतस्याप्यकृतस्य च ॥&#x9;kk-13-01-009-029c&lt;br&gt;&#xA;कृतं च विकृतं किञ्चित्सिद्ध्यते गुरुकर्मणा ।&#x9;kk-13-01-009-030a&lt;br&gt;&#xA;सुकृतं दुष्कृतं कर्म अकृतार्थं प्रपद्यते ॥&#x9;kk-13-01-009-030c&lt;br&gt;&#xA;देवानां शरणं पुण्यं सर्वं पुण्यैरवाप्यते ।&#x9;kk-13-01-009-031a&lt;br&gt;&#xA;पुण्यहीनं नरं प्राप्य किं दैवं प्रकरिष्यति ॥&#x9;kk-13-01-009-031c&lt;br&gt;&#xA;पुरा ययातिर्विभ्रष्टश्च्यावितः पतितः क्षितौ ।&#x9;kk-13-01-009-032a&lt;br&gt;&#xA;पुनरारोपितः स्वर्गं दौहित्रैः पुण्यकर्मभिः ॥&#x9;kk-13-01-009-032c&lt;br&gt;&#xA;पुरूरवाश्च राजर्षिर्द्विजैरभिहितः पुरा ।&#x9;kk-13-01-009-033a&lt;br&gt;&#xA;ऐल इत्यभिविख्यातः स्वर्गं प्राप्तो महीपतिः ॥&#x9;kk-13-01-009-033c&lt;br&gt;&#xA;अश्वमेधादिभिर्यज्ञैः सत्कृतः कोसलाधिपः ।&#x9;kk-13-01-009-034a&lt;br&gt;&#xA;महर्षिशापात्सौदासः पुरुषादत्वमागतः ॥&#x9;kk-13-01-009-034c&lt;br&gt;&#xA;अश्वत्थामा च रामश्च मुनिपुत्रौ धनुर्धरौ ।&#x9;kk-13-01-009-035a&lt;br&gt;&#xA;न गच्छतः स्वर्गलोकं वेददृष्टेन कर्मणा ॥&#x9;kk-13-01-009-035c&lt;br&gt;&#xA;वसुर्यज्ञशतैरिष्ट्वा द्वितीय इव वासवः ।&#x9;kk-13-01-009-036a&lt;br&gt;&#xA;मिथ्याभिधानेनैकेन रसातलतलं गतः ॥&#x9;kk-13-01-009-036c&lt;br&gt;&#xA;बलिर्वैरोचनिर्बद्धो धर्मपाशेन दैवतैः ।&#x9;kk-13-01-009-037a&lt;br&gt;&#xA;विष्णोः पुरुषकारेण पातालसदनः कृपः ॥&#x9;kk-13-01-009-037c&lt;br&gt;&#xA;शक्रस्याथ रथोपस्थे विष्ठितो जनमेजयः ।&#x9;kk-13-01-009-038a&lt;br&gt;&#xA;द्विजस्त्रीणां वधं कृत्वा किं दैवेन न वारितः ॥&#x9;kk-13-01-009-038c&lt;br&gt;&#xA;अज्ञानाद्ब्राह्मणं हत्वा स्पृष्टो बालवधेन च ।&#x9;kk-13-01-009-039a&lt;br&gt;&#xA;वैशम्पायनविप्रर्षिः किं दैवेन न वारितः ॥&#x9;kk-13-01-009-039c&lt;br&gt;&#xA;गोप्रदानेन मिथ्या च ब्राह्मणेभ्यो महामखे ।&#x9;kk-13-01-009-040a&lt;br&gt;&#xA;पुरा नृगश्च राजर्षिः कृकलासत्वमागतः ॥&#x9;kk-13-01-009-040c&lt;br&gt;&#xA;धुन्धुमारश्च राजर्षिः सत्रेष्वेव जरां गतः ।&#x9;kk-13-01-009-041a&lt;br&gt;&#xA;प्रीतिदायं परित्यज्य सुष्वाप स गिरिव्रजे ॥&#x9;kk-13-01-009-041c&lt;br&gt;&#xA;पाण्डवानां हृतं राज्यं धार्तराष्ट्रैर्महाबलैः ।&#x9;kk-13-01-009-042a&lt;br&gt;&#xA;पुनः प्रत्याहृतं चैव न दैवाद्भुजसंश्रयात् ॥&#x9;kk-13-01-009-042c&lt;br&gt;&#xA;तपोनियमसंयुक्ता मुनयः संशितव्रताः ।&#x9;kk-13-01-009-043a&lt;br&gt;&#xA;किं ते दैवबलाच्छापमुत्सृजन्ते न कर्मणा ॥&#x9;kk-13-01-009-043c&lt;br&gt;&#xA;पापमुत्सृजते लोके सर्वं प्राप्य सुदुर्लभम् ।&#x9;kk-13-01-009-044a&lt;br&gt;&#xA;लोभमोहसमापन्नं न दैवं त्रायते नरम् ॥&#x9;kk-13-01-009-044c&lt;br&gt;&#xA;यथाऽऽग्निः पवनोद्भूतः सुसूक्ष्मोऽपि महान्भवेत् ।&#x9;kk-13-01-009-045a&lt;br&gt;&#xA;तथा कर्मसमायुक्तं दैवं साधु विवर्धते ॥&#x9;kk-13-01-009-045c&lt;br&gt;&#xA;यथा तैलक्षयाद्दीपः प्रम्लानिमुपगच्छति ।&#x9;kk-13-01-009-046a&lt;br&gt;&#xA;तथा कर्मक्षयाद्दैवं प्रम्लानिमुपगच्छति ॥&#x9;kk-13-01-009-046c&lt;br&gt;&#xA;विपुलमपि धनौघं प्राप्य भोगान्स्त्रियो वा पुरुष इह न शक्तः कर्महीनो हि भोक्तुम् ।&#x9;kk-13-01-009-047a&lt;br&gt;&#xA;सुविहितमपि चार्थं दैवते रक्ष्यमाणं पुरुष इह महात्मा प्राप्नुते नित्ययुक्तः ॥&#x9;kk-13-01-009-047c&lt;br&gt;&#xA;व्ययगुणमपि साधुं कर्मणा संश्रयन्ते भवति मनुजलोकाद्दैवलोको विशिष्टः ।&#x9;kk-13-01-009-048a&lt;br&gt;&#xA;बहुतरसुसमृद्ध्या मानुषाणां गृहाणि पितृवनभवनाभं दृश्यते चामराणाम् ॥&#x9;kk-13-01-009-048c&lt;br&gt;&#xA;न च फलति विकर्मा जीवलोके न दैवं व्यपनयति विमार्गं नास्ति दैवे प्रभुत्वम् ।&#x9;kk-13-01-009-049a&lt;br&gt;&#xA;गुरुमिव कृतमग्र्यं कर्म संयाति दैवं नयति पुरुषकारः सञ्चितस्तत्र तत्र ॥&#x9;kk-13-01-009-049c&lt;br&gt;&#xA;एतत्ते सर्वमाख्यातं मया वै मुनिसत्तम ।&#x9;kk-13-01-009-050a&lt;br&gt;&#xA;फलं पुरुषकारस्य सदा सन्दृश्य तत्त्वतः ॥&#x9;kk-13-01-009-050c&lt;br&gt;&#xA;अभ्युत्थानेन दैवस्य समारब्धेन केनचित् ।&#x9;kk-13-01-009-051a&lt;br&gt;&#xA;विधिना कर्मणा चैव स्वर्गमार्गमवाप्नुयात् ॥ ॥&#x9;kk-13-01-009-051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/010/</guid>
      <description>&lt;p&gt;अध्यायः 010&lt;/p&gt;&#xA;&lt;p&gt;भीष्मेण युधिष्ठिरं प्रति शुभाशुभकर्मफलप्रतिपादनम् ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-010-001&lt;br&gt;&#xA;कर्मणां च समस्तानां फलिनां भरतर्षभ ।&#x9;kk-13-01-010-001a&lt;br&gt;&#xA;फलानि महतां श्रेष्ट प्रब्रूहि परिपृच्छतः ॥&#x9;kk-13-01-010-001c&lt;br&gt;&#xA;भीष्म उवाच ।&#x9;kk-13-01-010-002&lt;br&gt;&#xA;हन्त ते कथयिष्यामि यन्मां पृच्छसि भारत ।&#x9;kk-13-01-010-002a&lt;br&gt;&#xA;रहस्यं यदृषीणां तु तच्छृणुष्व युधिष्ठिर ।&#x9;kk-13-01-010-002c&lt;br&gt;&#xA;या गतिः प्राप्यते येन प्रेत्यभावे चिरेप्सिता ॥&#x9;kk-13-01-010-002e&lt;br&gt;&#xA;येन येन शरीरेण यद्यत्कर्म करोति यः ।&#x9;kk-13-01-010-003a&lt;br&gt;&#xA;तेन तेन शरीरेण तत्तत्फलमुपाश्नुते ॥&#x9;kk-13-01-010-003c&lt;br&gt;&#xA;यस्यां यस्यामवस्थायां यत्करोति शुभाशुभम् ।&#x9;kk-13-01-010-004a&lt;br&gt;&#xA;तस्यांcतस्यामवस्थायां भुङ्क्ते जन्मनि जन्मनि ॥&#x9;kk-13-01-010-004c&lt;br&gt;&#xA;न नश्यति कृतं कर्म चित्तपञ्चेन्द्रियैरिह ।&#x9;kk-13-01-010-005a&lt;br&gt;&#xA;ते ह्यस्य साक्षिणो नित्यं षष्ठ आत्मा शुभाशुभे ॥&#x9;kk-13-01-010-005c&lt;br&gt;&#xA;चक्षुर्दद्यान्मनो दद्याद्वाचं दद्याच्च सूनृताम् ।&#x9;kk-13-01-010-006a&lt;br&gt;&#xA;अनुव्रजेदुपासीत स यज्ञः पञ्चदक्षिणः ॥&#x9;kk-13-01-010-006c&lt;br&gt;&#xA;यो दद्यादपरिक्लिष्टमन्नमध्वनि वर्तते ।&#x9;kk-13-01-010-007a&lt;br&gt;&#xA;श्रान्तायादृष्टपूर्वाय तस्य पुण्यफलं महत् ॥&#x9;kk-13-01-010-007c&lt;br&gt;&#xA;स्थण्डिलेषु शयानानां गृहाणि शयनानि च ।&#x9;kk-13-01-010-008a&lt;br&gt;&#xA;चीरवल्कलसंवीते वासांस्याभरणानि च ॥&#x9;kk-13-01-010-008c&lt;br&gt;&#xA;वाहनानि च यानानि योगात्मनि तपोधने ।&#x9;kk-13-01-010-009a&lt;br&gt;&#xA;अग्नीनुपशयानस्य राज्ञः पौरुषमेव च ॥&#x9;kk-13-01-010-009c&lt;br&gt;&#xA;रसानां प्रतिसंहारे सौभाग्यमनुगच्छति ।&#x9;kk-13-01-010-010a&lt;br&gt;&#xA;आमिषप्रतिसंहारे पशून्पुत्रांश्च विन्दति ॥&#x9;kk-13-01-010-010c&lt;br&gt;&#xA;अवाक्शिरास्तु यो लम्बेदुदवासं च यो वसेत् ।&#x9;kk-13-01-010-011a&lt;br&gt;&#xA;मण्डूकशायी च नरो लभते चेप्सितां गतिम् ॥&#x9;kk-13-01-010-011c&lt;br&gt;&#xA;पाद्यमासनमेवाथ दीपमन्नं प्रतिश्रयम् ।&#x9;kk-13-01-010-012a&lt;br&gt;&#xA;दद्यादतिथिपूजार्थं स यज्ञः पञ्चदक्षिणः ॥&#x9;kk-13-01-010-012c&lt;br&gt;&#xA;वीरासनं वीरशय्यां वीरस्थानमुपासतः ।&#x9;kk-13-01-010-013a&lt;br&gt;&#xA;अक्षयास्तस्य वै लोकाः सर्वकामगमास्तथा ॥&#x9;kk-13-01-010-013c&lt;br&gt;&#xA;धनं लभेत दानेन मौनेनाज्ञां विशाम्पते ।&#x9;kk-13-01-010-014a&lt;br&gt;&#xA;उपभोगांश्च तपसा ब्रह्मचर्येण जीवितम् ॥&#x9;kk-13-01-010-014c&lt;br&gt;&#xA;रूपमैश्वर्यमारोग्यमहिंसाफलमश्नुते ।&#x9;kk-13-01-010-015a&lt;br&gt;&#xA;फलमूलाशिनो राज्यं स्वर्गः पर्णाशिनां भवेत् ॥&#x9;kk-13-01-010-015c&lt;br&gt;&#xA;प्रायोपवेशिनो राजन्सर्वत्र सुखमुच्यते ।&#x9;kk-13-01-010-016a&lt;br&gt;&#xA;गवाढ्यः शाकदीक्षायां स्वर्गगामी तृणाशनः ॥&#x9;kk-13-01-010-016c&lt;br&gt;&#xA;स्त्रियस्त्रिषवणं स्नात्वा वायुं पीत्वा क्रतुं लभेत् ।&#x9;kk-13-01-010-017a&lt;br&gt;&#xA;स्वर्गं सत्येन लभते दीक्षया कुलमुत्तमम् ॥&#x9;kk-13-01-010-017c&lt;br&gt;&#xA;सलिलाशी भवेद्यस्तु सदाग्निः संस्कृतो द्विजः ।&#x9;kk-13-01-010-018a&lt;br&gt;&#xA;मरुत्साधयतो राज्यं नाकपृष्ठमनाशिने ॥&#x9;kk-13-01-010-018c&lt;br&gt;&#xA;उपवासं च दीक्षायामभिषेकं च पार्थिव ।&#x9;kk-13-01-010-019a&lt;br&gt;&#xA;कृत्वा द्वादशवर्षाणि वीरस्थानाद्विशिष्यते ॥&#x9;kk-13-01-010-019c&lt;br&gt;&#xA;अधीत्य सर्ववेदान्वै सद्यो दुःखाद्विमुच्यते ।&#x9;kk-13-01-010-020a&lt;br&gt;&#xA;&#39;तत्पाठधारणात्स्वर्गमर्थज्ञानात्परां गतिम् ॥&#x9;kk-13-01-010-020c&lt;br&gt;&#xA;वितृष्णानां वेदजपात्स्वर्गमोक्षफलं स्मृतम् ।&#39;&#x9;kk-13-01-010-021a&lt;br&gt;&#xA;मानसं हि चरन्धर्मं स्वर्गलोकमुपाश्नुते ॥&#x9;kk-13-01-010-021c&lt;br&gt;&#xA;या दुस्त्यजा दुर्मतिभिर्या न जीर्यति जीर्यतः ।&#x9;kk-13-01-010-022a&lt;br&gt;&#xA;योऽसौ प्राणान्तिको रोगस्तां तृष्णां त्यजतः सुखं ॥&#x9;kk-13-01-010-022c&lt;br&gt;&#xA;यथा धेनुसहस्रेषु वत्सो विन्दति मातरम् ।&#x9;kk-13-01-010-023a&lt;br&gt;&#xA;एवं पूर्वकृतं कर्म कर्तारमनुगच्छति ॥&#x9;kk-13-01-010-023c&lt;br&gt;&#xA;अचोद्यमानानि यथा पुष्पाणि च फलानि च ।&#x9;kk-13-01-010-024a&lt;br&gt;&#xA;स्वकालं नातिवर्तन्ते तथा कर्म पुराकृतम् ॥&#x9;kk-13-01-010-024c&lt;br&gt;&#xA;जीर्यन्ति जीर्यतः केशा दन्ता जीर्यन्ति जीर्यतः ।&#x9;kk-13-01-010-025a&lt;br&gt;&#xA;चक्षुः श्रोत्रे च जीर्येते तृष्णैका न तु जीर्यते ॥&#x9;kk-13-01-010-025c&lt;br&gt;&#xA;येन प्रीणन्ति पितरस्तेन प्रीतः प्रजापतिः ।&#x9;kk-13-01-010-026a&lt;br&gt;&#xA;माता च येन प्रीणाति पृथिवी तेन पूजिता ।&#x9;kk-13-01-010-026c&lt;br&gt;&#xA;येन प्रीणात्युपाध्यायस्तेन स्याद्ब्रह्म पूजितम् ॥&#x9;kk-13-01-010-026e&lt;br&gt;&#xA;सर्वे तस्यादृता धर्मा यस्यैते त्रय आदृताः ।&#x9;kk-13-01-010-027a&lt;br&gt;&#xA;अनादृतास्तु यस्यैते सर्वास्तस्याफलाः क्रियाः ॥&#x9;kk-13-01-010-027c&lt;br&gt;&#xA;वैशम्पायन उवाच ।&#x9;kk-13-01-010-028&lt;br&gt;&#xA;भीष्मस्यैतद्वचः श्रुत्वा विस्मिताः कुरुपुङ्गवाः ।&#x9;kk-13-01-010-028a&lt;br&gt;&#xA;आसन्प्रहृष्टमनसः प्रीतिमन्तोऽभवंस्तदा ॥&#x9;kk-13-01-010-028c&lt;br&gt;&#xA;यन्मन्त्रे भवति वृथोपयुज्यमाने यत्सोमे भवति वृथाऽभिषूयमाणे ।&#x9;kk-13-01-010-029a&lt;br&gt;&#xA;यच्चाग्नौ भवति वृथाऽभिहूयमाने तत्सर्वं भवति वृथाऽभिधीयमाने ॥&#x9;kk-13-01-010-029c&lt;br&gt;&#xA;इत्येतदृषिणा प्रोक्तमुक्तवानस्मि भारत ।&#x9;kk-13-01-010-030a&lt;br&gt;&#xA;शुभाशुभफलप्राप्तौ किमतः श्रोतुमिच्छसि ॥ &#x9;kk-13-01-010-030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/011/</guid>
      <description>&lt;p&gt;अध्यायः 011&lt;/p&gt;&#xA;&lt;p&gt;भीष्मेण युधिष्ठिरं प्रति शुकवासवसंवादानुवादेनानृशंस्यप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-011-001&lt;br&gt;&#xA;आनृशंस्यस्य धर्मज्ञ गुणान्भक्तजनस्य च ।&#x9;kk-13-01-011-001a&lt;br&gt;&#xA;श्रोतुमिच्छामि धर्मज्ञ तन्मे ब्रूहि पितामह ॥&#x9;kk-13-01-011-001c&lt;br&gt;&#xA;भीष्म उवाच ।&#x9;kk-13-01-011-002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-011-002a&lt;br&gt;&#xA;वासवस्य च संवादं शुकस्य च महात्मनः ॥&#x9;kk-13-01-011-002c&lt;br&gt;&#xA;विषये काशिराजस्य ग्रामान्निष्क्रम्य लुब्धकः ।&#x9;kk-13-01-011-003a&lt;br&gt;&#xA;सविषं काण्डमादाय मृगयामास वै मृगम् ॥&#x9;kk-13-01-011-003c&lt;br&gt;&#xA;तत्र चामिषलुब्धेन लुब्धकेन महावने ।&#x9;kk-13-01-011-004a&lt;br&gt;&#xA;अविदूरे मृगान्दृष्ट्वा बाणः प्रतिसमाहितः ॥&#x9;kk-13-01-011-004c&lt;br&gt;&#xA;तेन दुर्वारितास्त्रेण निमित्तचपलेषुणा ।&#x9;kk-13-01-011-005a&lt;br&gt;&#xA;महान्वनतरुस्तत्र विद्धो मृगजिघांसया ॥&#x9;kk-13-01-011-005c&lt;br&gt;&#xA;स तीक्ष्णविषदिग्धेन शरेणातिबलात्क्षतः ।&#x9;kk-13-01-011-006a&lt;br&gt;&#xA;उत्सृज्य फलपत्राणि पादपः शोषमागतः ॥&#x9;kk-13-01-011-006c&lt;br&gt;&#xA;तस्मिन्वृक्षे तथाभूते कोटरेषु चिरोषितः ।&#x9;kk-13-01-011-007a&lt;br&gt;&#xA;न जहाति शुको वासं तस्य भक्त्या वनस्पतेः ॥&#x9;kk-13-01-011-007c&lt;br&gt;&#xA;निष्प्रचारो निराहारो ग्लानः शिथिलवागपि ।&#x9;kk-13-01-011-008a&lt;br&gt;&#xA;कृतज्ञः सह वृक्षेण धर्मात्मा सोप्यशुष्यत ॥&#x9;kk-13-01-011-008c&lt;br&gt;&#xA;तमुदारं महासत्वमतिमानुषचेष्टितम् ।&#x9;kk-13-01-011-009a&lt;br&gt;&#xA;समदुःखसुखं दृष्ट्वा विस्मितः पाकशासनः ॥&#x9;kk-13-01-011-009c&lt;br&gt;&#xA;ततश्चिन्तामुपगतः शक्रः कथमयं द्विजः ।&#x9;kk-13-01-011-010a&lt;br&gt;&#xA;तिर्यग्योनावसम्भाव्यमानृशंस्यमवस्थितः ॥&#x9;kk-13-01-011-010c&lt;br&gt;&#xA;अथवा नात्र चित्रं हीत्यभवद्वासवस्य तु ।&#x9;kk-13-01-011-011a&lt;br&gt;&#xA;प्राणिनामपि सर्वेषां सर्वं सर्वत्र दृश्यते ॥&#x9;kk-13-01-011-011c&lt;br&gt;&#xA;ततो ब्राह्मणवेषेणि मानुषं रूपमास्थितः ।&#x9;kk-13-01-011-012a&lt;br&gt;&#xA;अवतीर्य महीं शक्रस्तं पक्षिणमुवाच ह ॥&#x9;kk-13-01-011-012c&lt;br&gt;&#xA;शुक भो पक्षिणांश्रेष्ठ दाक्षेयी सुप्रजास्त्वया ।&#x9;kk-13-01-011-013a&lt;br&gt;&#xA;पृच्छे त्वां शुकमेनं त्वं कस्मान्न त्यजसि द्रुमम् ॥&#x9;kk-13-01-011-013c&lt;br&gt;&#xA;अथ पृष्टः शुकः प्राह मूर्ध्ना समभिवाद्य तम् ।&#x9;kk-13-01-011-014a&lt;br&gt;&#xA;स्वागतं देवराज त्वं विज्ञातस्तपसा मया ॥&#x9;kk-13-01-011-014c&lt;br&gt;&#xA;ततो दशशताक्षेण साधुसाध्विति भाषितम् ।&#x9;kk-13-01-011-015a&lt;br&gt;&#xA;अहो विज्ञानमित्येवं मनसा पूजितस्ततः ॥&#x9;kk-13-01-011-015c&lt;br&gt;&#xA;तमेवं शुभकर्माणं शुकं परमधार्मिकम् ।&#x9;kk-13-01-011-016a&lt;br&gt;&#xA;जानन्नपि च तत्पापं पप्रच्छ बलसूदनः ॥&#x9;kk-13-01-011-016c&lt;br&gt;&#xA;निष्पत्रमफलं शुष्कमशरण्यं पतत्त्रिणाम् ।&#x9;kk-13-01-011-017a&lt;br&gt;&#xA;किमर्थं सेवसे वृक्षं यदा महदिदं वनम् ॥&#x9;kk-13-01-011-017c&lt;br&gt;&#xA;अन्येऽपि बहवो वृक्षाः पत्रसञ्छन्नकोटराः ।&#x9;kk-13-01-011-018a&lt;br&gt;&#xA;शुभाः पर्याप्तसञ्चारा विद्यन्तेऽस्मिन्महावने ॥&#x9;kk-13-01-011-018c&lt;br&gt;&#xA;गतायुषमसामर्थ्यं क्षीणसारं हतश्रियम् ।&#x9;kk-13-01-011-019a&lt;br&gt;&#xA;विमृश्य प्रज्ञया धीर जहीमं ह्यस्थिरं द्रुमम् ॥&#x9;kk-13-01-011-019c&lt;br&gt;&#xA;भीष्म उवाच ।&#x9;kk-13-01-011-020&lt;br&gt;&#xA;तदुपश्रुत्य धर्मात्मा शुकः शक्रेण भाषितम् ।&#x9;kk-13-01-011-020a&lt;br&gt;&#xA;सुदीर्घमतिनिःश्वस्य दीनो वाक्यमुवाच ह ॥&#x9;kk-13-01-011-020c&lt;br&gt;&#xA;अनतिक्रमणीयानि दैवतानि शचीपते ।&#x9;kk-13-01-011-021a&lt;br&gt;&#xA;यत्राभवंस्तत्र भवांस्तन्निबोध सुराधिप ॥&#x9;kk-13-01-011-021c&lt;br&gt;&#xA;अस्मिन्नहं द्रुमे जातः साधुभिश्च गुणैर्युते ।&#x9;kk-13-01-011-022a&lt;br&gt;&#xA;बालभावेन सङ्गुप्तः शत्रुभिश्च न धर्षितः ॥&#x9;kk-13-01-011-022c&lt;br&gt;&#xA;किमनुक्रोश्य वैफल्यमुत्पादयसि मेऽनघ ।&#39;&#x9;kk-13-01-011-023a&lt;br&gt;&#xA;अनुरक्तस्य भक्तस्य संस्पृशे न च पावकम् ।&#39;&#x9;kk-13-01-011-023c&lt;br&gt;&#xA;आनृशंस्याभियुक्तस्य भक्तस्यानन्यगस्य च ॥&#x9;kk-13-01-011-024a&lt;br&gt;&#xA;अनुक्रोशो हि साधूनां महद्धर्मस्य लक्षणम् ।&#x9;kk-13-01-011-024c&lt;br&gt;&#xA;अनुक्रोशश्च साधूनां सदा प्रीतिं प्रयच्छति ॥&#x9;kk-13-01-011-024e&lt;br&gt;&#xA;त्वमेव दैवतैः सर्वैः पृच्छ्यसे धर्मसंशयात् ।&#x9;kk-13-01-011-025a&lt;br&gt;&#xA;अतस्त्वं देवदेवानामाधिपत्ये प्रतिष्ठितः ॥&#x9;kk-13-01-011-025c&lt;br&gt;&#xA;नार्हसे मां सहस्राक्ष द्रुमं त्याजयितुं चिरात् ।&#x9;kk-13-01-011-026a&lt;br&gt;&#xA;समस्थमुपजीवन्वै विषमस्थं कथं त्यजेत् ॥&#x9;kk-13-01-011-026c&lt;br&gt;&#xA;तस्य वाक्येन सौम्येन हर्षितः पाकशासनः ।&#x9;kk-13-01-011-027a&lt;br&gt;&#xA;शुकं प्रोवाच धर्मज्ञमानृशंस्येन तोषितः ॥&#x9;kk-13-01-011-027c&lt;br&gt;&#xA;वरं वृणीष्वेति तदा स च वव्रे वरं शुकः ।&#x9;kk-13-01-011-028a&lt;br&gt;&#xA;आनृशंस्यपरो नित्यं तस्य वृक्षस्य सम्भवम् ॥&#x9;kk-13-01-011-028c&lt;br&gt;&#xA;विदित्वा च दृढां भक्तिं तां शुके शीलसम्पदम् ।&#x9;kk-13-01-011-029a&lt;br&gt;&#xA;प्रीतः क्षिप्रमथो वृक्षममृतेनावसिक्तवान् ॥&#x9;kk-13-01-011-029c&lt;br&gt;&#xA;ततः फलानि पत्राणि शाखाश्चापि मनोहराः ।&#x9;kk-13-01-011-030a&lt;br&gt;&#xA;शुकस्य दृढभक्तित्वाच्छ्रीमत्तां प्राप स द्रुमः ॥&#x9;kk-13-01-011-030c&lt;br&gt;&#xA;शुकश्च कर्मणा तेन आनृशंस्यकृतेन वै ।&#x9;kk-13-01-011-031a&lt;br&gt;&#xA;आयुषोन्ते महाराज प्राप शक्रसलोकताम् ॥&#x9;kk-13-01-011-031c&lt;br&gt;&#xA;एवमेव मनुष्येन्द्र भक्तिमन्तं समाश्रितः ।&#x9;kk-13-01-011-032a&lt;br&gt;&#xA;सर्वार्थसिद्धिं लभते शुकं प्राप्य यथा द्रुमः ॥ ॥&#x9;kk-13-01-011-032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/012/</guid>
      <description>&lt;p&gt;अध्यायः 012&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणप्रशंसनम् ॥&lt;/p&gt;&#xA;&lt;p&gt;युधिष्ठिर उवाच ।&#x9;kk-13-01-012-001&lt;br&gt;&#xA;यथैव ते नमस्कार्याः प्रोक्ताः शक्रेण मानद ।&#x9;kk-13-01-012-001a&lt;br&gt;&#xA;एतन्मे सर्वमाचक्ष्व येभ्यः स्पृहयसे नृपः ॥&#x9;kk-13-01-012-001c&lt;br&gt;&#xA;उत्तमापद्गतस्यापि यत्र ते वर्तते मनः ।&#x9;kk-13-01-012-002a&lt;br&gt;&#xA;मनुष्यलोके सर्वस्मिन्यदमुत्रेह चाप्युत ॥&#x9;kk-13-01-012-002c&lt;br&gt;&#xA;भीष्म उवाच ।&#x9;kk-13-01-012-003&lt;br&gt;&#xA;स्पृहयामि द्विजातिभ्यो येषां ब्रह्म परं धनम् ।&#x9;kk-13-01-012-003a&lt;br&gt;&#xA;येषां सम्प्रत्ययः स्वर्गस्तपःस्वाध्यायसाधनम् ॥&#x9;kk-13-01-012-003c&lt;br&gt;&#xA;येषां बालाश्च वृद्धाश्च पितृपैतामहीं धुरम् ।&#x9;kk-13-01-012-004a&lt;br&gt;&#xA;उद्वहन्ति न सीदन्ति तेभ्यो वै स्पृहयाम्यहम् ॥&#x9;kk-13-01-012-004c&lt;br&gt;&#xA;विद्यास्वभिविनीतानां दान्तानां मृदुभाषिणाम् ।&#x9;kk-13-01-012-005a&lt;br&gt;&#xA;श्रुतवृत्तोपपन्नानां सदाऽक्षरविदां सताम् ॥&#x9;kk-13-01-012-005c&lt;br&gt;&#xA;संसत्सु वदतां तात हंसानामिव सङ्घशः ।&#x9;kk-13-01-012-006a&lt;br&gt;&#xA;माङ्गल्यरूपा रुचिरा दिव्यजीमूतनिःस्वनाः ॥&#x9;kk-13-01-012-006c&lt;br&gt;&#xA;सम्यगुच्चरिता वाचः श्रूयन्ते हि युधिष्ठिर ।&#x9;kk-13-01-012-007a&lt;br&gt;&#xA;शुश्रूषमाणे नृपतौ प्रेत्य चेह सुखावहाः ॥&#x9;kk-13-01-012-007c&lt;br&gt;&#xA;ये चापि तेषां श्रोतारः सदा सदसि सम्मताः ।&#x9;kk-13-01-012-008a&lt;br&gt;&#xA;विज्ञानगुणसम्पन्नास्तेभ्यश्च स्पृहयाम्यहम् ॥&#x9;kk-13-01-012-008c&lt;br&gt;&#xA;सुसंस्कृतानि प्रयताः शुचीनि गुणवन्ति च ।&#x9;kk-13-01-012-009a&lt;br&gt;&#xA;ददात्यन्नानि तृप्त्यर्थं ब्राह्मणेभ्यो युधिष्ठर ।&#x9;kk-13-01-012-009c&lt;br&gt;&#xA;ये चापि सततं राजंस्तेभ्यश्च स्पृहयाम्यहम् ॥&#x9;kk-13-01-012-009e&lt;br&gt;&#xA;शक्यं ह्येवाहवे योद्धुं न दातुमनसूयितुम् ॥&#x9;kk-13-01-012-010ac&lt;br&gt;&#xA;शूरा वीराश्च शतशः सन्ति लोके युधिष्ठिर ।&#x9;kk-13-01-012-011a&lt;br&gt;&#xA;तेषां सङ्ख्यायमानानां दानशूरो विशिष्यते ॥&#x9;kk-13-01-012-011c&lt;br&gt;&#xA;&#39;भद्रं तु जन्म सम्प्राप्य भूयो ब्राह्मणको भवेत् ।&#x9;kk-13-01-012-012a&lt;br&gt;&#xA;बन्धुमध्ये कुले जातः सुदुरापमवाप्नुयात् ॥&#39;&#x9;kk-13-01-012-012c&lt;br&gt;&#xA;धन्यः स्यां यद्यहं भूयः सौम्यब्राह्मणकोपि वा ।&#x9;kk-13-01-012-013a&lt;br&gt;&#xA;कुले जातो धर्मगतिस्तपोविद्यापरायणः ॥&#x9;kk-13-01-012-013c&lt;br&gt;&#xA;न मे त्वत्तः प्रियतरो लोकेऽस्मिन्पाण्डुनन्दन ।&#x9;kk-13-01-012-014a&lt;br&gt;&#xA;त्वत्तश्चापि प्रियतरा ब्राह्मणा एव भारत ॥&#x9;kk-13-01-012-014c&lt;br&gt;&#xA;यथा मम प्रियतमास्त्वत्तो विप्राः कुरूत्तम ।&#x9;kk-13-01-012-015a&lt;br&gt;&#xA;तेन सत्येन गच्छेयं लोकान्यत्र स शन्तनुः ॥&#x9;kk-13-01-012-015c&lt;br&gt;&#xA;न मे पिता प्रियतरो ब्रह्मणेभ्यस्तथाऽभवत् ।&#x9;kk-13-01-012-016a&lt;br&gt;&#xA;न मे पितुः पिता वाऽपि ये चान्येऽपि सुहृज्जनाः ॥&#x9;kk-13-01-012-016c&lt;br&gt;&#xA;न हि मे वृजिनं किञ्चिद्विद्यते ब्राह्मणेष्विह ।&#x9;kk-13-01-012-017a&lt;br&gt;&#xA;अणु वा यदि वा स्थूलं विद्यते साधुकर्मसु ॥&#x9;kk-13-01-012-017c&lt;br&gt;&#xA;कर्मणा मनसा वाऽपि वाचा वाऽपि परन्तप ।&#x9;kk-13-01-012-018a&lt;br&gt;&#xA;यन्मे कृतं ब्राह्मणेभ्यस्तेनाद्य न तपाम्यहम् ॥&#x9;kk-13-01-012-018c&lt;br&gt;&#xA;ब्रह्मण्य इति मामाहुस्तया वाचाऽस्मि तोषितः ।&#x9;kk-13-01-012-019a&lt;br&gt;&#xA;एतदेव पवित्रेभ्यः सर्वेभ्यः परमं स्मृतम् ॥&#x9;kk-13-01-012-019c&lt;br&gt;&#xA;पश्यामि लोकानमलाञ्छुचीन्ब्राह्मणतोषणात् ।&#x9;kk-13-01-012-020a&lt;br&gt;&#xA;तेषु मे तात गन्तव्यमह्नाय च चिराय च ॥&#x9;kk-13-01-012-020c&lt;br&gt;&#xA;यथा भर्त्राश्रयो धर्मः स्त्रीणां लोके युदिष्ठिर ।&#x9;kk-13-01-012-021a&lt;br&gt;&#xA;स देवः सा गतिर्नान्या क्षत्रियस्य तथा द्विजाः ॥&#x9;kk-13-01-012-021c&lt;br&gt;&#xA;क्षत्रियः शतवर्षी च दशवर्षी द्विजोत्तमः ।&#x9;kk-13-01-012-022a&lt;br&gt;&#xA;पितापुत्रौ च विज्ञेयौ तयोर्हि ब्राह्मणो गुरुः ॥&#x9;kk-13-01-012-022c&lt;br&gt;&#xA;नारी तु पत्यभावे वै देवरं कुरुते पतिम् ।&#x9;kk-13-01-012-023a&lt;br&gt;&#xA;पृथिवी ब्राह्मणालाभे क्षत्रियं कुरुते पतिम् ॥&#x9;kk-13-01-012-023c&lt;br&gt;&#xA;&#39;ब्राह्मणानुज्ञया ग्राह्यं राज्यं च सपुरोहितैः ।&#x9;kk-13-01-012-024a&lt;br&gt;&#xA;तद्रक्षणेन स्वर्गोऽस्य तत्कोपान्नरकोऽक्षयः ॥&#39;&#x9;kk-13-01-012-024c&lt;br&gt;&#xA;पुत्रवच्चैव ते रक्ष्या उपास्या गुरुवच्च ते ।&#x9;kk-13-01-012-025a&lt;br&gt;&#xA;अग्निवच्चोपचार्या वै ब्राह्मणाः कुरुसत्तम् ॥&#x9;kk-13-01-012-025c&lt;br&gt;&#xA;ऋजून्सतः सत्यशीलान्सर्वभूतहिते रतान् ।&#x9;kk-13-01-012-026a&lt;br&gt;&#xA;आशीविषानिव क्रुद्धान्द्विजान्परिचरेत्सदा ॥&#x9;kk-13-01-012-026c&lt;br&gt;&#xA;तेजसस्तपसश्चैव नित्यं बिभ्येद्युधिष्ठिर ।&#x9;kk-13-01-012-027a&lt;br&gt;&#xA;उभे चैते परित्याज्ये तेजश्चैव तपस्तथा ॥&#x9;kk-13-01-012-027c&lt;br&gt;&#xA;व्यवसायस्तयोः शीघ्रमुभयोरेव विद्यते ।&#x9;kk-13-01-012-028a&lt;br&gt;&#xA;हन्युः क्रुद्धा महाराज ब्राह्मणा ये तपस्विनः ॥&#x9;kk-13-01-012-028c&lt;br&gt;&#xA;&#39;दूरतो मातृवत्पूज्या विप्रदाराः सुरक्षया ।&#x9;kk-13-01-012-029a&lt;br&gt;&#xA;अकोपनापराधेन भूयो नरकमश्नुते ॥&#x9;kk-13-01-012-029c&lt;br&gt;&#xA;भूयः स्यादुभयं दत्तं ब्राह्मणाद्यदकोपनात् ।&#x9;kk-13-01-012-030a&lt;br&gt;&#xA;कुर्यादुभयतः शेषं दत्तशेषं न शेषयेत् ॥&#x9;kk-13-01-012-030c&lt;br&gt;&#xA;दण्डपाणिर्यथा गोष्ठं पालो नित्यं हि रक्षयेत् ।&#x9;kk-13-01-012-031a&lt;br&gt;&#xA;ब्राह्मणेषु स्थितं ब्रह्म क्षत्रियः परिपालयेत् ॥&#x9;kk-13-01-012-031c&lt;br&gt;&#xA;पितेव पुत्रान्रक्षेथा ब्राह्मणान्ब्रह्मतेजसः ।&#x9;kk-13-01-012-032a&lt;br&gt;&#xA;गृहे चैषामवेक्षेथाः किंस्विदस्तीति जीवनम् ॥ ॥&#x9;kk-13-01-012-032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/013/</guid>
      <description>&lt;p&gt;अध्यायः 013&lt;/p&gt;&#xA;&lt;p&gt;भीष्मेण युधिष्ठिरं प्रति क्रमेण क्रोधस्यातिथेश्च निन्दाप्रशंसनपरवेदचतुष्टयसंवादानुवादः ॥&#xA;भीष्म उवाच ।&#x9;kk-13-01-013-001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-013-001a&lt;br&gt;&#xA;चतुर्णामपि वेदानां संवादं शृणु पुत्रक ॥&#x9;kk-13-01-013-001c&lt;br&gt;&#xA;ऋग्वेद उवाच ।&#x9;kk-13-01-013-002&lt;br&gt;&#xA;गृहानाश्रयमाणस्य अग्निहोत्रं च जुह्वतः ।&#x9;kk-13-01-013-002a&lt;br&gt;&#xA;सर्वं सुकृतमादत्ते यः साये नुद्यतेऽतिथिः ॥&#x9;kk-13-01-013-002c&lt;br&gt;&#xA;न स्कन्दते न व्यथते नास्योर्ध्वं सर्पते रजः ।&#x9;kk-13-01-013-003a&lt;br&gt;&#xA;वरिष्ठमग्निहोत्राच्च ब्राह्मणस्य मुखे हुतम् ॥&#x9;kk-13-01-013-003c&lt;br&gt;&#xA;सामवेद उवाच ।&#x9;kk-13-01-013-004&lt;br&gt;&#xA;न चेद्धन्ति पितरं मातरं वा न ब्राह्मणं नापवादं करोति ।&#x9;kk-13-01-013-004a&lt;br&gt;&#xA;यत्किञ्चिदन्यद्वृजिनं करोति ।प्रीतोऽतिथिस्तदुपहन्ति पापम् ॥&#x9;kk-13-01-013-004c&lt;br&gt;&#xA;अथर्ववेद उवाच ।&#x9;kk-13-01-013-005&lt;br&gt;&#xA;यत्क्रोधनो यजते यद्ददाति यद्वा तपस्तप्यति यज्जुहोति ।&#x9;kk-13-01-013-005a&lt;br&gt;&#xA;वैवस्वतो हरते सर्वमस्य मोघं चेष्टं भवति क्रोधनस्य ॥ ॥&#x9;kk-13-01-013-005c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/014/</guid>
      <description>&lt;p&gt;अध्यायः 014&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणानां पतिव्रतानां च महिमाप्रतिपादकेन्द्राग्न्यादिसंवादानुवादः ॥ 1 ॥&#xA;भीष्म उवाच ।&#x9;kk-13-01-014-001&lt;br&gt;&#xA;भूयस्तु शृणु राजेन्द्र धर्मान्धर्मभृतांवर ॥&#x9;kk-13-01-014-001a&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-014-001c&lt;br&gt;&#xA;इन्द्राग्न्योः सूर्यशच्योश्च तन्मे निगदतः शृणु ॥&#x9;kk-13-01-014-002a&lt;br&gt;&#xA;इन्द्र उवाच ।&#x9;kk-13-01-014-002c&lt;br&gt;&#xA;राज्ये विप्रान्प्रपश्यामि कामक्रोधविवर्जितान् ।&#x9;kk-13-01-014-003a&lt;br&gt;&#xA;एतेन सत्यवाक्येन पादः कुम्भस्य पूर्यताम् ॥&#x9;kk-13-01-014-003c&lt;br&gt;&#xA;अग्निरुवाच ।&#x9;kk-13-01-014-004&lt;br&gt;&#xA;यथाऽहं तत्र नाश्नामि यत्र नाश्नन्ति वै द्विजाः। &#x9;kk-13-01-014-004a&lt;br&gt;&#xA;एतेन सत्यवाक्येन पादः कुम्भस्य पूर्यताम् ॥&#x9;kk-13-01-014-004c&lt;br&gt;&#xA;सूर्य उवाच ।&#x9;kk-13-01-014-005&lt;br&gt;&#xA;यथा गोब्राह्मणस्यार्थे न तपामि यथाबलम् ।&#x9;kk-13-01-014-005a&lt;br&gt;&#xA;एतेन सत्यवाक्येन पादः कुम्भस्य पूर्यताम् ॥&#x9;kk-13-01-014-005c&lt;br&gt;&#xA;शच्युवाच ।&#x9;kk-13-01-014-006&lt;br&gt;&#xA;कर्मणा मनसा वाचा नावमन्ये पुरन्दरम् ।&#x9;kk-13-01-014-006a&lt;br&gt;&#xA;एतेन सत्यवाक्येन पादः कुम्भस्य पूर्यताम् ॥ ॥&#x9;kk-13-01-014-006c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/015/</guid>
      <description>&lt;p&gt;अध्यायः 015&lt;/p&gt;&#xA;&lt;p&gt;भीष्मेण युधिष्ठिरं प्रति भगवन्महिमप्रतिपादकव्यासवासुदेवसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;kk-13-01-015-001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;kk-13-01-015-001a&lt;br&gt;&#xA;मद्रराजस्य संवादं व्यासस्य च महात्मनः ॥&#x9;kk-13-01-015-001c&lt;br&gt;&#xA;वैताने कर्मणि तते कुन्तीपुत्र यथा पुरा ।&#x9;kk-13-01-015-002a&lt;br&gt;&#xA;उक्तः स भगवान्यज्ञे तथा तत्राशृणोद्भवान् ॥&#x9;kk-13-01-015-002c&lt;br&gt;&#xA;मद्रराज उवाच ।&#x9;kk-13-01-015-003&lt;br&gt;&#xA;कानि तीर्थानि भगवन्फलार्थाश्चेह केऽऽश्रमाः ।&#x9;kk-13-01-015-003a&lt;br&gt;&#xA;क इज्यते कश्च यज्ञः को यूपः क्रमते च कः ॥&#x9;kk-13-01-015-003c&lt;br&gt;&#xA;कश्चाध्वरे शस्यते गीतिशब्दैः कश्चाध्वरे गीयते वल्गुभाषैः ।&#x9;kk-13-01-015-004a&lt;br&gt;&#xA;को ब्रह्मशब्दैः स्तुतिभिः स्तूयते च कस्येह वै हविरध्वर्यवः कल्पयन्ति ॥&#x9;kk-13-01-015-004c&lt;br&gt;&#xA;वर्णाश्रमे गोफले कश्च सोमेकश्चोङ्कारः कश्च वेदार्थमार्गः ।&#x9;kk-13-01-015-005a&lt;br&gt;&#xA;पृष्टस्तन्मे ब्रूहि सर्वं महर्षेलोकज्येष्ठं कस्य विज्ञानमाहुः ॥&#x9;kk-13-01-015-005c&lt;br&gt;&#xA;द्वैपायन उवाच ।&#x9;kk-13-01-015-006&lt;br&gt;&#xA;लोकज्येष्ठं यस्य विज्ञानमाहुर्योनिज्येष्ठं यस्य वदन्ति जन्म ।&#x9;kk-13-01-015-006a&lt;br&gt;&#xA;पूतात्मानो ब्राह्मणा वेदमुख्या अस्मिन्प्रश्नो दीयतां केशवाय ॥&#x9;kk-13-01-015-006c&lt;br&gt;&#xA;ब्राह्मण उवाच ।&#x9;kk-13-01-015-007&lt;br&gt;&#xA;बालो जात्या क्षत्रधर्मार्थशीलो जातो देवक्यां शूरपुत्रेण वीर ।&#x9;kk-13-01-015-007a&lt;br&gt;&#xA;वेत्तुं वेदानर्हते क्षत्रियो वै दाशार्हाणामुत्तमः पुष्कराक्षः ॥&#x9;kk-13-01-015-007c&lt;br&gt;&#xA;वासुदेव उवाच ।&#x9;kk-13-01-015-008&lt;br&gt;&#xA;पाराशर्य ब्रूहि यद्ब्राह्मणेभ्यः प्रीतात्मा वै ब्रह्मकल्पः सुमेधाः ।&#x9;kk-13-01-015-008a&lt;br&gt;&#xA;पृष्टो यज्ञार्थं पाण्डवस्यातितेजा एतच्छ्रेयस्तस्य लोकस्य चैव ॥&#x9;kk-13-01-015-008c&lt;br&gt;&#xA;व्यास उवाच ।&#x9;kk-13-01-015-009&lt;br&gt;&#xA;उक्तं वाक्यं यद्भवान्मामवोचत्प्रश्नं चित्रं नाहमत्रोत्सहेऽद्य ।&#x9;kk-13-01-015-009a&lt;br&gt;&#xA;छेत्तुं विस्पष्टं तिष्ठति त्वद्विधे वै लोकज्येष्ठे विश्वरूपे सुनाभे ॥&#x9;kk-13-01-015-009c&lt;br&gt;&#xA;वासुदेव उवाच ।&#x9;kk-13-01-015-010&lt;br&gt;&#xA;तत्त्वं वाक्यं ब्रूहि यत्त्वं महर्षे यस्मिन्कृष्णः प्रोच्यते वै यथावत् ।&#x9;kk-13-01-015-010a&lt;br&gt;&#xA;प्रीतस्तेऽहं ज्ञानशक्त्या यथावत्तस्मान्निर्देशे कर्मणां ब्रूहि सिद्धिम् ॥&#x9;kk-13-01-015-010c&lt;br&gt;&#xA;वैशम्पायन उवाच ।&#x9;kk-13-01-015-011&lt;br&gt;&#xA;उक्तवाक्ये सत्तमे यादवानां कृष्णो व्यासः प्राञ्जलिर्वासुदेवम् ।&#x9;kk-13-01-015-011a&lt;br&gt;&#xA;विप्रैः सार्धं पूजयन्देवदेवं कृष्णं विष्णुं वासुदेवं बभाषे ॥&#x9;kk-13-01-015-011c&lt;br&gt;&#xA;व्यास उवाच ।&#x9;kk-13-01-015-012&lt;br&gt;&#xA;आनन्त्यं ते विश्वकर्मंस्तवैवंरूपं पौराणं शाश्वतं च ध्रुवं च ।&#x9;kk-13-01-015-012a&lt;br&gt;&#xA;कस्ते बुद्ध्येद्वेदवादेषु चैतल्लोके ह्यस्मिञ्शासकस्त्वं पितेव ॥&#x9;kk-13-01-015-012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/016/</guid>
      <description>&lt;p&gt;अध्यायः 016&lt;/p&gt;&#xA;&lt;p&gt;भीष्मेण युधिष्ठिरं प्रति भगवन्महिमाप्रतिपादकव्यासवचनानुवादः ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;kk-13-01-016-001&lt;br&gt;&#xA;द्वारकायां यथा प्राह पुराऽयं मुनिसत्तमः ।&#x9;kk-13-01-016-001a&lt;br&gt;&#xA;वेदविप्रमयत्वं तु वासुदेवस्य तच्छृणु ॥&#x9;kk-13-01-016-001c&lt;br&gt;&#xA;यूपं विष्णुं वासुदेवं विजानन्सर्वान्विप्रान्बोधते तत्वदर्शि ।&#x9;kk-13-01-016-002a&lt;br&gt;&#xA;विष्णुं क्रान्तं वासुदेवं विजानन्विप्रो विप्रत्वं गच्छते तत्वदर्शी ॥&#x9;kk-13-01-016-002c&lt;br&gt;&#xA;विष्णुर्यज्ञस्त्विज्यते चापि विष्णुः कृष्णो विष्णुर्यश्च कृत्स्नः प्रभुश्च ।&#x9;kk-13-01-016-003a&lt;br&gt;&#xA;कृष्णो वेदाङ्गं वेदवादाश्च कृष्ण एवं जानन्ब्राह्मणो ब्रह्म एति ॥&#x9;kk-13-01-016-003c&lt;br&gt;&#xA;स्थानं सर्वं वैष्णवं यज्ञमार्गे चातुर्होत्रं वैष्णवं तत्र कृष्णः ।&#x9;kk-13-01-016-004a&lt;br&gt;&#xA;सर्वैर्भावैरिज्यते सर्वकामैः पुण्याल्ँलोकान्ब्राह्मणाः प्राप्नुवन्ति ॥&#x9;kk-13-01-016-004c&lt;br&gt;&#xA;सोमं सद्भावाद्ये च जातं पिबन्ति दीप्तिं कर्म ये विदानाश्चरन्ति ।&#x9;kk-13-01-016-005a&lt;br&gt;&#xA;एकान्तमिष्टं चिन्तयन्तो दिविस्थास्ते वै स्थानं प्राप्नुवन्ति व्रतज्ञाः ॥&#x9;kk-13-01-016-005c&lt;br&gt;&#xA;ओमित्येतद्ध्यायमानो न गच्छेद्दुर्गं पन्थानं पापकर्मापि विप्रः ।&#x9;kk-13-01-016-006a&lt;br&gt;&#xA;सर्वं कृष्णं वासुदेवं हि विप्राः कृत्वा ध्यानं दुर्गतिं न प्रयान्ति ॥&#x9;kk-13-01-016-006c&lt;br&gt;&#xA;आज्यं यज्ञः स्रुक्स्रुवौ यज्ञदाता इच्छा पत्नी पत्निशाला हवींषि ।&#x9;kk-13-01-016-007a&lt;br&gt;&#xA;इध्माः पुरोडाशं सर्वदा होतृकर्ता कृत्स्नं विष्णुं संविजानंस्तमेति ॥&#x9;kk-13-01-016-007c&lt;br&gt;&#xA;योगेयोगे कर्मणां चाभिहारे युक्ते वैताने कर्मणि ब्राह्मणस्य ।&#x9;kk-13-01-016-008a&lt;br&gt;&#xA;पुष्ट्यर्थेषु प्राप्नुयात्कर्मसिद्धिं शान्त्यर्थेषु प्राप्नुयात्सर्वशान्तिम्&#39; ॥ ॥&#x9;kk-13-01-016-008c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/017/</guid>
      <description>&lt;p&gt;अध्यायः 017&lt;/p&gt;&#xA;&lt;p&gt;भीष्मेण युधिष्ठिरं प्रति भक्तिश्रद्धादीनां भुक्तिसाधनताप्रतिपादकव्यासवाक्यानुवादः ॥ 1 ॥&lt;/p&gt;&#xA;&lt;p&gt;&#39;द्वैपायन उवाच ।&#x9;kk-13-01-017-001&lt;br&gt;&#xA;श्रद्दात्यागं निर्वृतिं चापि पूजां सत्यं धर्मं यः कृतं चाभ्युपैति ।&#x9;kk-13-01-017-001a&lt;br&gt;&#xA;कामद्वेषौ त्यज्य सर्वेषु तुल्यः श्रद्धापूतः सर्वयज्ञेषु योग्यः ॥&#x9;kk-13-01-017-001c&lt;br&gt;&#xA;यस्मिन्यज्ञे सर्वभूताः प्रहृष्टाः सर्वे चारम्भाः शास्त्रदृष्टाः प्रवृत्ताः ।&#x9;kk-13-01-017-002a&lt;br&gt;&#xA;धर्म्यैरर्थ्यैर्ये यजन्ते ध्रुवं ते पूतात्मानो धर्ममेकं भजन्ते ॥&#x9;kk-13-01-017-002c&lt;br&gt;&#xA;एकाक्षरं द्व्यक्षरमेकमेव सदा यजन्ते नियताः प्रतीताः ।&#x9;kk-13-01-017-003a&lt;br&gt;&#xA;दृष्ट्वा मनागर्चयित्वा स्म विप्राः सतां मार्गं तं ध्रुवं सम्भजन्ते ॥&#x9;kk-13-01-017-003c&lt;br&gt;&#xA;पापात्मानः क्रोधरागाभिभूताः कृष्णे भक्ता नाम सङ्कीर्तयन्तः ।&#x9;kk-13-01-017-004a&lt;br&gt;&#xA;पूतात्मानो यज्ञशीलाः सुमेधा यज्ञस्यान्ते कीर्तिलोकान्भजन्ते ॥&#x9;kk-13-01-017-004c&lt;br&gt;&#xA;एको वेदो ब्राह्मणानां बभूव चतुष्पादस्त्रिगुणो ब्रह्मशीर्षः ।&#x9;kk-13-01-017-005a&lt;br&gt;&#xA;पादं पादं ब्राह्मणा वेदमाहुस्त्रेताकाले तं च तं विद्धि शीर्षम् ॥&#39; ॥&#x9;kk-13-01-017-005c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/018/</guid>
      <description>&lt;p&gt;अध्यायः 018&lt;/p&gt;&#xA;&lt;p&gt;भीष्मेण युधिष्ठिरं प्रति श्रीकृष्णमहिमप्रतिपादकव्यासमद्रराजसंवादानुवादः ॥ 1&lt;/p&gt;&#xA;&lt;p&gt;&#39;द्वैपायन उवाच ।&#x9;kk-13-01-018-001&lt;br&gt;&#xA;सर्वे वेदाः सर्ववेद्याः सशास्त्राः सर्वे यज्ञाः सर्व इज्यश्च कृष्णः ।&#x9;kk-13-01-018-001a&lt;br&gt;&#xA;विदुः कृष्णं ब्राह्मणास्तत्वतो ये तेषां राजन्सर्वयज्ञः समाप्तः ॥&#x9;kk-13-01-018-001c&lt;br&gt;&#xA;ज्ञेयो योगी ब्राह्मणैर्वेदतत्वैरारण्यकैः सैष कृष्णः प्रभुत्वात् ।&#x9;kk-13-01-018-002a&lt;br&gt;&#xA;सर्वान्यज्ञान्ब्राह्मणान्ब्रह्म चैव व्याप्यातिष्ठद्देवदेवस्त्रिलोके ॥&#x9;kk-13-01-018-002c&lt;br&gt;&#xA;स एष देवः शक्रमीशं यजानं प्रीत्या प्राह क्रतुयष्टारमग्र्यम्&#x9;kk-13-01-018-003a&lt;br&gt;&#xA;न मा शक्रो वेदवेदार्थतत्वाद्भक्तो भक्त्या शुद्धभावप्रधानः ॥&#x9;kk-13-01-018-003c&lt;br&gt;&#xA;मा जानन्ते ब्रह्मशीर्षं वरिष्ठंविश्वे विश्वं ब्रह्मयोनिं ह्ययोनिम् ।&#x9;kk-13-01-018-004a&lt;br&gt;&#xA;सर्वत्राहं शाश्वतः शाश्वतेशःकृत्स्नो वेदोऽग्निर्निर्गुणोऽनन्ततेजाः ॥&#x9;kk-13-01-018-004c&lt;br&gt;&#xA;सर्वे देवा वासुदेवं यजन्ते ततो बुद्ध्या मार्गमाणास्तनूनाम् ।&#x9;kk-13-01-018-005a&lt;br&gt;&#xA;सर्वान्कामान्प्राप्नुवन्ते विशालांस्त्रैलोक्येऽस्मिन्कृष्णनामाभिधानात् ॥&#x9;kk-13-01-018-005c&lt;br&gt;&#xA;कृष्णो यज्ञैरिज्यते यायजूकैः कृष्णो वीर्यैरिज्यते विक्रमद्भिः ।&#x9;kk-13-01-018-006a&lt;br&gt;&#xA;कृष्णो वाक्यैरिज्यते सम्मृशानैः कृष्णो मुक्तैरिज्यते वीतमोहैः ॥&#x9;kk-13-01-018-006c&lt;br&gt;&#xA;विद्यावन्तः सोमपा ये विपापा इष्ट्वा यज्ञेर्गोचरं प्रार्थयन्ते ।&#x9;kk-13-01-018-007a&lt;br&gt;&#xA;भवगानुवाच ।&#x9;kk-13-01-018-007&lt;br&gt;&#xA;सर्वं क्रान्तं देवलोकं विशालमन्ते गत्वा मुक्तिलोकं भजन्ति ॥&#x9;kk-13-01-018-007c&lt;br&gt;&#xA;एवं सर्वे त्वाश्रमाः सुव्रता ये मां जानन्तो यान्ति लोकानदीनान् ।&#x9;kk-13-01-018-008a&lt;br&gt;&#xA;ये ध्यानदीक्षामुद्वहन्तो विपापा ज्योतिर्भूत्वा देवलोकं भजन्ति ॥&#x9;kk-13-01-018-008c&lt;br&gt;&#xA;पूज्यन्ते मां पूजयन्तः प्रहृष्टा मां जानन्तः श्रद्धया वासुदेवम् ।&#x9;kk-13-01-018-009a&lt;br&gt;&#xA;भक्त्या तुष्टोऽहं तस्य सत्त्वं प्रयच्छे सत्वस्पृष्टो वीतमोहोऽयमेति ॥&#x9;kk-13-01-018-009c&lt;br&gt;&#xA;द्वैपायन उवाच ।&#x9;kk-13-01-018-010&lt;br&gt;&#xA;ज्योतींषि शुक्लानि च यानि लोके त्रयो लोका लोकपालास्त्रयश्च ।&#x9;kk-13-01-018-010a&lt;br&gt;&#xA;त्रयोऽग्नयश्चाहुतयश्च पञ्च सर्वे देवा देवकीपुत्र एव ॥&#x9;kk-13-01-018-010c&lt;br&gt;&#xA;भीष्म उवाच ।&#x9;kk-13-01-018-011&lt;br&gt;&#xA;व्यासस्यैतद्वचः श्रुत्वा मद्रराजः सहर्षिभिः ।&#x9;kk-13-01-018-011a&lt;br&gt;&#xA;व्यासं कृष्णं च विधिवत्प्रीतात्मा प्रत्यपूजयत् ॥&#x9;kk-13-01-018-011c&lt;br&gt;&#xA;वैशम्पायन उवाच ।&#x9;kk-13-01-018-012&lt;br&gt;&#xA;कविः प्रयातस्तु महर्षिपुत्रो द्वैपायनस्तद्वचनं निशम्य ।&#x9;kk-13-01-018-012a&lt;br&gt;&#xA;जगाम पृथ्वीं शिरसा महात्मा नमश्च कृष्णाय चकार भीष्मः ॥&#39; &#x9;kk-13-01-018-012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/019/</guid>
      <description>&lt;p&gt;अध्यायः 019&lt;/p&gt;&#xA;&lt;p&gt;श्रीकृष्णेन भीष्मं प्रति युधिष्ठिराय गरुडोपाख्यानकथनचोदना ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच ।&#x9;kk-13-01-019-001&lt;br&gt;&#xA;गरुडः पक्षिणां श्रेष्ठ इति पूर्वं पितामह ।&#x9;kk-13-01-019-001a&lt;br&gt;&#xA;उक्तस्त्वया महाबाहो श्वेतवाहं प्रशंसता ॥&#x9;kk-13-01-019-001c&lt;br&gt;&#xA;अत्र कौतूहल इति श्रवणे जायते मतिः ।&#x9;kk-13-01-019-002a&lt;br&gt;&#xA;कथं गरुत्मान्पक्षीणां श्रैष्ठ्यं प्राप परन्तप ॥&#x9;kk-13-01-019-002c&lt;br&gt;&#xA;सुपर्णो वैनतेयश्च केन शत्रुश्च भोगिनाम् ।&#x9;kk-13-01-019-003a&lt;br&gt;&#xA;किं वीर्यः किम्बलश्चासौ वक्तुमर्हसि भारत ॥&#x9;kk-13-01-019-003c&lt;br&gt;&#xA;भीष्म उवाच ।&#x9;kk-13-01-019-004&lt;br&gt;&#xA;वासुदेव महाबाहो देवकी सुप्रजास्त्वया ।&#x9;kk-13-01-019-004a&lt;br&gt;&#xA;श्रुतं ते धर्मराजस्य मम हर्षविवर्धन ॥&#x9;kk-13-01-019-004c&lt;br&gt;&#xA;सुपर्णं शंस इत्येव मामाह कुरुनन्दनः ।&#x9;kk-13-01-019-005a&lt;br&gt;&#xA;अस्य प्रवक्तुमिच्छामि त्वयाऽज्ञप्तो महाद्युते ॥&#x9;kk-13-01-019-005c&lt;br&gt;&#xA;त्वं हि शौरे महाबाहो सुपर्णः प्रोच्यसे पुरा ।&#x9;kk-13-01-019-006a&lt;br&gt;&#xA;अनादिनिधने काले गरुडश्चासि केशव ॥&#x9;kk-13-01-019-006c&lt;br&gt;&#xA;तस्मात्पूर्वं प्रसाद्य त्वां धर्मपुत्राय धीमते ।&#x9;kk-13-01-019-007a&lt;br&gt;&#xA;गरुडं पततांश्रेष्ठं वक्तुमिच्छामि माधव ॥&#x9;kk-13-01-019-007c&lt;br&gt;&#xA;वासुदेव उवाच ।&#x9;kk-13-01-019-008&lt;br&gt;&#xA;यथैव मां भवान्वेद तथा वेद युधिष्ठिरः ।&#x9;kk-13-01-019-008a&lt;br&gt;&#xA;यथा च गरुडो जातस्तथाऽस्मै ब्रूहि तत्वतः&#39; ॥ ॥&#x9;kk-13-01-019-008c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/020/</guid>
      <description>&lt;p&gt;अध्यायः 020&lt;/p&gt;&#xA;&lt;p&gt;कश्यपेन स्वभार्ययोः कद्रूविनतयोः क्रमेण पुत्रसहस्रतद्द्वयलाभरूपवरदानम् ॥ 1 ॥ कद्र्वा अण्डसहस्रात्सर्पसहस्रविनिर्गमे उत्कण्ठितया विनतया स्वीयाण्डद्वये एकतराण्डविभेदनम् ॥ 2 ॥ अकालेऽण्डभेदनादसमग्राङ्गतया जातेनारूपेण विनतायै दास्यप्राप्तिरूपशापदानम् ॥ 3 ॥&lt;/p&gt;&#xA;&lt;p&gt;&#39;भीष्म उवाच ।&#x9;001&lt;br&gt;&#xA;युधिष्ठिर महाबाहो शृणु राजन्यथा तथम् ।&#x9;001&lt;br&gt;&#xA;गरुडं पक्षिणां श्रेष्ठं वैनतेयं महाबलम् ॥&#x9;001c&lt;br&gt;&#xA;तथा च गरुडो राजन्सुपर्णश्च यथाऽभवत् ।&#x9;002a&lt;br&gt;&#xA;यथा च भुजगान्हन्ति तथा मे ब्रुवतः शृणु ॥&#x9;002c&lt;br&gt;&#xA;पुराऽहं तात रामेणि जामदग्न्येन धीमता ।&#x9;003a&lt;br&gt;&#xA;कैलासशिखरे रम्ये मृगान्निघ्नन्सहस्रशः ॥&#x9;003c&lt;br&gt;&#xA;तमहं तात दृष्टैव शस्त्रण्युत्सृज्य सर्वशः ।&#x9;004a&lt;br&gt;&#xA;अभिवाद्य पूर्वं रामाय विनयेनोपतस्थिवान् ॥&#x9;004c&lt;br&gt;&#xA;तमहं कथान्ते वरदं सुपर्णस्य बलौजसी ।&#x9;005a&lt;br&gt;&#xA;अपृच्छं स च मां प्रीतः प्रत्युवाच युधिष्ठिर ॥&#x9;005c&lt;br&gt;&#xA;कद्रूश्च विनता चास्तां प्रजापतिसुते उभे ।&#x9;006a&lt;br&gt;&#xA;ते तु धर्मेणोपयेमे मारीचः कश्यपः प्रभुः ॥&#x9;006c&lt;br&gt;&#xA;प्रादात्ताभ्यां वरं प्रीतो भार्याभ्यां सुमहातपाः ॥&#x9;007ac&lt;br&gt;&#xA;तत्र कद्रूर्वरं वव्रे पुत्राणां दशतः शतम् ।&#x9;008a&lt;br&gt;&#xA;तुल्यतेजःप्रभावानां सर्वेषां तुल्यजन्मनाम् ॥&#x9;008c&lt;br&gt;&#xA;विनता तु वव्रे द्वौ पुत्रौ वीरौ भरतसत्तम ।&#x9;009a&lt;br&gt;&#xA;कद्रूपुत्रसहस्रेण तुल्यवेगपराक्रमौ ॥&#x9;009c&lt;br&gt;&#xA;स तु ताभ्यां वरं प्रादात्तथेत्युक्त्वा महातपाः ।&#x9;010a&lt;br&gt;&#xA;जनयामास तान्पुत्रांस्ताभ्यामासीद्यथा पुरा ॥&#x9;010c&lt;br&gt;&#xA;कद्रूः प्रजज्ञे ह्यण्डानां तथैव दशतःशतम् ।&#x9;011a&lt;br&gt;&#xA;अण्डे द्वे विनता चैव दर्शनीयतरे शुभे ॥&#x9;011c&lt;br&gt;&#xA;तानि त्वण्डानि तु तयोः कद्रूविनतयोर्द्वयोः ।&#x9;012a&lt;br&gt;&#xA;सोपस्वेदेषु पात्रेषु निदधुः परिचारिणः ॥&#x9;012c&lt;br&gt;&#xA;निस्सरन्ति तदाऽण्डेभ्यः कद्रूपुत्रा भुजङ्गमाः ।&#x9;013a&lt;br&gt;&#xA;पञ्चवर्षशते काले दृष्ट्वाऽमोघबलौजसः ॥&#x9;013c&lt;br&gt;&#xA;विनता तेषु जातेषु पन्नगेषु महात्मसु ।&#x9;014a&lt;br&gt;&#xA;विपुत्रा पुत्रसनतापाद्दण्डमेकं बिभेद ह ॥&#x9;014c&lt;br&gt;&#xA;किमनेन करिष्येऽहमिति वाक्यमभाषत ।&#x9;015a&lt;br&gt;&#xA;नहि पञ्चशते काले पुरा पुत्रौ ददर्श सा ॥&#x9;015c&lt;br&gt;&#xA;सापश्यदण्डान्निष्क्रान्तं विनापत्रं मनस्विनम् ।&#x9;016a&lt;br&gt;&#xA;पूर्वकायोपसम्पन्नं वियुक्तमितरेण ह ॥&#x9;016c&lt;br&gt;&#xA;दृष्ट्वा तु तं तथारूपमसमग्रशरीरिणम् ।&#x9;017a&lt;br&gt;&#xA;पुत्रदुःखान्विताऽशोचत्स च पक्षी तथा गतः ॥&#x9;017c&lt;br&gt;&#xA;अब्रवीच्च मुदा युक्तः पर्यश्रुनयनस्तदा ।&#x9;018a&lt;br&gt;&#xA;मातरं च पलाशी ह हतोऽहमिति चासकृत् ॥&#x9;018c&lt;br&gt;&#xA;न त्वया काङ्क्षितः कालो यावानेवात्यगात्पुरा ।&#x9;019a&lt;br&gt;&#xA;आवां भवाव पुत्रौ ते श्वसनाद्बलवत्तरौ ॥&#x9;019c&lt;br&gt;&#xA;ईर्ष्याक्रोधाभिभूतत्वाद्योहमेवं कृतस्त्वया ।&#x9;020a&lt;br&gt;&#xA;तस्मात्त्वमपि मे मातर्दासीभावं गमिष्यसि ॥&#x9;020c&lt;br&gt;&#xA;पञ्चवर्षशतानि त्वं स्पर्धसे वै यया सह ।&#x9;021a&lt;br&gt;&#xA;दासी तस्या भवित्रीति साश्रुपातमुवाच ह ॥&#x9;021c&lt;br&gt;&#xA;एष चैव महाभागे बली बलवतांवरः ।&#x9;022a&lt;br&gt;&#xA;मोक्षयिष्यति ते मातर्दासीभावान्ममानुजः ॥&#39; ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/021/</guid>
      <description>&lt;p&gt;अध्यायः 021&lt;/p&gt;&#xA;&lt;p&gt;वर्षसहस्रान्ते परिणतादण्डाद्विनिर्गतेन गरुडेन मातृपार्श्वं विहाय चिराद्देशान्तरेष्वेव सञ्चरणम् ॥ 1 ॥ कदाचनं कद्रूविनताभ्यां समुद्रान्ते उच्चैरश्रवसो हयस्य दर्शनम् ॥ 2 ॥ कद्र्वा हयस्य वर्णं पृष्टया विनतया सर्वाङ्गश्वेतत्वकथनम् । &#39;कद्र्वा तु नीलवालत्वकथनम् ॥ 3 ॥ तथा विवदमानाभ्यां ताभ्यां स्वोक्तव्यत्यासे अन्यतरयाऽन्यतरस्या दास्यवहनरूपपणबन्धनम् ॥ 4 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;विनता पुत्रशोकार्ता शापाद्भीता च भारत ।&#x9;001a&lt;br&gt;&#xA;प्रतीक्षते स्म तं कालं यः पुत्रोक्तस्तदाऽभवत् ॥&#x9;001c&lt;br&gt;&#xA;ततोऽप्यतीते पञ्चशते वर्षाणां कालसंयुगे ।&#x9;002a&lt;br&gt;&#xA;गरुडोऽथ महावीर्यो जज्ञे भुजगभुग्बली ॥&#x9;002c&lt;br&gt;&#xA;बन्धुरास्यः शिखी पत्रकोशः कूर्मनखो महान् ।&#x9;003a&lt;br&gt;&#xA;रक्ताक्षः संहतग्रीवो ह्रस्वपादो महाशिराः ॥&#x9;003c&lt;br&gt;&#xA;यस्त्वण्डात्स विनिर्भिन्नो निष्क्रान्तो भरतर्षभ ।&#x9;004a&lt;br&gt;&#xA;विनतापूर्वजः पुत्रः सोऽरुणो दृश्यते दिवि ॥&#x9;004c&lt;br&gt;&#xA;पूर्वां दिशामभिप्रेत्य सूर्यस्योदयनं प्रति ।&#x9;005a&lt;br&gt;&#xA;अरुणोऽरुणसङ्काशो नाम्ना चैवारुणः स्मृतः ॥&#x9;005c&lt;br&gt;&#xA;जातमात्रस्तु विहगो गरुडः पन्नगाशनः ।&#x9;006a&lt;br&gt;&#xA;विहाय मातरं क्षिप्रमगमत्सर्वतो दिशः ॥&#x9;006c&lt;br&gt;&#xA;स तदा ववृधेऽतीव सर्वकामैः सदाऽर्चितः ।&#x9;007a&lt;br&gt;&#xA;पितामहविसृष्टेन भोजनेन विशाम्पते ॥&#x9;007c&lt;br&gt;&#xA;तस्मिंश्च विहगे तत्र यथाकामं विवर्धति ।&#x9;008a&lt;br&gt;&#xA;कद्रूश्च विनता चैवागच्छतां सागरं प्रति ॥&#x9;008c&lt;br&gt;&#xA;ददृशाते तु ते यान्तमुच्चैश्श्रवसमन्तिकात् ।&#x9;009a&lt;br&gt;&#xA;स्नात्वोपवृत्तं त्वरितं पीतवन्तं च वाजिनम् ॥&#x9;009c&lt;br&gt;&#xA;ततः कद्रूर्हसन्त्येव विनतामिदमब्रवीत् ।&#x9;010a&lt;br&gt;&#xA;हयस्य वर्णः को न्वत्र ब्रूहि यस्ते मतः शुभे ॥&#x9;010c&lt;br&gt;&#xA;विनतोवाच ।&#x9;011&lt;br&gt;&#xA;एकवर्णो हयो राज्ञि सर्वश्वेतो मतो मम ।&#x9;011a&lt;br&gt;&#xA;वर्णं वा कीदृशं तस्य मन्यते त्वं मनस्विनि ॥&#x9;011c&lt;br&gt;&#xA;कद्रूरुवाच ।&#x9;012&lt;br&gt;&#xA;सर्वश्वेतो मतस्तुभ्यं य एष हयसत्तमः ।&#x9;012a&lt;br&gt;&#xA;ब्रूहि कल्याणि दीव्यावो वर्णान्यत्वेन भामिनि ॥&#x9;012c&lt;br&gt;&#xA;विनतोवाच ।&#x9;013&lt;br&gt;&#xA;यद्यार्ये दीव्यसि त्वं मे कः पणो नो भविष्यति ।&#x9;013a&lt;br&gt;&#xA;सा तज्ज्ञात्वा पणेयं वै ज्ञात्वा तु विपणे त्वया ॥&#x9;013c&lt;br&gt;&#xA;कद्रूरुवाच ।&#x9;014&lt;br&gt;&#xA;जिता दासी भवेर्मे त्वमहं चाप्यसितेक्षणे ।&#x9;014a&lt;br&gt;&#xA;नैकवर्णैकवर्णत्वे विनते रोचते च ते ॥&#x9;014c&lt;br&gt;&#xA;रोचते मे पणे राज्ञि दासीत्वेन न संशयः ।&#x9;015a&lt;br&gt;&#xA;सत्यमातिष्ठ भद्रं ते सत्ये स्थास्यामि चाप्यहम्&#39; ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/022/</guid>
      <description>&lt;p&gt;अध्यायः 022&lt;/p&gt;&#xA;&lt;p&gt;कद्र्वा स्वपुत्रान्प्रति विनतया सह स्वस्य पणबन्धननिवेदनपूर्वकमुच्चैरश्रवसो वाले स्वाङ्गवेष्टनेन नैल्यसम्पादनचोदना ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;विनता तु तथेत्युक्त्वा कृतसंशयना पणे ।&#x9;001a&lt;br&gt;&#xA;कद्रूरपि तथेत्युक्त्वा पुत्रानिदमुवाच ह ॥&#x9;001c&lt;br&gt;&#xA;मया कृतः पणः पुत्रा मिथो विनतया सह ।&#x9;002a&lt;br&gt;&#xA;उच्चैश्श्रवसि गान्धर्वे तच्छृणुध्वं भुजङ्गमाः ॥&#x9;002c&lt;br&gt;&#xA;अब्रवं नैकवर्णं तं सैकवर्णमथाब्रवीत् ।&#x9;003a&lt;br&gt;&#xA;जिता दासी भवेत्पुत्राः सा वाऽहं वा न संशयः ॥&#x9;003c&lt;br&gt;&#xA;एकवर्णश्च वाजी स चन्द्रकोकनदप्रभः ।&#x9;004a&lt;br&gt;&#xA;साऽहं दासी भविष्यामि जिता पुत्रा न संशयः ॥&#x9;004c&lt;br&gt;&#xA;ते यूयमश्वप्रवरमाविशध्वमतन्द्रिताः ।&#x9;005a&lt;br&gt;&#xA;सर्वश्वेतं वालधिषु वाला भूत्वाञ्जनप्रभाः ॥&#x9;005c&lt;br&gt;&#xA;सर्पा ऊचुः ।&#x9;006&lt;br&gt;&#xA;निकृत्या न जयः श्रेयान्मातः सत्या गिरः शृणु ।&#x9;006a&lt;br&gt;&#xA;आयत्यां च तदात्वे च न च धर्मोऽत्र विद्यते ॥&#x9;006c&lt;br&gt;&#xA;सा त्वं धर्मादपेतं वै कुलस्यैवाहितं तव ।&#x9;007a&lt;br&gt;&#xA;निकृत्या विजयं मातर्मा स्म कार्षीः कथञ्चन ॥&#x9;007c&lt;br&gt;&#xA;यद्यधर्मेण विजयं वयं काङ्क्षामहे क्वचित् ।&#x9;008a&lt;br&gt;&#xA;त्वया नाम निवार्याः स्म मा कुरुध्वमिति ध्रुवम् ॥&#x9;008c&lt;br&gt;&#xA;सा त्वमस्मानपि सतो विपापानृजुबुद्धिनः ।&#x9;009a&lt;br&gt;&#xA;कल्मषेणाभिसंयोक्तुं काङ्क्षसे लोभमोहिता ॥&#x9;009c&lt;br&gt;&#xA;ते वयं त्वां परित्यज्य द्रविष्याम दिशो दश ।&#x9;010a&lt;br&gt;&#xA;यत्र वाक्यं न ते मातः पुनः श्रोष्याम ईदृशम् ॥&#x9;010c&lt;br&gt;&#xA;गुरोरप्यवलिप्तस्य कार्याकार्यमजानतः ।&#x9;011a&lt;br&gt;&#xA;उत्पथं प्रतिपन्नस्य परित्यागो विधीयते ॥&#x9;011c&lt;br&gt;&#xA;कद्रूरुवाच ।&#x9;012&lt;br&gt;&#xA;शृणोमि विविधा वाचो हेतुमत्यः समीरिताः ।&#x9;012a&lt;br&gt;&#xA;वक्रमार्गनिवृत्त्यर्थं तदहं वो न रोचये ॥&#x9;012c&lt;br&gt;&#xA;न च तत्पणितं मन्दाः शक्यं जेतुमतोऽन्यथा ।&#x9;013a&lt;br&gt;&#xA;जिते निकृत्या श्रुत्वैतत्क्षेमं कुरुत पुत्रकाः ॥&#x9;013c&lt;br&gt;&#xA;श्वोऽहं प्रभातसमये जिता धर्मेण पुत्रकाः ।&#x9;014a&lt;br&gt;&#xA;शैलूषिणी भविष्यामि विनताया न संशयः ॥&#x9;014c&lt;br&gt;&#xA;इह चामुत्र चार्थाय पुत्रानिच्छन्ति मातरः ।&#x9;015a&lt;br&gt;&#xA;सेयमीहा विपन्ना मे युष्मानासाद्य सङ्गताम् ॥&#x9;015c&lt;br&gt;&#xA;इह वा तारयेत्पुत्रः प्रेत्य वा तारयेत्पितॄन् ।&#x9;016a&lt;br&gt;&#xA;नात्र चित्रं भवेत्किञ्चित्पुनातीति च पुत्रकः ॥&#x9;016c&lt;br&gt;&#xA;ते यूयं तारणार्थाय मम पुत्रा मनोजवाः ।&#x9;017a&lt;br&gt;&#xA;आविशध्वं हयश्रेष्ठं वाला भूत्वाऽञ्जनप्रभाः ॥&#x9;017c&lt;br&gt;&#xA;जानाम्यधर्मं सकलं विजिता विनता भवेत् ।&#x9;018a&lt;br&gt;&#xA;निकृत्या दासभावस्तु युष्मानप्यवपीडयेत् ॥&#x9;018c&lt;br&gt;&#xA;निकृत्या विजयो वेति दासत्वं वा पराभवे ।&#x9;019a&lt;br&gt;&#xA;उभयं निश्चयं कृत्वा जयो वै धार्मिको वरः ॥&#x9;019c&lt;br&gt;&#xA;यद्यप्यधर्मो विजयो युष्मानेव स्पृशेत्पुनः ।&#x9;020a&lt;br&gt;&#xA;गुरोर्वचनमास्थाय धर्मो वा सम्भविष्यति&#39; ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/023/</guid>
      <description>&lt;p&gt;अध्यायः 023&lt;/p&gt;&#xA;&lt;p&gt;कद्र्वा स्ववचनतिरस्कारिणः कांश्चन पुत्रान्प्रति जनमेजयसर्पसत्रे निधनरूपशापदानम् ॥ 1 ॥ कैश्चन सर्पैरुच्चैरश्रवसो वाले स्वाङ्गवेष्टनेन नैल्यसम्पादनम् ॥ 2 ॥ ततः कद्रूचोदनया हयवाले नैल्यदर्शिन्या विनतया तद्दास्याङ्गीकरणम् ॥ 3 ॥&lt;/p&gt;&#xA;&lt;p&gt;भीष्य उवाच ।&#x9;001&lt;br&gt;&#xA;श्रुत्वा तु वचनं मातुः क्रुद्धायास्ते भुजङ्गमाः ।&#x9;001a&lt;br&gt;&#xA;कृच्छ्रेणैवान्वमोदन्त केचिद्धित्वा दिशो गताः ॥&#x9;001c&lt;br&gt;&#xA;ये प्रतस्थुर्दिशस्तत्र क्रुद्धा तानशपद्भृशम् ।&#x9;002a&lt;br&gt;&#xA;भुजङ्गमानां माताऽसौ कद्रूर्वैरकरी तदा ॥&#x9;002c&lt;br&gt;&#xA;उत्पत्स्यति हि राजन्यः पाण्डवो जनमेजयः ।&#x9;003a&lt;br&gt;&#xA;चतुर्थो धन्विनां श्रेष्ठात्कुन्तीपुत्राद्धनञ्जयात् ॥&#x9;003c&lt;br&gt;&#xA;स सर्पसत्रमाहर्ता क्रुद्धः कुरुकुलोद्वहः ।&#x9;004a&lt;br&gt;&#xA;तस्मिन्सत्रेऽग्निना युष्मान्पञ्चत्वमुपनेष्यति ॥&#x9;004c&lt;br&gt;&#xA;एवं क्रुद्धाऽशपन्माता पन्नगान्धर्मचारिणः ।&#x9;005a&lt;br&gt;&#xA;गुरोः परित्यागकृतं नैतदन्यद्भविष्यति ॥&#x9;005c&lt;br&gt;&#xA;एवं शप्ता दिशः प्राप्ताः पन्नगा धर्मचारिणः ।&#x9;006a&lt;br&gt;&#xA;विहाय मातरं क्रुद्धा गता वैरकरीं तदा ॥&#x9;006c&lt;br&gt;&#xA;तत्र ये वृजिनं तस्या अनापन्ना भुजङ्गमाः ।&#x9;007a&lt;br&gt;&#xA;ते तस्य वाजिनो वाला बभूवुरसितप्रभाः ॥&#x9;007c&lt;br&gt;&#xA;तान्दृष्ट्वा वालधिस्थांश्च पुत्रान्कद्रूरथाब्रवीत् ।&#x9;008a&lt;br&gt;&#xA;विनतामथ संहृष्टा हयोसौ दृश्यतामिति ॥&#x9;008c&lt;br&gt;&#xA;एकवर्णो न वा भद्रे पणो नौ सुव्यवस्थितः ।&#x9;009a&lt;br&gt;&#xA;उदकादुत्तरन्तं तं हयं चैव च भामिनि ॥&#x9;009c&lt;br&gt;&#xA;सा त्ववक्रमतिर्देवी विनता जिह्मगामिनीम् ।&#x9;010a&lt;br&gt;&#xA;अब्रवीद्भगिनीं किञ्चिद्विहसन्तीव भारत ॥&#x9;010c&lt;br&gt;&#xA;हन्त पश्याव गच्छावः सुकृतो नौ पणः शुभे ।&#x9;011a&lt;br&gt;&#xA;दासी वा ते भविष्यामि त्वं वा दासी भविष्यसि ॥&#x9;011c&lt;br&gt;&#xA;एवं स्थिरं पणं कृत्वा हयं ते तं ददर्शतुः ।&#x9;012a&lt;br&gt;&#xA;कृत्वा साक्षिणमात्मानं भगिन्यौ कुरुसत्तम ॥&#x9;012c&lt;br&gt;&#xA;सा दृष्ट्वैव हयं मन्दं विनता शोककर्शिता ।&#x9;013a&lt;br&gt;&#xA;श्वेतं चन्द्रांशुवालं तं कालवालं मनोजवम् ॥&#x9;013c&lt;br&gt;&#xA;तत्र सा व्रीलिता वाक्यं विनता साश्रुबिन्दुका ।&#x9;014a&lt;br&gt;&#xA;उवाच कालवालोऽयं तुरगो विजितं त्वया ॥&#x9;014c&lt;br&gt;&#xA;दासी मां प्रेषय स्वार्थे यथा कामवशां शुभे ।&#x9;015a&lt;br&gt;&#xA;दास्यश्च कामकारा हि भर्तृणां नात्र संशयः&#39; ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/024/</guid>
      <description>&lt;p&gt;अध्यायः 024&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;नारदेन गरुडं प्रति विनतायाः कद्रूदास्यनिवेदनम् ॥ 1 ॥ तच्छ्रवणखिन्नेन तेन कद्रूं प्रति स्वमातुर्दास्यान्मोचनयाचना ॥ 2 ॥ कद्र्वा गरुडम्प्रत्यमृतानयने मातुर्दास्यान्मोचनोक्तिः ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;ततः कद्रूर्हसन्ती च विनतां धर्मचारिणीम् ।&#x9;001a&lt;br&gt;&#xA;दासीवत्प्रेषयामास सा च सर्वं चकार तत् ॥&#x9;001c&lt;br&gt;&#xA;न विवर्णा न सङ्क्षुब्धा न च क्रुद्धा न दुःखिता ।&#x9;002a&lt;br&gt;&#xA;प्रेष्यकर्म चकारास्या विनता कमलेक्षणा ॥&#x9;002c&lt;br&gt;&#xA;इमा दिशश्चतस्रोऽस्याः प्रेष्यभावेन वर्तिताः ।&#x9;003a&lt;br&gt;&#xA;अथ स्म वैनतेयं वै बलदर्पौ समीयतुः ॥&#x9;003c&lt;br&gt;&#xA;तं दर्पवशमापन्नं परिधावन्तमन्तिकात् ।&#x9;004a&lt;br&gt;&#xA;ददर्श नारदो राजन्देवर्षिर्दर्पसंयुतम् ॥&#x9;004c&lt;br&gt;&#xA;तमब्रवीच्च देवर्षिर्नारदः प्रहसन्निव ।&#x9;005a&lt;br&gt;&#xA;किं दर्पवशमापन्नो न वै पश्यसि मातरम् ॥&#x9;005c&lt;br&gt;&#xA;बलेन दृप्तः सततमहम्मानकृतः सदा ।&#x9;006a&lt;br&gt;&#xA;दासीं पन्नगराजस्य मातुरन्तर्गृहे सतीम् ॥&#x9;006c&lt;br&gt;&#xA;तमब्रवीद्वैनतेयः कर्म किं तन्महामते ।&#x9;007a&lt;br&gt;&#xA;जनयित्री मयि सुते जाता दासी तपस्विनी ॥&#x9;007c&lt;br&gt;&#xA;अथाब्रवीदृषिर्वाक्यं दीव्यती विजिता खग ।&#x9;008a&lt;br&gt;&#xA;निकृत्या पन्नगेन्द्रस्य मात्रा पुत्रैः पुरा सह ॥&#x9;008c&lt;br&gt;&#xA;गरुड उवाच ।&#x9;009&lt;br&gt;&#xA;कथं जिता निकृत्या सा भगवञ्जननी मम ।&#x9;009a&lt;br&gt;&#xA;ब्रूहि तन्मे यथावृत्तं श्रुत्वा वेत्स्ये ततः परम् ॥&#x9;009c&lt;br&gt;&#xA;ततस्तस्य यथावृत्तं सर्वं तन्नारदस्तदा ।&#x9;010a&lt;br&gt;&#xA;आचख्यौ भरतश्रेष्ठ यथावृत्तं पतत्रिणः ॥&#x9;010c&lt;br&gt;&#xA;तच्छ्रुत्वा वैनतेयस्य कोपो हृदि समाविशत् ।&#x9;011a&lt;br&gt;&#xA;जगर्हे पन्नगान्सर्वान्मात्रा सह परन्तपः ॥&#x9;011c&lt;br&gt;&#xA;ततस्तु रोषाद्दुःखाच्च तूर्णमुत्पत्य पक्षिराट् ।&#x9;012a&lt;br&gt;&#xA;जगाम यत्र माताऽस्य कृच्छ्रे महति वर्तते ॥&#x9;012c&lt;br&gt;&#xA;तत्रापश्यत्ततो दीनां जटिलां मलिनां कृशाम् ।&#x9;013a&lt;br&gt;&#xA;तोयदेन प्रतिच्छन्नां सूर्याभामिव मातरम् ॥&#x9;013c&lt;br&gt;&#xA;तस्य दुःखाच्च रोषाच्च नेत्राभ्यामश्रु चास्रवत् ।&#x9;014a&lt;br&gt;&#xA;प्रवृत्तिं च निवृत्तिं च पौरुषे प्रतितस्थुषः ॥&#x9;014c&lt;br&gt;&#xA;अनुक्त्वा मातरं किञ्चित्पतत्रिवरपुङ्गवः ।&#x9;015a&lt;br&gt;&#xA;कद्रूमेव स धर्मात्मा वचनं प्रत्यभाषत ॥&#x9;015c&lt;br&gt;&#xA;यदि धर्मेण मे माता जिता यद्यप्यधर्मतः ।&#x9;016a&lt;br&gt;&#xA;ज्येष्ठा त्वमसि मे माता धर्मः सर्वः स मे मतः ॥&#x9;016c&lt;br&gt;&#xA;इयन्तु मे स्यात्कृपणा मयि पुत्रेऽम्ब दुःखिता ।&#x9;017a&lt;br&gt;&#xA;अनुजानीहि तां साधु मत्कृते धर्मदर्शिनि ॥&#x9;017c&lt;br&gt;&#xA;कद्रूः श्रुत्वास्य तद्वाक्यं वैनतेयस्य धीमतः ।&#x9;018a&lt;br&gt;&#xA;उवाच वाक्यं दुष्प्रज्ञा परीता दुःखमूर्च्छिता ॥&#x9;018c&lt;br&gt;&#xA;नाहं तव न ते मातुर्वैनतेय कथञ्चन ।&#x9;019a&lt;br&gt;&#xA;कुर्यां प्रियमनिष्टात्मा मां ब्रवीषि खग द्विज ॥&#x9;019c&lt;br&gt;&#xA;तां तदा ब्रुवतीं वाक्यमनिष्टं क्रूरभाषिणीम् ।&#x9;020a&lt;br&gt;&#xA;दारुणां सूनृताभिस्तामनुनेतुं प्रचक्रमे ॥&#x9;020c&lt;br&gt;&#xA;गरुड रुवाच ।&#x9;021&lt;br&gt;&#xA;ज्येष्ठा त्वमसि कल्याणि मातुर्मे भामिनि प्रिया ।सोदर्यी मम &#x9;021a&lt;br&gt;&#xA;चासि त्वं ज्येष्ठा माता न संशयः ॥ &#x9;021a&lt;br&gt;&#xA;कद्रूरुवाच ।&#x9;022&lt;br&gt;&#xA;विहङ्गम यथाकामं गच्छ कामगम द्विज ।&#x9;023a&lt;br&gt;&#xA;सूनृताभिस्त्वया माता नादासी शक्यमण्डज ॥&#x9;023c&lt;br&gt;&#xA;अमृतं यद्याहरेस्त्वं विहङ्गं जननीं तव ।&#x9;024a&lt;br&gt;&#xA;अदासीं मम पश्येमां वैनतेय न संशयः ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/025/</guid>
      <description>&lt;p&gt;अध्यायः 025&lt;/p&gt;&#xA;&lt;p&gt;कद्र्वाऽमृताहरणं चोदितेन गरुडेन स्वपितरि कश्यपे तन्निवेदनम् ॥ 1 ॥ तेन तस्य दुष्करत्वकथने गरुडेन स्वेन तस्य सुकरत्वोक्तिः ॥ 2 ॥ कश्यपेन गरुडं प्रति गजकच्छपवृत्तान्तकथनपूर्वकं तयोर्भक्षणाद्बलाप्यायनसम्पादनेनामृताहरणचोदना ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;तथेत्युक्त्वा तु विहगः प्रतिज्ञाय महाद्युतिः ।&#x9;001a&lt;br&gt;&#xA;अमृताहरणे वाचं ततः पितरमब्रवीत् ॥&#x9;001c&lt;br&gt;&#xA;कामं वै सूनृता वाचो विसृज्य च मुहुर्मुहुः ।&#x9;002a&lt;br&gt;&#xA;यच्चाप्यनुज्ञां मातुर्वै न च सा ह्यनुमन्यते ॥&#x9;002c&lt;br&gt;&#xA;सा मा बहुविधा वाचो वज्रकल्पा विसृज्य वै ।&#x9;003a&lt;br&gt;&#xA;भगवन्विनता दासी मम माता महाद्युते ॥&#x9;003c&lt;br&gt;&#xA;कद्रूः प्रेषयते चैव दासीयमिति चाब्रवीत् ।&#x9;004a&lt;br&gt;&#xA;आहरामृतमित्येव मोक्ष्यते विनता ततः ॥&#x9;004c&lt;br&gt;&#xA;सोहं मातृविमोक्षार्थमाहरिष्य इति ब्रुवन् ।&#x9;005a&lt;br&gt;&#xA;अमृतं प्रार्थितस्तूर्णमाहर्तुं प्रतिनन्द्य वै ॥&#x9;005c&lt;br&gt;&#xA;पितोवाच ।&#x9;006&lt;br&gt;&#xA;अमृतं तात दुष्प्रापं देवैरपि कुतस्त्वया ।&#x9;006a&lt;br&gt;&#xA;रक्ष्यते हि भृशं पुत्र रक्षिभिस्तन्निबोध मे ॥&#x9;006c&lt;br&gt;&#xA;गुप्तमद्भिर्भृशं साधु सर्वतः परिवारितम् ।&#x9;007a&lt;br&gt;&#xA;अनन्तरमथो गुप्तं ज्वलता जातवेदसा ॥&#x9;007c&lt;br&gt;&#xA;ततः शतसहस्राणि अयुतान्यर्बुदानि च ।&#x9;008a&lt;br&gt;&#xA;रक्षन्त्यमृतमत्यन्तं किङ्करा नाम राक्षसाः ॥&#x9;008c&lt;br&gt;&#xA;तेषां शक्त्यृष्टिशूलांश्च शतघ्न्यः पट्टसास्तथा ।&#x9;009a&lt;br&gt;&#xA;आयुधा रक्षिणां तात वज्रकल्पाः शिलास्तथा ॥&#x9;009c&lt;br&gt;&#xA;ततो जालेन महता अवनद्धं समन्ततः ।&#x9;010a&lt;br&gt;&#xA;अयस्मयेन वै तात वृत्रहन्तुः स्म शासनात् ॥&#x9;010c&lt;br&gt;&#xA;तत्त्वमेवंविधं तात कथं प्रार्थयसेऽमृतम् ।&#x9;011a&lt;br&gt;&#xA;सुरक्षितं वज्रभृतां वैनतेय विहङ्गम ।&#x9;011c&lt;br&gt;&#xA;इन्द्रेण देवैर्नागैश्च खड्गैर्गिरिजलादिभिः ॥&#x9;011e&lt;br&gt;&#xA;गरुड उवाच ।&#x9;012&lt;br&gt;&#xA;पुत्रगृद्ध्या ब्रवीष्येतच्छृणु तात विनिश्चयम् ।&#x9;012a&lt;br&gt;&#xA;बलवानुपायवानस्मि भूयः किं करवाणि ते ॥&#x9;012c&lt;br&gt;&#xA;तमब्रवीत्पिता हृष्टः प्रहसन्वै पुनः पुनः ।&#x9;013a&lt;br&gt;&#xA;यदि तौ भक्षयेस्तात क्रूरौ कच्छपवारणौ ॥&#x9;013c&lt;br&gt;&#xA;तथा बलममेयं ते भविता तन्न संशयः ।&#x9;014a&lt;br&gt;&#xA;अमृतस्यैव चाहर्ता भविष्यसि न संशयः ॥&#x9;014c&lt;br&gt;&#xA;गरुड उवाच ।&#x9;015&lt;br&gt;&#xA;क्व तौ क्रूरौ महाभाग वर्तेते हस्तिकच्छपौ ।&#x9;015a&lt;br&gt;&#xA;भक्षयिष्याम्यहं तात बलस्याप्यायनं प्रति ॥&#x9;015c&lt;br&gt;&#xA;कश्यप उवाच ।&#x9;016&lt;br&gt;&#xA;पर्वतो वै समुद्रान्ते नभः स्तब्ध्वेव तिष्ठति ।&#x9;016a&lt;br&gt;&#xA;उरगो नाम दुष्प्रापः पुरा देवगणैरपि ॥&#x9;016c&lt;br&gt;&#xA;गोरुतानि स विस्तीर्णः पुष्पितद्रुमसानुमान् ।&#x9;017a&lt;br&gt;&#xA;तत्र पन्थाः कृतस्तात कुञ्जरेण बलीयसा ॥&#x9;017c&lt;br&gt;&#xA;गोरुतान्युच्छ्रयस्तस्य नव सप्त च पुत्रक ।&#x9;018a&lt;br&gt;&#xA;गच्छताऽगच्छता चैव क्षपितः स महागिरिः ॥&#x9;018c&lt;br&gt;&#xA;तावान्भूमिसमस्तात कृतः पन्थाः समुत्थितः ।&#x9;019a&lt;br&gt;&#xA;तेन गत्वा स मातङ्गः पिपासुर्युद्धमिच्छति ॥&#x9;019c&lt;br&gt;&#xA;तमतीत्य तु शैलेन्द्रं ह्रदः कोकनदायुतः ।&#x9;020a&lt;br&gt;&#xA;कनकेति च विख्यातस्तत्र कूर्मो महाबलः ॥&#x9;020c&lt;br&gt;&#xA;गोरुतानि स विस्तीर्णः कच्छपः कुञ्जरश्च सः ।&#x9;021a&lt;br&gt;&#xA;आयामतश्चापि समौ तेजोबलसमन्वितौ ॥&#x9;021c&lt;br&gt;&#xA;पुनरावृत्तिमापन्नौ तावेतौ मधुकैटभौ ।&#x9;022a&lt;br&gt;&#xA;जन्मान्तरे विप्रमूढौ परस्परवधैषिणौ ॥&#x9;022c&lt;br&gt;&#xA;यदा स नागो व्रजति पिपासुस्तं जलाशयम् ।&#x9;023a&lt;br&gt;&#xA;तदैनं कच्छपो रोषात्प्रतियाति महाबलः ॥&#x9;023c&lt;br&gt;&#xA;नखैश्च दशनैश्चापि निमज्योन्मज्य वाऽसकृत् ।&#x9;024a&lt;br&gt;&#xA;विददाराग्रहस्तेन कुञ्जरं तं जलेचरः ॥&#x9;024c&lt;br&gt;&#xA;नागराडपि तोयार्थी पिपासुश्चरणैरपि ।&#x9;025a&lt;br&gt;&#xA;अग्रहस्तेन दन्ताभ्यां निवारयति वारिजम् ॥&#x9;025c&lt;br&gt;&#xA;स तु तोयादनुत्तिष्ठन्वारिजो गजयूथपम् ।&#x9;026a&lt;br&gt;&#xA;नखैश्च दशनैश्चैव द्विरदं प्रतिषेधति ॥&#x9;026c&lt;br&gt;&#xA;निवारितो गजश्रेष्ठः पुनर्गच्छति स्वं वनम् ।&#x9;027a&lt;br&gt;&#xA;पिपासुः क्लिन्नहस्ताग्रो रुधिरेण समुक्षितः ॥&#x9;027c&lt;br&gt;&#xA;तौ गच्छ सहितौ पुत्र यदि शक्नोषि भक्षय ।&#x9;028a&lt;br&gt;&#xA;न तौ पृथक्तया शक्यावप्रमत्तौ बले स्थितौ&#39; ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/026/</guid>
      <description>&lt;p&gt;अध्यायः 026&lt;/p&gt;&#xA;&lt;p&gt;गरुढेन गजकच्छपावासमेत्य चरणाभ्यां तयोर्ग्रहणम् ॥ 1 ॥ तथा तयोर्भक्षणाय नैमिषारण्यस्थमहातरुशाखायां वेगान्निपतनम् ॥ 2 ॥ तथा स्वनिपतनमात्रेण भज्यमानशाखाया अधोभागे लम्बमानमुनिगणावलोकनात्तुण्डेन तच्छाखाग्रहणपूर्वकं पुनरुत्पतनम् ॥ 3 ॥ तथा देवदूतवचनात्समुद्रान्ते शाखाविसर्जनेन तन्निवासिनां कुविन्दानां हननम् ॥ 4 ॥&lt;/p&gt;&#xA;&lt;p&gt;गरुड उवाच ।&#x9;001&lt;br&gt;&#xA;कथं तौ भगवञ्छक्यौ मया वारणकच्छपौ ॥&#x9;001a&lt;br&gt;&#xA;युगपद्गृहीतुं तं मे त्वमुपायं वक्तुमर्हसि ॥&#x9;001c&lt;br&gt;&#xA;कश्यय उवाच ।&#x9;002&lt;br&gt;&#xA;योद्धुकामे गजे तस्मिन्मुहूर्तं स जलेचरः ।&#x9;002a&lt;br&gt;&#xA;उत्तिष्ठति जलात्तूर्णं योद्धुकामः पुनःपुनः ॥&#x9;002c&lt;br&gt;&#xA;जलजं निर्गतं तात प्रमत्तं चैव वारणम् ।&#x9;003a&lt;br&gt;&#xA;ग्रहीष्यसि पतङ्गेश नान्यो योगोऽत्र विद्यते ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;इत्येवमुक्तो विहगस्तद्गत्वा वनमुत्तमम् ।&#x9;004a&lt;br&gt;&#xA;ददर्श वारणेन्द्रं तं मेघाचलसमप्रभम् ॥&#x9;004c&lt;br&gt;&#xA;तां स नागो गिरेर्वीथिं सम्प्राप्त इव भारत ।&#x9;005a&lt;br&gt;&#xA;स तं दृष्ट्वा महाभागः सम्प्रहृष्टतनूरुहः ॥&#x9;005c&lt;br&gt;&#xA;बिभक्षयिषतो राजन्दारुणस्य महात्मनः ॥&#x9;006a&lt;br&gt;&#xA;मातङ्गं कच्छपं चैव प्रहर्षः सुमहानभूत् ॥&#x9;006c&lt;br&gt;&#xA;अथ वेगेन महता खेचरः स महाबलः ।&#x9;007a&lt;br&gt;&#xA;सङ्कुच्य सर्वगात्राणि कृच्छ्रेणैवान्वपद्यत ॥&#x9;007c&lt;br&gt;&#xA;तथा गत्वा तमध्वानं वारणप्रवरो बली ।&#x9;008a&lt;br&gt;&#xA;निशश्वास महाश्वासः श्रमाद्विश्रमणाय च ॥&#x9;008c&lt;br&gt;&#xA;तस्य निश्वासवातेन मदगन्धेन चैव ह ।&#x9;009a&lt;br&gt;&#xA;उदतिष्ठन्महाकूर्मो वारणप्रतिषेधकः ॥&#x9;009c&lt;br&gt;&#xA;तयोः सुतुमुलं युद्धं ददर्श पतगेश्वरः ।&#x9;010a&lt;br&gt;&#xA;कच्छपेन्द्रद्विरदयोरिन्द्रप्रह्रादयोरिव ॥&#x9;010c&lt;br&gt;&#xA;स्पृशन्तमग्रहस्तेन तोयं वारणयूथपम् ।&#x9;011a&lt;br&gt;&#xA;दन्तैर्नस्तैश्च जलजो वारयामास भारत ॥&#x9;011c&lt;br&gt;&#xA;जलजं वारणोऽप्येवं चरणैः पुष्करेण च ।&#x9;012a&lt;br&gt;&#xA;प्रत्यषेधन्निमज्जन्तमुन्मज्जन्तं तथैव च ॥&#x9;012c&lt;br&gt;&#xA;मुहूर्तमभवद्युद्धं तयोर्भीमप्रदर्शनम् ।&#x9;013a&lt;br&gt;&#xA;अथ तस्माज्जलाद्राजन्कच्छपः स्थलमास्थितः ॥&#x9;013c&lt;br&gt;&#xA;स तु नागः प्रभग्रोऽपि पिपासुर्न न्यवर्तत ।&#x9;014a&lt;br&gt;&#xA;तोयगृध्नुः शनैस्तर्षादपासर्पत पृष्ठतः ॥&#x9;014c&lt;br&gt;&#xA;तं दृष्ट्वा जलजस्तूर्णमपसर्पन्तमाहवात् ।&#x9;015a&lt;br&gt;&#xA;अभिदुद्राव वेगेन वज्रयाणिरिवासुरम् ॥&#x9;015c&lt;br&gt;&#xA;तं रोषात्स्थलमुत्तीर्णमसम्प्राप्तं गजोत्तमम् ।&#x9;016a&lt;br&gt;&#xA;उभावेव समस्तौ तु जग्राह विनतासुतः ॥&#x9;016c&lt;br&gt;&#xA;चरणेन तु सव्येन जग्राह स गजोत्तमम् ।&#x9;017a&lt;br&gt;&#xA;प्रस्पन्दमानं बलवान्दक्षिणेन तु कच्छपम् ॥&#x9;017c&lt;br&gt;&#xA;उत्पपात ततस्तूर्णं पन्नगेन्द्रनिषूदतः ।&#x9;018a&lt;br&gt;&#xA;दिवं खं च समुत्पत्य पक्षाभ्यामपराजितः ॥&#x9;018c&lt;br&gt;&#xA;तेन चोत्पतता तूर्णं सङ्गृहीतौ नखैर्भृशम् ।&#x9;019a&lt;br&gt;&#xA;वज्रगर्भैः सुनिशितैः प्राणांस्तूर्णं मुमोचतुः ॥&#x9;019c&lt;br&gt;&#xA;तौ गृह्य बलवांस्तूर्णं स्रस्तपादशिरोधरौ ।&#x9;020a&lt;br&gt;&#xA;विवल्गन्निव खे क्रीडन्खेचरोऽभिजगाम ह ॥&#x9;020c&lt;br&gt;&#xA;अत्तुकामस्ततो वीरः पृथिव्यां पृथिवीपते ।&#x9;021a&lt;br&gt;&#xA;निरैक्षत न चापश्यद्द्रुमं पर्याप्तमासितुम् ॥&#x9;021c&lt;br&gt;&#xA;नैमिषं त्वथ सम्प्राप्य देवारण्यं महाद्युतिः ।&#x9;022a&lt;br&gt;&#xA;अपश्यत द्रुमं कञ्चिच्छाखास्कन्धसमावृतम् ॥&#x9;022c&lt;br&gt;&#xA;हिमवच्छिखरप्रख्यं योजनद्वयमुच्छ्रितम् ।&#x9;023a&lt;br&gt;&#xA;परिणाहेन राजेन्द्र नल्वमात्रं समन्ततः ॥&#x9;023c&lt;br&gt;&#xA;तस्य शाखाऽभवत्काचिदायता पञ्चयोजनम् ।&#x9;024a&lt;br&gt;&#xA;दृढमूला दृढस्कन्धा वज्रपत्रसमाचिता ॥&#x9;024c&lt;br&gt;&#xA;तत्रोपविष्टः सहसा वैनतेयो निगृह्य तौ ।&#x9;025a&lt;br&gt;&#xA;अत्तुकामस्ततः शाखा तस्य वेगादवापतत् ॥&#x9;025c&lt;br&gt;&#xA;तां पतन्तीमभिप्रेक्ष्य प्रेक्ष्य चर्षिगणानधः ।&#x9;026a&lt;br&gt;&#xA;आसीनान्वसुभिः सार्धं सत्रेण जगतीपते ॥&#x9;026c&lt;br&gt;&#xA;वैखानसान्नाम यतीन्वालखिल्यगणानपि ।&#x9;027a&lt;br&gt;&#xA;तत्र भीराविशत्तस्य पतगेन्द्रस्य भारत ॥&#x9;027c&lt;br&gt;&#xA;तान्दृष्ट्वा स यतींस्तत्र समासीनान्सुरैः सह ।&#x9;028a&lt;br&gt;&#xA;तुण्डेन गृह्य तां शाखामुत्पपात खगेश्वरः ।&#x9;028c&lt;br&gt;&#xA;तौ च पक्षी भुजङ्गाशो व्योम्नि क्रीडन्निवाव्रजत् ॥&#x9;028e&lt;br&gt;&#xA;तं दृष्ट्वा गुरुसम्भारं प्रगृह्योत्पतितं खगम् ।&#x9;029a&lt;br&gt;&#xA;ऋषयस्तेऽब्रुवन्सर्वे गरुडोऽयमिति स्म ह ।&#x9;029c&lt;br&gt;&#xA;न त्वन्यः क्षमते कश्चिद्यथाऽयं वीर्यवान्खगः ॥&#x9;029e&lt;br&gt;&#xA;असौ यच्छति धर्मात्मा गुरुभारसमन्वितः ।&#x9;030a&lt;br&gt;&#xA;अयं क्रीडन्निवाकाशे तस्माद्गरुड एव सः ॥&#x9;030c&lt;br&gt;&#xA;एवं ते समयं सर्वे वसवश्च दिवौकसः ।&#x9;031a&lt;br&gt;&#xA;अकार्षुः पक्षिराजस्य गरुडेत्येव नाम ह ॥&#x9;031c&lt;br&gt;&#xA;स पक्षी पृथिवीं सर्वां परिधावंस्ततस्ततः ।&#x9;032a&lt;br&gt;&#xA;मुमुक्षः शाखिनः शाखां न स्म देशमपश्यत ॥&#x9;032c&lt;br&gt;&#xA;स वाचमशृणोद्दिव्यामुपर्युपरि जल्पतः ।&#x9;033a&lt;br&gt;&#xA;देवदूतस्य विस्पष्टमाभाष्य गरुडेति च ॥&#x9;033c&lt;br&gt;&#xA;वैनतेय कुविन्देषु समुद्रान्ते महाबल ।&#x9;034a&lt;br&gt;&#xA;पात्यतां शाखिनः शाखा न हि ते धर्मनिश्चयाः ॥&#x9;034c&lt;br&gt;&#xA;तच्छ्रुत्वा गरुडस्तूर्णं जगाम लवणाम्भसः ।&#x9;035a&lt;br&gt;&#xA;उद्देशं यत्र ते मन्दाः कुविन्दाः पापकर्मिणः ॥&#x9;035c&lt;br&gt;&#xA;ततो गत्वा ततः शाखां मुमोच पततांवरः ।&#x9;036a&lt;br&gt;&#xA;तया हता जनपदास्तदा षड्विंशतो नृप ॥&#x9;036c&lt;br&gt;&#xA;स देशो राजशार्दूल ख्यातः परमदारुणः ।&#x9;037a&lt;br&gt;&#xA;शाखापतग इत्येव कुविन्दानां महात्मनाम् ॥&#39; ॥&#x9;037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/027/</guid>
      <description>&lt;p&gt;अध्यायः 027&lt;/p&gt;&#xA;&lt;p&gt;गरुडेन शैलाग्रे उपविश्य गजकच्छपयोर्भक्षणम् ॥ 1 ॥ ततः स्वर्गेऽमृतसमीपं गतेन तेन तत्र परितो ज्वलदग्निदर्शनभयाद्ब्राह्मणं प्रति तच्छमनोपायप्रश्नः ॥ 2 ॥ ब्रह्मणा तम्प्रति नवनीतप्रक्षेपेणाग्निसंशामनचेदना ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;हृत्वा तं पक्षिशार्दूलः कुविन्दानां जनं व्रती ।&#x9;001a&lt;br&gt;&#xA;उपोपविश्य शैलाग्रे भक्षयामास तावुभौ ।&#x9;001c&lt;br&gt;&#xA;वारणं कच्छपं चैव संहृष्टः स पतत्रिराट् ॥&#x9;001e&lt;br&gt;&#xA;तयोः स रुधिरं पीत्वा मेदसी च परन्तप ।&#x9;002a&lt;br&gt;&#xA;संहृष्टः यततांश्रेष्ठो लब्ध्वा बलमनुत्तमम् ।&#x9;002c&lt;br&gt;&#xA;जगाम देवराजस्य भवनं पन्नगाशनः ॥&#x9;002e&lt;br&gt;&#xA;तं प्रणम्य महात्मानं पावकं विस्फुलिङ्गिनम् ।&#x9;003a&lt;br&gt;&#xA;रात्रिदिवं प्रज्वलितं रक्षार्थममृतस्य ह ॥&#x9;003c&lt;br&gt;&#xA;तं दृष्ट्वा विहगेन्द्रस्य भयं तीव्रमुपाविशत् ।&#x9;004a&lt;br&gt;&#xA;न तु तोयान्न रक्षिभ्यो भयमस्योपपद्यते ॥&#x9;004c&lt;br&gt;&#xA;पक्षित्वमात्मनो दृष्ट्वा ज्वलन्तं च हुताशनम् ।&#x9;005a&lt;br&gt;&#xA;पितामहमथो गत्वा ददर्श भुजगाशनः ॥&#x9;005c&lt;br&gt;&#xA;तं प्रणम्य महात्मानं गरुडः प्रयताञ्जलिः ।&#x9;006a&lt;br&gt;&#xA;प्रोवाच तदसन्दिग्धं वचनं पन्नगेश्वरः ॥&#x9;006c&lt;br&gt;&#xA;उद्यतं गुरुकृत्ये मां भगवन्धर्मनिश्चितम् ।&#x9;007a&lt;br&gt;&#xA;विमोक्षणार्थं मातुर्हि दासभावादनिन्दितम् ॥&#x9;007c&lt;br&gt;&#xA;कद्रूसकाशममृतं मयाहर्तव्यमीश्वर ।&#x9;008a&lt;br&gt;&#xA;तदा मे जननी देव दासभावात्प्रमोक्ष्यते ॥&#x9;008c&lt;br&gt;&#xA;तत्रामृतं प्रज्वलितो नित्यमीश्वर रक्षति ।&#x9;009a&lt;br&gt;&#xA;हिरण्यरेता भगवान्पाकशासनशासनात् ॥&#x9;009c&lt;br&gt;&#xA;तत्र मे देवदेवेश भयं तीव्रमथाविशत् ।&#x9;010a&lt;br&gt;&#xA;ज्वलन्तं पावकं दृष्ट्वा पक्षित्वं चात्मनः प्रभो ॥&#x9;010c&lt;br&gt;&#xA;समतिक्रमितुं शक्यः कथं स्यात्पावको मया ।&#x9;011a&lt;br&gt;&#xA;तस्याभ्युपायं वरद वक्तुमीशोऽसि मे प्रभो ॥&#x9;011c&lt;br&gt;&#xA;तमब्रवीन्महाभाग तप्यमानं विहङ्गमम् ।&#x9;012a&lt;br&gt;&#xA;अग्नेः संशमनोपायमुत्सयन्त पुनःपुनः ॥&#x9;012c&lt;br&gt;&#xA;पयसा शाम्यते वत्स सर्पिषा च हुताशनः ।&#x9;013a&lt;br&gt;&#xA;शरीरस्थोपि भूतानां किं पुनः प्रज्वलन्भुवि ॥&#x9;013c&lt;br&gt;&#xA;नवनीतं पयो वाऽपि पावके त्वं समादधेः ।&#x9;014a&lt;br&gt;&#xA;ततो गच्छ यथाकामं न त्वा धक्ष्यति पावकः ॥&#39; ॥&#x9;014c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/028/</guid>
      <description>&lt;p&gt;अध्यायः 028&lt;/p&gt;&#xA;&lt;p&gt;गरुडेन नवनीतप्रक्षेपेण मन्दीभूताग्न्युल्लङ्घनपूर्वकममृतरक्षिणां पक्षप्रहारेण निराकरणम् ॥ 1 ॥ तथाऽमृतमाहृत्य विमति समुत्पतनम् ॥ 2 ॥ तथा स्वस्योपरि इन्द्रेण वज्रे विसृष्टे तत्सन्माननायैकतनूरुहविस्रंसनम् ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;पितामहवचः श्रुत्वा गरुडः पततांवरः ।&#x9;001a&lt;br&gt;&#xA;जगाम गोकुलं किञ्चिन्नवनीतजिहीर्षया ॥&#x9;001c&lt;br&gt;&#xA;नवनीतं तथाऽपश्यन्मथितं कलशे स्थितम् ।&#x9;002a&lt;br&gt;&#xA;तदादाय ततोऽगच्छद्यतस्तद्रक्ष्यतेऽमृतम् ॥&#x9;002c&lt;br&gt;&#xA;स तत्र गत्वा पतगस्तिर्यक्तोयं महाबलः ।&#x9;003a&lt;br&gt;&#xA;हुताशनमपक्रम्य नवनीतमपातयत् ॥&#x9;003c&lt;br&gt;&#xA;सोऽर्चिष्मान्मन्दवेगोऽभूत्सर्पिषा तेन तर्पितः ।&#x9;004a&lt;br&gt;&#xA;धूमकेतुर्न जज्वाल धूममेव ससर्ज ह ॥&#x9;004c&lt;br&gt;&#xA;तमतीत्याशु गरुडो हृष्टात्मा जातवेदसम् ।&#x9;005a&lt;br&gt;&#xA;रक्षांसि समतिक्रामत्पक्षवातेन पातयन् ॥&#x9;005c&lt;br&gt;&#xA;ते पतन्ति शिरोभिश्च जानुभिश्चरणैस्तथा ।&#x9;006a&lt;br&gt;&#xA;उत्सृज्य शस्त्रावरणं पक्षिपक्षसमाहताः ॥&#x9;006c&lt;br&gt;&#xA;उत्प्लुत्य चावृतान्नागान्हत्वा चक्रं व्यतीत्य च ।&#x9;007a&lt;br&gt;&#xA;अरान्तरेण शिरसा भित्त्वा जालं समाद्रवत् ॥&#x9;007c&lt;br&gt;&#xA;स भित्त्वा शिरसा जालं वज्रवेगसमो बली ।&#x9;008a&lt;br&gt;&#xA;उज्जहार ततः शीघ्रममृतं भुजगाशनः ॥&#x9;008c&lt;br&gt;&#xA;तदादायाद्रवच्छीघ्रं गरुडः श्वसनो यथा ।&#x9;009a&lt;br&gt;&#xA;अथ सन्नाहमकरोद्वृत्रहा विबुधैः सह ॥&#x9;009c&lt;br&gt;&#xA;ततो मातलिसंयुक्तं हरिभिः स्वर्णमालिभिः ।&#x9;010a&lt;br&gt;&#xA;आरुरोह रथं शीघ्रं सूर्याग्निसमतेजसम् ॥&#x9;010c&lt;br&gt;&#xA;सोऽभ्यद्रवत्पक्षिराजं वृत्रहा पाकशासनः ।&#x9;011a&lt;br&gt;&#xA;उद्यम्य निशितं वज्रं वज्रहस्तो महाबलः ॥&#x9;011c&lt;br&gt;&#xA;तथैव गरुडो राजन्वज्रहस्तं समाद्रवत् ।&#x9;012a&lt;br&gt;&#xA;ततो वै मातलिं प्राह शीघ्रं वाहय वाजिनः ॥&#x9;012c&lt;br&gt;&#xA;अथ दिव्यं महाघोरं गरुडाय ससर्ज ह ।&#x9;013a&lt;br&gt;&#xA;वज्रं सहस्रनयनस्तिग्मवेगपराक्रमः ॥&#x9;013c&lt;br&gt;&#xA;उत्सिसृक्षन्तमाज्ञाय वज्रं वै त्रिदशेश्वरम् ।&#x9;014a&lt;br&gt;&#xA;तूर्णं वेगपरो भूत्वा जगाम पततांवरः ॥&#x9;014c&lt;br&gt;&#xA;पितामहनिसर्गेण ज्ञात्वा लब्धवरः खगः ।&#x9;015a&lt;br&gt;&#xA;आयुधानां वरं वज्रमथ शक्रमुवाच ह ॥&#x9;015c&lt;br&gt;&#xA;वृत्रहन्नेष वज्रस्ते वरो लब्धः पितामहात् ।&#x9;016a&lt;br&gt;&#xA;अतः सम्मानमाकाङ्क्षन्मुञ्चाम्येकं तनूरुहम् ॥&#x9;016c&lt;br&gt;&#xA;एतेनायुधराजेन यदि शक्तोसि वृत्रहन् ।&#x9;017a&lt;br&gt;&#xA;हन्यास्त्वं परया शक्तया गच्छाम्यहमनामयः ॥&#x9;017c&lt;br&gt;&#xA;तत्तु तूर्णं तदा वज्रं स्वेन वेगेन भारत ।&#x9;018a&lt;br&gt;&#xA;जघान परया शक्त्या न चैनमदहद्भृशम् ॥&#x9;018c&lt;br&gt;&#xA;ततो देवर्षयो राजन्गच्छन्तो वै विहायसा ।&#x9;019a&lt;br&gt;&#xA;दृष्ट्वा वज्रं विषक्तं तं पक्षिपर्णेऽब्रुवन्वचः ॥&#x9;019c&lt;br&gt;&#xA;सुपर्णः पक्षिगरुडो यस्य पर्णे वरायुधम् ।&#x9;020a&lt;br&gt;&#xA;विषक्तं देवराजस्य वृत्रहन्तुः सनातनम् ॥&#x9;020c&lt;br&gt;&#xA;एवं सुपर्णो विहगो वैनतेयः प्रतापवान् ।&#x9;021a&lt;br&gt;&#xA;ऋषयस्तं विजानन्ति चाग्नेयं वैष्णवं पुनः ॥&#x9;021c&lt;br&gt;&#xA;वेदाभिष्टुतमत्यर्थं स्वर्गमार्गफलप्रदम् ।&#x9;022a&lt;br&gt;&#xA;तनुपर्णं सुपर्णस्य जगृहुर्बर्हिणस्तथा ॥&#x9;022c&lt;br&gt;&#xA;मयूरा विस्मिताः सर्वे आद्रवन्ति स्म वज्रिणम् ॥&#x9;023ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/029/</guid>
      <description>&lt;p&gt;अध्यायः 029&lt;/p&gt;&#xA;&lt;p&gt;गरुडेन कद्रूं प्रत्यमृतानयनकथनम् ॥ 1 ॥ कद्र्वा विनताया दास्यान्मोचनम् ॥ 2 ॥ गरुडेन पुनरिन्द्रायामृतप्रत्यर्पणम् ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;ततो व्रज्रं सहस्राक्षो दृष्ट्वा सक्तं वरायुधम् ।&#x9;001a&lt;br&gt;&#xA;ऋषींश्च दृष्ट्वा सहसा सुपर्णमिदमब्रवीत् ॥&#x9;001c&lt;br&gt;&#xA;न ते सुपर्ण पश्यामि प्रभावं तेन योधये ।&#x9;002a&lt;br&gt;&#xA;इत्युक्ते न मया रक्षा शक्या कर्तुमतोऽन्यथा ।&#x9;002c&lt;br&gt;&#xA;इदं वज्रं मया सार्धं निवृत्तं हि यथागतम् ॥&#x9;002e&lt;br&gt;&#xA;ततः सहस्रनयने निवृत्ते गरुडस्तथा ।&#x9;003a&lt;br&gt;&#xA;कद्रूमभ्यगमत्तूर्णममृतं गृह्य भारतः ॥&#x9;003c&lt;br&gt;&#xA;गरुड उवाच ।&#x9;004&lt;br&gt;&#xA;तदाहृतं मया शीघ्रममृतं जननीकृते ।&#x9;004a&lt;br&gt;&#xA;अदासी सा भवत्वद्य विनता धर्मचारिणी ॥&#x9;004c&lt;br&gt;&#xA;कद्रूरुवाच ।&#x9;005&lt;br&gt;&#xA;स्वागतं स्वाहृतं चेदममृतं विनतात्मज ।&#x9;005a&lt;br&gt;&#xA;अदासी जननी तेऽद्य पुत्र कामवशा शुभा ।&#x9;005c&lt;br&gt;&#xA;एवमुक्ते तदा सा च सम्प्राप्ता विनता गृहम् ॥&#x9;005e&lt;br&gt;&#xA;उपनीय यथान्यायं विहगो बलिनांवरः ।&#x9;006a&lt;br&gt;&#xA;स्मृत्वा निकृत्या विजयं मातुः सम्प्रतिपद्य च ॥&#x9;006c&lt;br&gt;&#xA;वधं च भुजगेन्द्राणां ये वालास्तस्य वाजिनः ।&#x9;007a&lt;br&gt;&#xA;बभूवुरसितप्रख्या निकृत्या वै जितं त्वया ॥&#x9;007c&lt;br&gt;&#xA;तामुवाच ततो न्याय्यं विहगो बलिनांवरः ।&#x9;008a&lt;br&gt;&#xA;उज्जहारामृतं तूर्णमुत्पपात च रंहसा ॥&#x9;008c&lt;br&gt;&#xA;तद्गृहीत्वाऽमृतं तूर्णं प्रयान्तमपराजितम् ।&#x9;009a&lt;br&gt;&#xA;कद्रूर्भुजङ्गजननी सुपर्णमिदमब्रवीत् ॥&#x9;009c&lt;br&gt;&#xA;किमर्थं वैनतेय त्वमाहृत्यामृतमुत्तमम् ।&#x9;010a&lt;br&gt;&#xA;पुनर्हरति दुर्बुद्धे मा जातु वृजिनं कृथाः ॥&#x9;010c&lt;br&gt;&#xA;सुपर्णि उवाच ।&#x9;011&lt;br&gt;&#xA;अमृताहरणं मेऽद्य यत्कृतं जननीकृते ।&#x9;011a&lt;br&gt;&#xA;भवत्या वचनादेतदाहरामृतमित्युत ॥&#x9;011c&lt;br&gt;&#xA;आहृतं तदिदं शीघ्रं मुक्ता च जननी मम ।&#x9;012a&lt;br&gt;&#xA;हराम्येष पुनस्तत्र यत एतन्मयाऽऽहृतम् ॥&#x9;012c&lt;br&gt;&#xA;यदि मां भवती ब्रूयादमृतं मे च दीयताम् ।&#x9;013a&lt;br&gt;&#xA;तथा कुर्यां न वा कुर्यां न हि त्वममृतक्षमा ।&#x9;013c&lt;br&gt;&#xA;मया धर्मेण सत्येन विनता च समुद्धृता ॥&#x9;013e&lt;br&gt;&#xA;भीष्म उवाच ।&#x9;014&lt;br&gt;&#xA;ततो गत्वाऽथ गरुडः पुरन्दरमुवाच ह ।&#x9;014a&lt;br&gt;&#xA;इदं मया वृत्रहन्तर्हृतं तेऽमृतमुत्तमम् ।&#x9;014c&lt;br&gt;&#xA;मात्रर्थे हि तथैवेदं गृहाणामृतमाहृतम् ॥&#x9;014e&lt;br&gt;&#xA;माता च मम देवेश दासीत्वमुपजग्मुषी ।&#x9;015a&lt;br&gt;&#xA;भुजङ्गमानां मातुर्वै सा मुक्ताऽमृतदर्शनात् ॥&#x9;015c&lt;br&gt;&#xA;एतच्छ्रुत्वा सहस्राक्षः सुपर्णमनुमन्यते ।&#x9;016a&lt;br&gt;&#xA;उवाच च मुदा युक्तो दिष्ट्यादिष्ट्येति वासवः ॥&#x9;016c&lt;br&gt;&#xA;ऋषयो ये सहस्राक्षमुपासन्ति सुरैः सह ।&#x9;017a&lt;br&gt;&#xA;ते सर्वे च मुदा युक्ता विश्वेदेवास्तथैव च ॥&#x9;017c&lt;br&gt;&#xA;ततस्तमृषयः सर्वे देवाश्च भरतर्षभ ।&#x9;018a&lt;br&gt;&#xA;ऊचुः पुरन्दरं हृष्टा गरुडो लभतां वरम् ॥&#x9;018c&lt;br&gt;&#xA;ततः शचीपतिर्वाक्यमुवाच प्रहसन्निव ।&#x9;019a&lt;br&gt;&#xA;जनिष्यति हृषीकेशः स्वयमेवैष पक्षिराट् ॥&#x9;019c&lt;br&gt;&#xA;केशवः पुण्डरीकाक्षः शूरपुत्रस्य वेश्मनि ।&#x9;020a&lt;br&gt;&#xA;स्वयं धर्मस्य रक्षार्थं विभज्य भुजगाशनः ॥&#x9;020c&lt;br&gt;&#xA;एष ते पाण्डवश्रेष्ठ गरुडोऽथ पतत्रिराट् ।&#x9;021a&lt;br&gt;&#xA;सुपर्णो वैनतेयश्च कीर्तितो भद्रमस्तु ते ॥&#x9;021c&lt;br&gt;&#xA;तदेतद्भरतश्रेष्ठ मयाऽऽख्यानं प्रकीर्तितम् ।&#x9;022a&lt;br&gt;&#xA;सुपर्णस्य महाबाहो किं भूयः कथयामि ते ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/030/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/030/</guid>
      <description>&lt;p&gt;अध्यायः 030&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणाय प्रतिश्रुतार्थाप्रदानस्यानर्थहेतुतायां दृष्टान्ततया सृगालवानरसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;ब्राह्मणानां तु ये लोके प्रतिश्रुत्य पितामह ।&#x9;001a&lt;br&gt;&#xA;न प्रयच्छन्ति लोभात्ते के भवन्ति महामते ॥&#x9;001c&lt;br&gt;&#xA;एतन्मे तत्वतो ब्रूहि धर्मे धर्मभृतांवर ।&#x9;002a&lt;br&gt;&#xA;प्रतिश्रुत्य दुरात्मानो न प्रयच्छन्ति ये नराः ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;यो न दद्यात्प्रतिश्रुत्य स्वल्पं वा यदि वा बहु ।&#x9;003a&lt;br&gt;&#xA;आशास्तस्य हताः सर्वाः क्लीबस्येव प्रजाफलम् ॥&#x9;003c&lt;br&gt;&#xA;यां रात्रिं जायते पापो यां च रात्रिं विनश्यति ।&#x9;004a&lt;br&gt;&#xA;एतस्मिन्नन्तरे यद्यत्सुकृतं तस्य भारत ॥&#x9;004c&lt;br&gt;&#xA;यच्च तस्य हुतं किञ्चिद्दत्तं वा भरतर्षभ ।&#x9;005a&lt;br&gt;&#xA;तपस्तप्तमथो वाऽपि सर्वं तस्योपहन्यते ॥&#x9;005c&lt;br&gt;&#xA;अथैतद्वचनं प्राहुर्धर्मशास्त्रविदो जनाः ।&#x9;006a&lt;br&gt;&#xA;निशास्य भरतश्रेष्ठ बुद्ध्या परमयुक्तया ॥&#x9;006c&lt;br&gt;&#xA;अपि चोदाहरन्तीमं धर्मशास्त्रविदो जनाः ।&#x9;007a&lt;br&gt;&#xA;अश्वानां श्यामकर्णानां सहस्रेण स मुच्यते ॥&#x9;007c&lt;br&gt;&#xA;अत्रैवोदाहरन्तीममितिहासं पुरातनम् ।&#x9;008a&lt;br&gt;&#xA;सृगालस्य च संवादं वानरस्य च भारत ॥&#x9;008c&lt;br&gt;&#xA;तौ सखायौ पुरा ह्यास्तां मानुषत्वे परन्तप ।&#x9;009a&lt;br&gt;&#xA;अन्यां योनिं समापन्नौ सृगालीं वानरीं तथा ।&#x9;009c&lt;br&gt;&#xA;सम्भाषणात्ततः सख्यं तत्रतत्र परस्परम् ॥&#x9;009e&lt;br&gt;&#xA;ततः परासून्खादन्तं सृगालं वानरोऽब्रवीत् ।&#x9;010a&lt;br&gt;&#xA;श्मशानमध्ये सम्प्रेक्ष्य पूर्वजातिमनुस्मरन् ॥&#x9;010c&lt;br&gt;&#xA;किं त्वया पापकं पूर्वं कृतं कर्म सुदारुणम् ।&#x9;011a&lt;br&gt;&#xA;यस्त्वं श्मशाने मृतकान्पूतिकानत्सि कुत्सितान् ॥&#x9;011c&lt;br&gt;&#xA;एवमुक्तः प्रत्युवाच सृगालो वानरं तदा ।&#x9;012a&lt;br&gt;&#xA;ब्राह्मणस्य प्रतिश्रुत्य न मया तदुपाहृतम् ॥&#x9;012c&lt;br&gt;&#xA;तत्कृते पापिकां योनिमापन्नोस्मि प्लवङ्गम ।&#x9;013a&lt;br&gt;&#xA;तस्मादेवंविधं भक्ष्यं भक्षयामि बुभुक्षितः ॥&#x9;013c&lt;br&gt;&#xA;भीष्म उवाच ।&#x9;014&lt;br&gt;&#xA;सृगालो वानरं प्राह पुनरेव नरोत्तम ।&#x9;014a&lt;br&gt;&#xA;किं त्वया पातकं कर्म कृतं येनासि वानरः ॥&#x9;014c&lt;br&gt;&#xA;वानर उवाच ।&#x9;015&lt;br&gt;&#xA;स चाप्याह फलाहारो ब्राह्मणानां प्लवङ्गमः ।&#x9;015a&lt;br&gt;&#xA;तस्मान्न ब्राह्मणस्वं तु हर्त्तव्यं विदुषा सदा ।&#x9;015c&lt;br&gt;&#xA;सीमाविवादे मोक्तव्यं दातव्यं च प्रतिश्रुतम् ॥&#x9;015e&lt;br&gt;&#xA;भीष्म उवाच ।&#x9;016&lt;br&gt;&#xA;इत्येतद्ब्रुवतो राजन्ब्राह्मणस्य मया श्रुतम् ।&#x9;016a&lt;br&gt;&#xA;कथां कथयतः पुण्यां धर्मज्ञस्य पुरातनीम् ॥&#x9;016c&lt;br&gt;&#xA;श्रुतं चापि मया भूयः कृष्णस्यापि विशाम्पते ।&#x9;017a&lt;br&gt;&#xA;कथां कथयतः पूर्वं ब्राह्मणं प्रति पाण्डव ॥&#x9;017c&lt;br&gt;&#xA;न हर्तव्यं विप्रधनं क्षन्तव्यं तेषु नित्यशः ।&#x9;018a&lt;br&gt;&#xA;बालाश्च नावमन्तव्या दरिद्राः कृपणा अपि ॥&#x9;018c&lt;br&gt;&#xA;एवमेव च मां नित्यं ब्राह्मणाः सन्दिशन्ति वै ।&#x9;019a&lt;br&gt;&#xA;प्रतिश्रुतं भवेद्देयं नाशा कार्या द्विजोत्तमे ॥&#x9;019c&lt;br&gt;&#xA;ब्राह्मणो ह्याशया पूर्वं कृतया पृथिवीपते ।&#x9;020a&lt;br&gt;&#xA;सुसमिद्धो यता दीप्तः पावकस्तद्विधः स्मृतः ॥&#x9;020c&lt;br&gt;&#xA;यं निरीक्षेत सङ्क्रुद्ध आशया पूर्वजातया ।&#x9;021a&lt;br&gt;&#xA;प्रदहेच्च हितं राजन्कक्षमक्षय्यभुग्यथा ॥&#x9;021c&lt;br&gt;&#xA;स एव हि यदा तुष्टो वचसा प्रतिनन्दति ।&#x9;022a&lt;br&gt;&#xA;भवत्यगदसङ्काशो विषये तस्य भारत ॥&#x9;022c&lt;br&gt;&#xA;पुत्रान्पौत्रान्पशूंश्चैव बान्धवान्सचिवांस्तथा ।&#x9;023a&lt;br&gt;&#xA;पुरं जनपदं चैव शान्तिरिष्टेन पोषयेत् ॥&#x9;023c&lt;br&gt;&#xA;एतद्धि परमं तेजो ब्राह्मणस्येह दृश्यते ।&#x9;024a&lt;br&gt;&#xA;सहस्रकिरणस्येव सवितुर्धरणीतले ॥&#x9;024c&lt;br&gt;&#xA;तस्माद्दातव्यमेवेह प्रतिश्रुत्य युधिष्ठिर ।&#x9;025a&lt;br&gt;&#xA;यदीच्छेच्छोभनां जातिं प्राप्तुं भरतसत्तम ॥&#x9;025c&lt;br&gt;&#xA;ब्राह्मणस्य हि दत्तेन ध्रुवं स्वर्गो ह्यनुत्तमः ।&#x9;026a&lt;br&gt;&#xA;शक्यः प्राप्तुं विशेषेण दानं हि महती क्रिया ॥&#x9;026c&lt;br&gt;&#xA;इतो दत्तेन जीवन्ति देवताः पितरस्था ।&#x9;027a&lt;br&gt;&#xA;तस्माद्दानानि देयानि ब्राह्मणेभ्यो विजानता ॥&#x9;027c&lt;br&gt;&#xA;महद्धि भरतश्रेष्ठ ब्राह्मणस्तीर्थमुच्यते ।&#x9;028a&lt;br&gt;&#xA;वेलायां न तु कस्यां चिद्गच्छेद्विप्रो ह्यपूजितः ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/031/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/031/</guid>
      <description>&lt;p&gt;अध्यायः 031&lt;/p&gt;&#xA;&lt;p&gt;भीष्मेण युधिष्ठिरं प्रति शूद्रोपदेशस्यानर्थहेतुतायां दृष्टान्ततया मुनिशूद्रयोः कथाकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;मित्रसौहार्दयोगेन उपदेशं करोति यः ।&#x9;001a&lt;br&gt;&#xA;जात्याऽधरस्य राजर्षे दोषस्तस्य भवेन्न वा ॥&#x9;001c&lt;br&gt;&#xA;एतदिच्छामि तत्त्वेन व्याख्यातुं वै पितामह ।&#x9;002a&lt;br&gt;&#xA;सूक्ष्मा गतिर्हि धर्मस्य यत्र मुह्यन्ति मानवाः ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;अत्र ते वर्तयिष्यामि शृणु राजन्यथाक्रमम् ।&#39;&#x9;003a&lt;br&gt;&#xA;&#39;मदुक्तं वचनं राजन्यथान्यायं यथागमम् ।&#39;&#x9;003c&lt;br&gt;&#xA;ऋषीणां वदतां पूर्वं श्रुतमासीद्यथा पुरा ॥&#x9;003e&lt;br&gt;&#xA;उपदेशो न कर्तव्यो जातिहीनस्य कस्य चित् ।&#x9;004a&lt;br&gt;&#xA;उपदेशे महान्दोष उपाध्यायस्य भाष्यते ॥&#x9;004c&lt;br&gt;&#xA;&#39;नाध्यापयेच्छूद्रमिह तथा नैव च याजयेत्।&#39;&#x9;005a&lt;br&gt;&#xA;निदर्शनमिदं राजञ्छृणु मे भरतर्षभ ॥&#x9;005c&lt;br&gt;&#xA;दुरुक्तवचने राजन्यथापूर्वं युधिष्ठिर ।&#x9;006a&lt;br&gt;&#xA;ब्रह्माश्रमपदे वृत्तं पार्श्वे हिमवतः शुभे ॥&#x9;006c&lt;br&gt;&#xA;तत्राश्रमपदं पुण्यं नानावृक्षगणायुतम् ।&#x9;007a&lt;br&gt;&#xA;नानागुल्मलताकीर्णं मृगद्विजनिषेवितम् ।&#x9;007c&lt;br&gt;&#xA;सिद्धचारणसङ्घुष्टं रम्यं पुष्पितकाननम् ॥&#x9;007e&lt;br&gt;&#xA;व्रतिभिर्बहुभिः कीर्णं तापसैरुपशोभितम् ।&#x9;008a&lt;br&gt;&#xA;ब्राह्मणैश्च महाभागैः सूर्यज्वलनसन्निभैः ॥&#x9;008c&lt;br&gt;&#xA;नियमव्रतसम्पन्नैः समाकीर्णं तपस्विभिः ।&#x9;009a&lt;br&gt;&#xA;दीक्षितैर्भरतश्रेष्ठ यताहारैः कृतात्मभिः ॥&#x9;009c&lt;br&gt;&#xA;वेदाध्ययनघोषैश्च नादितं भरतर्षभ ।&#x9;010a&lt;br&gt;&#xA;वालखिल्यैश्च बहुभिर्यतिभिश्च निषेवितम् ॥&#x9;010c&lt;br&gt;&#xA;तत्र कश्चित्समुत्साहं कृत्वा शूद्रो दयान्वितः ।&#x9;011a&lt;br&gt;&#xA;आगतो ह्याश्रमपदं पूजितश्च तपस्विभिः ॥&#x9;011c&lt;br&gt;&#xA;तांस्तु दृष्ट्वा मुनिगणान्देवकल्पान्महौजसः ।&#x9;012a&lt;br&gt;&#xA;विविधां वहतो दीक्षां सम्प्राहृष्यत भारत ॥&#x9;012c&lt;br&gt;&#xA;अथास्य बुद्धिरभावत्तापस्ये भरतर्षभ ।&#x9;013a&lt;br&gt;&#xA;ततोऽब्रवीत्कुलपतिं पादौ सङ्गृह्य भारत ॥&#x9;013c&lt;br&gt;&#xA;भवत्प्रसादादिच्छामि धर्मं चर्तुं द्विजर्षभ ।&#x9;014a&lt;br&gt;&#xA;तस्मादभिगतं त्वं मां प्रव्राजयितुमर्हसि ॥&#x9;014c&lt;br&gt;&#xA;वर्णावरोऽहं भगवञ्छूद्रो जात्याऽस्मि सत्तम ।&#x9;015a&lt;br&gt;&#xA;शुश्रूषां कर्तुमिच्छामि प्रपन्नाय प्रसीद मे ॥&#x9;015c&lt;br&gt;&#xA;कुलपतिरुवाच ।&#x9;016&lt;br&gt;&#xA;न शक्यमिह शूद्रेण लिङ्गमाश्रित्य वर्तितुम् ।&#x9;016a&lt;br&gt;&#xA;आस्यतां यदि ते बुद्धिः शुश्रूषानिरतो भव ॥&#x9;016c&lt;br&gt;&#xA;शुश्रूषया पराल्ँलोकानवाप्स्यसि न संशयः ॥&#x9;017a&lt;br&gt;&#xA;भीष्म उवाच ।&#x9;017c&lt;br&gt;&#xA;एवमुक्तस्तु मुनिना स शूद्रोऽचिन्तयन्नृप ।&#x9;018a&lt;br&gt;&#xA;कथमत्र मया कार्यं श्रद्धा धर्मपरा च मे ॥&#x9;018c&lt;br&gt;&#xA;विज्ञातमेवं भवतु करिष्ये प्रियमात्मनः ।&#x9;019a&lt;br&gt;&#xA;गत्वाऽऽश्रमपदाद्दूरमुटजं कृतवांस्तु सः ॥&#x9;019c&lt;br&gt;&#xA;तत्र वेदीं च भूमिं च देवतायतनानि च ।&#x9;020a&lt;br&gt;&#xA;निवेश्य भरतश्रेष्ठ नियमस्थोऽभवन्मुनिः ॥&#x9;020c&lt;br&gt;&#xA;अभिषेकांश्च नियमान्देवतायतनेषु च ।&#x9;021a&lt;br&gt;&#xA;बलिं च कृत्वा हुत्वा च देवतां चाप्यपूजयत् ॥&#x9;021c&lt;br&gt;&#xA;सङ्कल्पनियमोपेतः फलाहारो जितेन्द्रियः ।&#x9;022a&lt;br&gt;&#xA;नित्यं सन्निहिताभिस्तु ओषधीभिः फलैस्तथा ॥&#x9;022c&lt;br&gt;&#xA;अतिथीन्पूजयामास यथावत्समुपागतान् ।&#x9;023a&lt;br&gt;&#xA;एवं हि सुमहान्कालो व्यत्यक्रामत तस्य वै ॥&#x9;023c&lt;br&gt;&#xA;अथास्य मुनिरागच्चत्सङ्गत्या वै तमाश्रमम् ।&#x9;024a&lt;br&gt;&#xA;सम्पूज्य स्वागतेनर्षिं विधिवत्समतोषयत् ॥&#x9;024c&lt;br&gt;&#xA;अनूकूलाः कथाः कृत्वा यथागतमपृच्छत ।&#x9;025a&lt;br&gt;&#xA;ऋषिः परमतेजस्वी धर्मात्मा संशितव्रतः ॥&#x9;025c&lt;br&gt;&#xA;एवं सुबहुशस्तस्य शूद्रस्य भरतर्षभ ।&#x9;026a&lt;br&gt;&#xA;सोऽगच्छदाश्रममृषिः शूद्रं द्रष्टुं नरर्षभ ॥&#x9;026c&lt;br&gt;&#xA;अथ तं तापसं शूद्रः सोऽब्रवीद्भरतर्षभ ।&#x9;027a&lt;br&gt;&#xA;पितृकार्यं करिष्यामि तत्र मेऽनुग्रहं कुरु ॥&#x9;027c&lt;br&gt;&#xA;बाढमित्येव तं विप्र उवाच भरतर्षभ ।&#x9;028a&lt;br&gt;&#xA;शुचिर्भूत्वा स शूद्रस्तु तस्यर्षेः पाद्यमानयत् ॥&#x9;028c&lt;br&gt;&#xA;अथ दर्भांश्च वन्यांश्च ओषधीर्भरतर्षभ ।&#x9;029a&lt;br&gt;&#xA;पवित्रमासनं चैव बृसीं च समुपानयत् ॥&#x9;029c&lt;br&gt;&#xA;अथ दक्षिणमावृत्य बृसीं चरमशैर्षिकीम् ।&#x9;030a&lt;br&gt;&#xA;कृतामन्यायतो दृष्ट्वा तं शूद्रमृषिरब्रवीत् ॥&#x9;030c&lt;br&gt;&#xA;कुरुष्वैतां पूर्वशीर्षां भवांश्चोदङ्मुखः शुचिः ।&#x9;031a&lt;br&gt;&#xA;स च तत्कृतवाञ्छूद्रः सर्वं यदृषिरब्रवीत् ॥&#x9;031c&lt;br&gt;&#xA;यथोपदिष्टं मेधावी दर्भार्घादि यथातथम् ।&#x9;032a&lt;br&gt;&#xA;हव्यकव्यविधिं कृत्स्नमुक्तं तेन तपस्विना ॥&#x9;032c&lt;br&gt;&#xA;ऋषिणा पितृकार्येषु सदा धर्मपथे स्थितः ।&#x9;033a&lt;br&gt;&#xA;पितृकार्ये कृते चापि विसृष्टः स जगाम ह ॥&#x9;033c&lt;br&gt;&#xA;अथ दीर्घस्य कालस्य स तप्यञ्छूद्रतापसः ।&#x9;034a&lt;br&gt;&#xA;वने पञ्चत्वमगमत्सुकृतेन च तेन वै ।&#x9;034c&lt;br&gt;&#xA;अजायत महाराज वंशे स च महाद्युतिः ॥&#x9;034e&lt;br&gt;&#xA;तथैव स ऋषिस्तात कालधर्ममवाप ह ।&#x9;035a&lt;br&gt;&#xA;पुरोहितकुले विप्रः स जातोऽस्य वशानुगः ॥&#x9;035c&lt;br&gt;&#xA;एवं तौ तत्र सम्भूतावुभौ शूद्रमुनी तदा ।&#x9;036a&lt;br&gt;&#xA;क्रमेण वर्धितौ चापि विद्यासु कुशलावुभौ ॥&#x9;036c&lt;br&gt;&#xA;अथर्ववेदे वेदे च बभूवर्षिः सुनिष्ठितः ।&#x9;037a&lt;br&gt;&#xA;कल्पप्रयोगे चोत्पन्ने ज्योतिषे च परं गतः ।&#x9;037c&lt;br&gt;&#xA;साङ्ख्ये चैव परा प्रीतिस्तस्य चैवं व्यवर्धत ॥&#x9;037e&lt;br&gt;&#xA;पितर्युपरते चापि कृतशौचस्तु पार्थिवः ।&#x9;038a&lt;br&gt;&#xA;अभिषिक्तः प्रकृतिभी राजपुत्रः स पार्थिवः ॥&#x9;038c&lt;br&gt;&#xA;अभिषिक्तेन स ऋषिरभिषिक्तः पुरोहितः ॥&#x9;039ac&lt;br&gt;&#xA;स तं पुरोधाय सुखमवसद्भरतर्षभः ।&#x9;040a&lt;br&gt;&#xA;राज्यं शशास धर्मेण प्रजाश्च परिपालयन् ॥&#x9;040c&lt;br&gt;&#xA;पुण्याहवाचने नित्यं धर्मकार्येषु चासकृत् ।&#x9;041a&lt;br&gt;&#xA;उत्स्मयन्प्राहसच्चापि दृष्ट्वा राजा पुरोहितम् ।&#x9;041c&lt;br&gt;&#xA;एवं स बहुशो राजन्पुरोधसमुपाहसत् ॥&#x9;041e&lt;br&gt;&#xA;लक्षयित्वा पुरोधास्तु बहुशस्तं नराधिपम् ।&#x9;042a&lt;br&gt;&#xA;उत्स्मयन्तं च सततं दृष्ट्वा तं मन्युमानभूत् ॥&#x9;042c&lt;br&gt;&#xA;अथ शून्ये पुरोधास्तु सह राज्ञा समागतः ।&#x9;043a&lt;br&gt;&#xA;कथाभिरनुकूलाभी राजानं चाभ्योरचयत् ॥&#x9;043c&lt;br&gt;&#xA;ततोऽब्रवीन्नरेन्द्रं स पुरोधा भरतर्षभ ।&#x9;044a&lt;br&gt;&#xA;वरमिच्छाम्यहं त्वेकं त्वया दत्तं महाद्युते ॥&#x9;044c&lt;br&gt;&#xA;राजोवाच ।&#x9;045&lt;br&gt;&#xA;वराणां ते शतं दद्यां किं बतैकं द्विजोत्तम ।&#x9;045a&lt;br&gt;&#xA;स्नेहाच्च बहुमानाच्च नास्त्यदेयं हि मे तव ॥&#x9;045c&lt;br&gt;&#xA;पुरोहित उवाच ।&#x9;046&lt;br&gt;&#xA;एकं वै वरमिच्छामि यदि तुष्टिसि पार्थिव ।&#x9;046a&lt;br&gt;&#xA;प्रतिजानीहि तावत्त्वं सत्यं यद्वद नानृतम् ॥&#x9;046c&lt;br&gt;&#xA;भीष्म उवाचि ।&#x9;047&lt;br&gt;&#xA;बाढमित्येव तं राजा प्रत्युवाच युधिष्ठिर ।&#x9;047a&lt;br&gt;&#xA;यदि ज्ञास्यामि वक्ष्यामि अजानन्न तु संवदे ॥&#x9;047c&lt;br&gt;&#xA;पुरोहित उवाच ।&#x9;048&lt;br&gt;&#xA;पुण्याहवाचने नित्यं धर्मकृत्येषु चासकृत् ।&#x9;048a&lt;br&gt;&#xA;शान्तिहोमेषु च सदा किं त्वं हससि वीक्ष्य मां ॥&#x9;048c&lt;br&gt;&#xA;सव्रीडं वै भवति हि मनो मे हसता त्वया ।&#x9;049a&lt;br&gt;&#xA;कामया शापितो राजन्नान्यथावक्तुमर्हसि ॥&#x9;049c&lt;br&gt;&#xA;भाव्यं हि कारणेनात्र न ते हास्यमकारणम् ।&#x9;050a&lt;br&gt;&#xA;कौतूहलं मे सुभृशं तत्त्वेन कथयस्व मे ॥&#x9;050c&lt;br&gt;&#xA;राजोवाच ।&#x9;051&lt;br&gt;&#xA;एवमुक्ते त्वया विप्र यदवाच्यं भवेदपि ।&#x9;051a&lt;br&gt;&#xA;अवश्यमेव वक्तव्यं शृणुष्वैकमना द्विज ॥&#x9;051c&lt;br&gt;&#xA;पूर्वदेहे यथा वृत्तं तन्निबोध द्विजोत्तम ।&#x9;052a&lt;br&gt;&#xA;जातिं स्मराम्यहं ब्रह्मन्नवधानेन मे शृणु ॥&#x9;052c&lt;br&gt;&#xA;शुद्रोऽहमभवं पूर्वं तपसे कृतनिश्चयः ।&#x9;053a&lt;br&gt;&#xA;ऋषिरुग्रतपास्त्वं च तदाऽभूर्द्विजसत्तम ॥&#x9;053c&lt;br&gt;&#xA;प्रीयता हि तदा ब्रह्मन्ममानुग्रहबुद्धिना ।&#x9;054a&lt;br&gt;&#xA;पितृकार्ये त्वया पूर्वमुपदेशः कृतोऽनघ ॥&#x9;054c&lt;br&gt;&#xA;वृस्यां दर्भेषु हव्ये च कव्ये च मुनिसत्तम ।&#x9;055a&lt;br&gt;&#xA;एतेन कर्मदोषेण पुरोधास्त्वमजायथाः ॥&#x9;055c&lt;br&gt;&#xA;अहं राजा च विप्रेन्द्र पश्य कालस्य पर्ययम् ।&#x9;056a&lt;br&gt;&#xA;मत्कृतस्योपदेशस्य त्वयाऽवाप्तमिदं फलम् ॥&#x9;056c&lt;br&gt;&#xA;एतस्मात्कारणाद्ब्रह्मन्प्रहसे त्वां द्विजोत्तम ।&#x9;057a&lt;br&gt;&#xA;न त्वां परिभवन्ब्रह्मनप्रहसामि गुरुर्भवान् ॥&#x9;057c&lt;br&gt;&#xA;विपर्ययेण मे मन्युस्तेन सन्तप्यते मनः ।&#x9;058a&lt;br&gt;&#xA;जातिं स्मराम्यहं तुभ्यमतस्त्वां प्रहसामि वै ॥&#x9;058c&lt;br&gt;&#xA;एवं तवोग्रं हि तप उपदेशेन नाशितम् ।&#x9;059a&lt;br&gt;&#xA;पुरोहितत्वमुत्सृज्य यतस्व त्वं पुनर्भवे ॥&#x9;059c&lt;br&gt;&#xA;इतस्त्वमधमामन्यां मा योनिं प्राप्स्यसे द्विज ।&#x9;060a&lt;br&gt;&#xA;गृह्यतां द्रविणं विप्र पूतात्मा भव सत्तम ॥&#x9;060c&lt;br&gt;&#xA;भीष्म उवाच ।&#x9;061&lt;br&gt;&#xA;ततो विसृष्टो राज्ञा तु विप्रो दानान्यनेकशः ।&#x9;061a&lt;br&gt;&#xA;ब्राह्मणेभ्यो ददौ वित्तं भूमिं ग्रामांश्च सर्वशः ॥&#x9;061c&lt;br&gt;&#xA;कृच्छ्राणि चीर्त्वा च ततो यथोक्तानि द्विजोत्तमैः ।&#x9;062a&lt;br&gt;&#xA;तीर्थानि चापि गत्वा वै दानानि विविधानि च ॥&#x9;062c&lt;br&gt;&#xA;दत्त्वा गाश्चैव विप्रेभ्यः पूतात्माऽभवदात्मवान् ।&#x9;063a&lt;br&gt;&#xA;तमेव चाश्रमं गत्वा चचार विपुलं तपः ॥&#x9;063c&lt;br&gt;&#xA;ततः सिद्धिं परां प्राप्तो ब्राह्मणो राजसत्तम ।&#x9;064a&lt;br&gt;&#xA;सम्मतस्चाभवत्तेषामाश्रमे तन्निवासिनाम् ॥&#x9;064c&lt;br&gt;&#xA;एवं प्राप्तो महत्कृच्छ्रमृषिः सन्नृपसत्तम ।&#x9;065a&lt;br&gt;&#xA;ब्राह्मणेन न वक्तव्यं तस्माद्वर्णावरे जने ॥&#x9;065c&lt;br&gt;&#xA;&#39;वर्जयेदुपदेशं च सदैव ब्राह्मणो नृप ।&#x9;066a&lt;br&gt;&#xA;उपदेशं हि कुर्वाणो द्विजः कृच्छ्रमवाप्नुयात् ॥&#x9;066c&lt;br&gt;&#xA;नेषितव्यं सदा वाचा द्विजेन नृपसत्तम ।&#x9;067a&lt;br&gt;&#xA;न च प्रवक्तव्यमिह किञ्चिद्वर्णावरे नरे ॥&#39;&#x9;067c&lt;br&gt;&#xA;ब्राह्मणाः क्षत्रिया वैश्यास्त्रयो वर्णा द्विजातयः ।&#x9;068a&lt;br&gt;&#xA;एतेषु कथयन्राजन्ब्राह्मणो न प्रदुष्यति ॥&#x9;068c&lt;br&gt;&#xA;तस्मात्सद्भिर्न वक्तव्यं कस्यचित्किञ्चिदग्रतः ।&#x9;069a&lt;br&gt;&#xA;सूक्ष्मा गतिर्हि धर्मस्य दुर्ज्ञेया ह्यकृतात्मभिः ॥&#x9;069c&lt;br&gt;&#xA;तस्मान्मौनेन मुनयो दीक्षां कुर्वन्ति चादृताः ।&#x9;070a&lt;br&gt;&#xA;दुरुक्तस्य भयाद्राजन्नाभाषन्ते च किञ्चन ॥&#x9;070c&lt;br&gt;&#xA;धार्मिका गुणसम्पन्नाः सत्यार्जवसमन्विताः ।&#x9;071a&lt;br&gt;&#xA;दुरुक्तवाचाभिहितैः प्राप्नुवन्तीह दुष्कृतम् ॥&#x9;071c&lt;br&gt;&#xA;उपदेशो न कर्तव्यो ह्यज्ञात्वा यस्यकस्य चित् ।&#x9;072a&lt;br&gt;&#xA;उपदेशाद्धि तत्पापं ब्राह्मणः समवाप्नुयात् ॥&#x9;072c&lt;br&gt;&#xA;विमृश्य तस्मात्प्राज्ञेन वक्तव्यं धर्ममिच्छता ।&#x9;073a&lt;br&gt;&#xA;सत्यानृतेन हि कृत उपदेशो हिनस्ति हि ॥&#x9;073c&lt;br&gt;&#xA;वक्तव्यमिह पृष्टेन विनिश्चयविपर्ययम् ।&#x9;074a&lt;br&gt;&#xA;स चोपदेशः कर्तव्यो येन धर्ममवाप्नुयात् ॥&#x9;074c&lt;br&gt;&#xA;एतत्ते सर्वमाख्यातमुपदेशकृते मया ।&#x9;075a&lt;br&gt;&#xA;महान्क्लेशो हि भवति तस्मान्नोपदिशेदिह ॥ ॥&#x9;075c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/032/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/032/</guid>
      <description>&lt;p&gt;अध्यायः 032&lt;/p&gt;&#xA;&lt;p&gt;महीलक्ष्म्या रुक्मिणीं प्रति स्वावासस्थलनिर्देशः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कीदृशे पुरुषे तात स्त्रीषु वा भरतर्षभ ।&#x9;001a&lt;br&gt;&#xA;श्रीः पद्मा वसते नित्यं तन्मे ब्रूहि पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्र ते वर्णयिष्यामि यथावृत्तं यथाश्रुतम् ।&#x9;002a&lt;br&gt;&#xA;रुक्मिणी देवकीपुत्रसन्निधौ पर्यपृच्छत ॥&#x9;002c&lt;br&gt;&#xA;नारायणस्याङ्कगतां ज्वलन्तीं दृष्ट्वा श्रियं पद्मसमानवक्त्राम् ।&#x9;003a&lt;br&gt;&#xA;कौतूहलाद्विस्मितचारुनेत्रा पप्रच्छ माता मकरध्वजस्य ॥&#x9;003c&lt;br&gt;&#xA;कानीह भूतान्युपसेवसे त्वं सन्तिष्ठसे कानि च सेवसे त्वम् ।&#x9;004a&lt;br&gt;&#xA;तानि त्रिलोकेश्वरभूतकान्ते तत्त्वेन मे ब्रूहि महर्षिकन्ये ॥&#x9;004c&lt;br&gt;&#xA;एवं तदा श्रीराभिभाष्यमाणा देव्या समक्षं गरुडध्वजस्य ।&#x9;005a&lt;br&gt;&#xA;उवाच वाक्यं मधुराभिधानं मनोहरं चन्द्रमुखी प्रसन्ना ॥&#x9;005c&lt;br&gt;&#xA;श्रीरुवाच ।&#x9;006&lt;br&gt;&#xA;वसामि नित्यं सुभगे प्रगल्भे दक्षे नरे कर्मणि वर्तमाने ।&#x9;006a&lt;br&gt;&#xA;अक्रोधने देवपरे कृतज्ञे जितेन्द्रिये नित्यमुदीर्णसत्वे ॥&#x9;006c&lt;br&gt;&#xA;नाकर्मशीले पुरुषे वसामि न नास्तिके साङ्करिके कृतघ्ने ।&#x9;007a&lt;br&gt;&#xA;न भिन्नवृत्ते न नृशंसवृत्ते न चाविनीते न गुरुष्वसूयके ॥&#x9;007c&lt;br&gt;&#xA;ये चाल्पतेजोबलसत्त्वमानाः क्लिश्यन्ति कुप्यन्ति च यत्र तत्र ।&#x9;008a&lt;br&gt;&#xA;न चैव तिष्ठामि तथाविधेषु नरेषु सङ्गुप्तमनोरथेषु ॥&#x9;008c&lt;br&gt;&#xA;यश्चात्मनि प्रार्थयते न किञ्चिद्यश्च स्वभावोपहतान्तरात्मा ।&#x9;009a&lt;br&gt;&#xA;तेष्वल्पसन्तोषपरेषु नित्यं नरेषु नाहं निवसामि स्म्यक् ॥&#x9;009c&lt;br&gt;&#xA;वसामि धर्मशीलेषु धर्मज्ञेषु महात्मसु ।&#x9;010a&lt;br&gt;&#xA;वृद्धसेविषु दान्तेषु सत्वज्ञेषु महात्मसु ॥&#x9;010c&lt;br&gt;&#xA;अवन्ध्यकालेषु सदा दानशौचरतेषु च ।&#x9;011a&lt;br&gt;&#xA;ब्रह्मचर्यतपोज्ञानगोद्विजातिप्रियेषु च ॥&#x9;011c&lt;br&gt;&#xA;स्त्रीषु कान्तासु शान्तासु देवद्विजपरासु च ।&#x9;012a&lt;br&gt;&#xA;विशुद्धगृहभाण्डासु गोधान्याभिरतासु च ॥&#x9;012c&lt;br&gt;&#xA;स्वधर्मशीलेषु च धर्मवित्सु वृद्धोपसेवानिरते च दान्ते ।&#x9;013a&lt;br&gt;&#xA;कृतात्मनि क्षान्तिपरे समर्थे क्षान्तासु दान्तासु तथाऽबलासु ।&#x9;013c&lt;br&gt;&#xA;सत्यस्वभावार्जवसंयुतासु वसागि देवद्विजपूजिकासु ॥&#x9;013e&lt;br&gt;&#xA;प्रकीर्णभाण्डामनवेक्ष्यकारिणीं सदा च भर्तुः प्रतिकूलवादिनीम् ।&#x9;014a&lt;br&gt;&#xA;परस्य वेश्माभिरतामलज्जामेवं विधां तां परिवर्जयामि ॥&#x9;014c&lt;br&gt;&#xA;लोलामदक्षामवलेपिनीं च व्यपेतशौचां कलहप्रियां च ।&#x9;015a&lt;br&gt;&#xA;निद्राभिभूतां सततं शयानामेवंविधां स्त्रीं परिवर्जयामि ॥&#x9;015c&lt;br&gt;&#xA;सत्यासु नित्यं प्रियदर्शनासु सौभाग्ययुक्तासु गुणान्वितासु ।&#x9;016a&lt;br&gt;&#xA;वसामि नारीषु पतिव्रतासु कल्याणशीलासु विभूषितासु ॥&#x9;016c&lt;br&gt;&#xA;यानेषु कन्यासु विभूषणेषु यज्ञेषु मेघेषु च वृष्टिमत्सु ।&#x9;017a&lt;br&gt;&#xA;वसामि फुल्लासु च पद्मिनीषु नक्षत्रवीथीषु च शारदीषु ॥&#x9;017c&lt;br&gt;&#xA;गजेषु गोष्ठेषु तथाऽऽसनेषु सरःसु फुल्लोत्पलपङ्कजेषु ।&#x9;018a&lt;br&gt;&#xA;नदीषु हंसस्वननादितासु क्रौञ्चावघुष्टस्वरशोभितासु ॥&#x9;018c&lt;br&gt;&#xA;विकीर्णकूलद्रुमराजितासु तपस्विसिद्धद्विजसेवितासु ।&#x9;019a&lt;br&gt;&#xA;वसामि नित्यं सुबहूदकासु सिंहैर्गजैश्चाकुलितोदकासु ॥&#x9;019c&lt;br&gt;&#xA;मत्ते गजे गोवृषभे नरेन्द्रे सिम्हासने सत्पुरुषेषु नित्यम् ॥&#x9;020ac&lt;br&gt;&#xA;यस्मिञ्जनो हव्यभुजं जुहोति गोब्राह्मणं चार्चति देवताश्च&#x9;021a&lt;br&gt;&#xA;काले च पुष्पैर्बलयः क्रियन्ते तस्मिन्गृहे नित्यमुपैमि वासम् ॥&#x9;021c&lt;br&gt;&#xA;स्वाध्यायनित्येषु सदा द्विजेषु क्षत्रे च धर्माभिरते सदैव ।&#x9;022a&lt;br&gt;&#xA;वैश्ये च कृष्याभिरते वसामि शूद्रे च शुश्रूषणनित्ययुक्ते ॥&#x9;022c&lt;br&gt;&#xA;नारायणे त्वेकमना वसामि सर्वेण भावेन शरीरभूता ।&#x9;023a&lt;br&gt;&#xA;तस्मिन्हि धर्मः सुमहान्निविष्टो ब्रह्मण्यता चात्र तथा प्रियत्वम् ॥&#x9;023c&lt;br&gt;&#xA;नाहं शरीरेण वसामि देवि नैवं मया शक्यमिहाभिधातुम् ।&#x9;024a&lt;br&gt;&#xA;भावेन यस्मिन्निवसामि पुंसि स वर्धते धर्मयशोर्थकामैः ॥ ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/033/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/033/</guid>
      <description>&lt;pre&gt;&lt;code&gt;अध्यायः 033&#xA;&lt;/code&gt;&lt;/pre&gt;&#xA;&lt;p&gt;भीष्मेण युधिष्टिरं प्रति कृतघ्नस्य प्रायश्चित्तविषये दृष्टान्ततया वत्सनाभमुनिचरित्रकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;प्रायश्चित्तं कृतघ्नानां प्रति ब्रूहि पितामह ।&#x9;001a&lt;br&gt;&#xA;मातॄः पितॄन्गुरुंश्चैव येऽवमन्यन्ति मोहिताः ॥&#x9;001c&lt;br&gt;&#xA;ये चाप्यन्ते परे तात कृतघ्ना निरपत्रपाः ।&#x9;002a&lt;br&gt;&#xA;तेषां गतिं महाबाहो श्रोतुमिच्छामि तत्वतः ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;कृतघ्नानां गतिस्तात नरके शाश्वतीः समाः ।&#x9;003a&lt;br&gt;&#xA;मातापितृगुरूणां च ये न तिष्ठन्ति शासने ।&#x9;003c&lt;br&gt;&#xA;क्रिमिकीटपिपीलेषु जायन्ते स्थावरेषु च ॥&#x9;003e&lt;br&gt;&#xA;दुर्लभो हि पुनस्तेषां मानुष्ये पुनरुद्भवः ।&#x9;004a&lt;br&gt;&#xA;अत्राप्युदाहरन्तीममितिहासं पुरातनम् ॥&#x9;004c&lt;br&gt;&#xA;वत्सनाभो महाप्राज्ञो महर्षिः संशितव्रतः ।&#x9;005a&lt;br&gt;&#xA;वल्मीकभूतो ब्रह्मर्षिस्तप्यते सुमहत्तपः ॥&#x9;005c&lt;br&gt;&#xA;तस्मिंश्च तप्यति तपो वासवो भरतर्षभ ।&#x9;006a&lt;br&gt;&#xA;ववर्ष समुहद्वर्षं सविद्युत्स्तनयित्नुमान् ॥&#x9;006c&lt;br&gt;&#xA;तत्र सप्ताहवर्षन्तु मुमुचे पाकशासनः ।&#x9;007a&lt;br&gt;&#xA;निमीलिताक्षस्तद्वर्षं प्रत्यगृह्यत वै द्विजः ॥&#x9;007c&lt;br&gt;&#xA;तस्मिन्पतति वर्षे तु शीतवातसमन्विते ।&#x9;008a&lt;br&gt;&#xA;विशीर्णध्वस्तशिखरो वल्मीकोऽशनिताडितः ॥&#x9;008c&lt;br&gt;&#xA;ताड्यमाने ततस्तस्मिन्वत्सनाभे महात्मनि ।&#x9;009a&lt;br&gt;&#xA;कारुण्यात्तस्य धर्मः स्वमानृशंस्यमथाकरोत् ॥&#x9;009c&lt;br&gt;&#xA;चिन्तयानस्य ब्रह्मर्षि तपन्तमतिधार्मिकम् ।&#x9;010a&lt;br&gt;&#xA;अनुरूपा मतिः क्षिप्रमुपजाता स्वभावजा ॥&#x9;010c&lt;br&gt;&#xA;स्वं रूपं माहिषं कृत्वा सुमहान्तं मनोहरम् ।&#x9;011a&lt;br&gt;&#xA;रक्षार्थं वत्सनाभस्य चतुष्पादुपरिस्थितः ॥&#x9;011c&lt;br&gt;&#xA;यदा त्वपगतं वर्षं वृष्टिवातसमन्वितम् ।&#x9;012a&lt;br&gt;&#xA;ततो महिषरुपेण धर्मो धर्मभृतांवर ।&#x9;012c&lt;br&gt;&#xA;शनैर्वल्मीकमुत्सृज्य प्राद्रवद्भरतर्षभ ॥&#x9;012e&lt;br&gt;&#xA;स्थितेऽस्मिन्वृष्टिसम्पाते वीक्षते स्म महातपाः ।&#x9;013a&lt;br&gt;&#xA;दिशश्च विपुलास्तत्र गिरीणां शिखराणि च ॥&#x9;013c&lt;br&gt;&#xA;दृष्ट्वा च पृथिवीं सर्वां सलिलेन परिप्लुताम् ।&#x9;014a&lt;br&gt;&#xA;जलाशयान्स तान्दृष्ट्वा विप्रः प्रमुदितोऽभवत् ॥&#x9;014c&lt;br&gt;&#xA;अचिन्तयद्विस्मितश्च वर्षात्केनाभिरक्षितः ।&#x9;015a&lt;br&gt;&#xA;ततोऽपश्यत्स महिषमवस्थितमदूरतः ॥&#x9;015c&lt;br&gt;&#xA;तिर्यग्योनावपि कथं दृश्यते धर्मवत्सलः ॥&#x9;016ac&lt;br&gt;&#xA;अतो नु भद्रमहिषः शिलापट्टमवस्थितः ।&#x9;017a&lt;br&gt;&#xA;पीवरश्चैव बल्यश्च बहुमांसो भवेदयम् ॥&#x9;017c&lt;br&gt;&#xA;तस्य बुद्धिरियं जाता धर्मसंसक्तजा मुनेः ।&#x9;018a&lt;br&gt;&#xA;कृतघ्ना नरकं यान्ति ये च विश्वस्तघातिनः ॥&#x9;018c&lt;br&gt;&#xA;निष्कृतिं नैव पश्यामि कृतघ्नानां कथञ्चन ।&#x9;019a&lt;br&gt;&#xA;ऋते प्राणिपरित्यागाद्धर्मज्ञानां वचो यथा ॥&#x9;019c&lt;br&gt;&#xA;अकृत्वा भरणं पित्रोरदत्त्वा गुरुदक्षिणाम् ।&#x9;020a&lt;br&gt;&#xA;कृतघ्नतां च सम्प्राप्य मरणान्ता च निष्कृतिः ॥&#x9;020c&lt;br&gt;&#xA;आकाङ्क्षायामुपेक्षायां चोपपातकमुत्तमम् ।&#x9;021a&lt;br&gt;&#xA;तस्मात्प्राणान्परित्यक्ष्ये प्रायश्चित्तार्थमित्युत ॥&#x9;021c&lt;br&gt;&#xA;स मेरुशिखरं गत्वा निस्सङ्गेनान्तरात्मना ।&#x9;022a&lt;br&gt;&#xA;प्रायश्चित्तं कर्तुकामः शरीरं त्यक्तुमुद्यतः ।&#x9;022c&lt;br&gt;&#xA;निगृहीतश्च धर्मात्मा हस्ते धर्मेण धर्मवित् ॥&#x9;022e&lt;br&gt;&#xA;धर्म उवाच ।&#x9;023&lt;br&gt;&#xA;वत्सनाभ महाप्राज्ञ बहुवर्षशतायुष ।&#x9;023a&lt;br&gt;&#xA;परितुष्टोस्मि त्यागेन निस्सङ्गेन तथाऽऽत्मनः ॥&#x9;023c&lt;br&gt;&#xA;एवं धर्मभृतः सर्वे विमृशन्ति कृताकृतम् ।&#x9;024a&lt;br&gt;&#xA;न कश्चिद्वत्सनाभस्य यस्य नोपहतं मनः ॥&#x9;024c&lt;br&gt;&#xA;यश्चानवद्यश्चरति शक्तो धर्मं च सर्वशः ।&#x9;025a&lt;br&gt;&#xA;निवर्तस्व महाप्राज्ञ पूतात्मा ह्यसि शाश्वतः&#39; ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/034/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/034/</guid>
      <description>&lt;p&gt;अध्यायः 034&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीपुंसयोः समायोगे स्त्रिया एव सुखाधिक्ये सवादतया भङ्गास्वनोपाख्यानकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;स्त्रीपुंसयोः सम्प्रयोगे स्पर्शः कस्याधिको भवेत् ।&#x9;001a&lt;br&gt;&#xA;एतस्मिन्संशये राजन्यथावद्वक्तुमर्हसि ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;भङ्गास्वनेन शक्रस्य यथा वैरमभूत्पुरा ॥&#x9;002c&lt;br&gt;&#xA;पुरा भङ्गास्वनो नाम राजर्षिरतिधार्मिकः ।&#x9;003a&lt;br&gt;&#xA;अपुत्रः पुरुषव्याघ्र पुत्रार्थं यज्ञमाहरत् ॥&#x9;003c&lt;br&gt;&#xA;अग्निष्टुतं स राजर्षिरिन्द्रद्विष्टं महाबलः ।&#x9;004a&lt;br&gt;&#xA;प्रायश्चित्तेषु मर्त्यानां पुत्रकामेषु चेष्यते ॥&#x9;004c&lt;br&gt;&#xA;इन्द्रो ज्ञात्वा तु तं यज्ञं महाभागः सुरेश्वरः ।&#x9;005a&lt;br&gt;&#xA;अन्तरं तस्य राजर्षेरन्विच्छन्नियतात्मनः ।&#x9;005c&lt;br&gt;&#xA;न चैवास्यान्तरं राजन्स ददर्श महात्मनः ॥&#x9;005e&lt;br&gt;&#xA;कस्य चित्त्वथ कालस्य मृगयां गतवान्नृपः ।&#x9;006a&lt;br&gt;&#xA;इदमन्तरमित्येव शक्रो नृपममोहयत् ॥&#x9;006c&lt;br&gt;&#xA;एकाश्वेन च राजर्षिर्भ्रान्त इन्द्रेण मोहितः ।&#x9;007a&lt;br&gt;&#xA;न दिशोऽविन्दत नृपः क्षुत्पिपासार्दितस्तदा ॥&#x9;007c&lt;br&gt;&#xA;इतश्चेतश्च धावन्वै श्रमतृष्णार्दितो नृप ।&#x9;008a&lt;br&gt;&#xA;सरोऽपश्यत्सुरुचिरं पूर्णं परमवारिणा ॥&#x9;008c&lt;br&gt;&#xA;सोऽवगाह्य सरस्तात पाययामास वाजिनम् ॥&#x9;009ac&lt;br&gt;&#xA;अथ पीतोदकं सोऽश्वं वृक्षे बद्ध्वा नृपोत्तमः ।&#x9;010a&lt;br&gt;&#xA;अवगाह्य ततः स्नातस्तत्र स्त्रीत्वमवाप्तवान् ॥&#x9;010c&lt;br&gt;&#xA;आत्मानं स्त्रीकृतं दृष्ट्वा व्रीडितो नृपसत्तमः ।&#x9;011a&lt;br&gt;&#xA;चिन्तानुगतसर्वात्मा व्याकुलेन्द्रियचेतनः ॥&#x9;011c&lt;br&gt;&#xA;आरोहिष्ये कथं त्वश्वं कथं यास्यामि वै पुरम् ।&#x9;012a&lt;br&gt;&#xA;इष्टेनाग्निष्टुता चापि पुत्राणां शतमौरसम् ॥&#x9;012c&lt;br&gt;&#xA;जातं महाबलानां मे तान्प्रवक्ष्यामि किन्न्वहम् ।&#x9;013a&lt;br&gt;&#xA;दारेषु चात्मकीयेषु पौरजानपदेषु च ॥&#x9;013c&lt;br&gt;&#xA;मृदुत्वं च तनुत्वं च पराधीनत्वमेव च ।&#39;&#x9;014a&lt;br&gt;&#xA;हासभावादि लावण्यं स्त्रीगुणाद्वा कुतूहलम् ।&#39;&#x9;014c&lt;br&gt;&#xA;स्त्रीगुणा ऋषिभिः प्रोक्ता धर्मतत्त्वार्थदर्शिभिः ॥&#x9;014e&lt;br&gt;&#xA;व्यायामः कर्कशत्वं च वीर्यं च पुरुषे गुणाः ॥&#x9;015ac&lt;br&gt;&#xA;पौरुषं विप्रनष्टं वै स्त्रीत्वं केनापि मेऽभवत् ।&#x9;016a&lt;br&gt;&#xA;स्त्रीभावात्पुनरश्वं तं कथमारोढुमुत्सहे ॥&#x9;016c&lt;br&gt;&#xA;महता त्वथ खेदेन आरुह्याश्वं नराधिपः ।&#x9;017a&lt;br&gt;&#xA;पुनरायात्पुरं तात स्त्रीभूतो नृपसत्तमः ।&#x9;017c&lt;br&gt;&#xA;पुत्रा दाराश्च भृत्याश्च पौरजानपदाश्च ते ।&#x9;018a&lt;br&gt;&#xA;किन्न्विदं त्विति विज्ञाय विस्मयं परमं गताः ॥&#x9;018c&lt;br&gt;&#xA;अथोवाच स राजर्षिः स्त्रीभूतो वदतांवरः ।&#x9;019a&lt;br&gt;&#xA;मृगयामस्मि निर्यातो बलैः परिवृतो दृढम् ।&#x9;019c&lt;br&gt;&#xA;उद्भान्तः प्राविशं घोरामटवीं दैवमोहितः ॥&#x9;019e&lt;br&gt;&#xA;अटव्यां च सुघोंरायां तृष्णार्तो नष्टचेतनः ।&#x9;020a&lt;br&gt;&#xA;सरः सुरुचिरप्रख्यमपश्यं पक्षिभिर्वृतम् ॥&#x9;020c&lt;br&gt;&#xA;तत्रावगाढः स्त्रीभूतो व्यक्तं दैवान्न संशयः ।&#x9;021a&lt;br&gt;&#xA;&#39;अतृप्त एव पुत्राणां दाराणां च धनस्य च ॥&#39;&#x9;021c&lt;br&gt;&#xA;नामगोत्राणि चाभाव्य दाराणां मन्त्रिणां तथा ।&#x9;022a&lt;br&gt;&#xA;आह पुत्रांस्ततः सोऽथ स्त्रीभूतः पार्थिवोत्तमः ।&#x9;022c&lt;br&gt;&#xA;सम्प्रीत्या भुज्यतां राज्यं वनं यास्यामि पुत्रकाः ॥&#x9;022e&lt;br&gt;&#xA;स पुत्राणां शतं राजा अभिषिच्य वनं गतः ।&#x9;023a&lt;br&gt;&#xA;गत्वा चैवाश्रमं सा तु तापसं प्रत्यपद्यत ॥&#x9;023c&lt;br&gt;&#xA;तापसेनास्य पुत्राणामाश्रमेष्वभवच्छतम् ।&#x9;024a&lt;br&gt;&#xA;अथ साऽऽदाय तान्सर्वान्पूर्वपुत्रानभाषत ॥&#x9;024c&lt;br&gt;&#xA;पुरुषत्वे सुता यूयं स्त्रीत्वे चेमे शतं सुताः ।&#x9;025a&lt;br&gt;&#xA;एकत्र भुज्यतां राज्यं भ्रातृभावेन पुत्रकाः ॥&#x9;025c&lt;br&gt;&#xA;सहिता भ्रातरस्तेऽथ राज्यं बुभुजिरे तदा ॥&#x9;026ac&lt;br&gt;&#xA;तान्दृष्ट्वा भातृभावेन भुञ्जानान्राज्यमुत्तमम् ।&#x9;027a&lt;br&gt;&#xA;चिन्तयामास देवेन्द्रो मन्युनाऽथ परिप्लुतः ।&#x9;027c&lt;br&gt;&#xA;उपकारोऽस्य राजर्षेः कृतो नापकृतं मया ॥&#x9;027e&lt;br&gt;&#xA;ततो ब्राह्मणरुपेण देवराजः शतक्रतुः ।&#x9;028a&lt;br&gt;&#xA;भेदयामास तान्गत्वा नगरं वै नृपात्मजान् ॥&#x9;028c&lt;br&gt;&#xA;भ्रातृणां नास्ति सौभ्रात्रं येऽप्येकस्य पितः सुताः ।&#x9;029a&lt;br&gt;&#xA;कश्यपस्य सुराश्चैव असुराश्व सुतास्तथा ।&#x9;029c&lt;br&gt;&#xA;राज्यहेतोर्विवदिताः कश्यपस्य सुरासुराः ॥&#x9;029e&lt;br&gt;&#xA;यूयं भङ्गास्वनापत्यास्तापसस्येतरे सुताः ।&#x9;030a&lt;br&gt;&#xA;युष्माकं पैतृकं राज्यं भुज्यते तापसात्मजैः ॥&#x9;030c&lt;br&gt;&#xA;इन्द्रेण भेदितास्ते तु युद्धेऽन्योन्यमपातयन् ।&#x9;031a&lt;br&gt;&#xA;तच्छ्रुत्वा तापसी चापि सन्तप्ता प्ररुरोद ह ॥&#x9;031c&lt;br&gt;&#xA;ब्राह्मणच्छद्मनाऽभ्येत्य तामिन्द्रोऽथान्वपृच्छत ।&#x9;032a&lt;br&gt;&#xA;केन दुःखेन सन्तप्ता रोदिषि त्वं वरानने ॥&#x9;032c&lt;br&gt;&#xA;ब्राह्मणं तं ततो दृष्ट्वा सा स्त्री करणमब्रवीत् ।&#x9;033a&lt;br&gt;&#xA;पुत्राणां द्वे शते ब्रह्मन्कालेन विनिपातिते ॥&#x9;033c&lt;br&gt;&#xA;अहं राजाऽभवं विप्र तत्र पूर्वं शतं मम ।&#x9;034a&lt;br&gt;&#xA;समुत्पन्नं सुरूपाणां पुत्राणां ब्राह्मणोत्तम ॥&#x9;034c&lt;br&gt;&#xA;कदाचिन्मृगयां यात उद्धान्तो गहने वने ।&#x9;035a&lt;br&gt;&#xA;अवगाढश्च सरसि स्त्रीभूतो ब्राह्मणोत्तम ॥&#x9;035c&lt;br&gt;&#xA;पुत्रान्राज्ये प्रतिष्ठाप्य वनमस्मि ततो गतः ॥&#x9;036ac&lt;br&gt;&#xA;स्त्रियाश्च मे पुत्रशतं तापसेन महात्मना ।&#x9;037a&lt;br&gt;&#xA;आश्रमे जनितं ब्रह्मन्नीतं तन्नगरं मया ॥&#x9;037c&lt;br&gt;&#xA;तेषां च वैरमुत्पन्नं कालयोगेन वै द्विज ।&#x9;038a&lt;br&gt;&#xA;एतच्छोचाम्यहं ब्रह्मन्दैवेन समभिप्लुता ॥&#x9;038c&lt;br&gt;&#xA;इन्द्रस्तां दुःशितां दृष्ट्वा अब्रवीत्परुषं वचः ॥&#x9;039ac&lt;br&gt;&#xA;पुरा सुदुःसहं भद्रे मम दुःखं त्वया कृतम् ।&#x9;040a&lt;br&gt;&#xA;इन्द्रद्विष्टेन यजता मामनाहूय धिष्ठितम् ।&#x9;040c&lt;br&gt;&#xA;इन्द्रोऽहमस्मि दुर्बुद्धे वैरं ते पातितं मया ॥&#x9;040e&lt;br&gt;&#xA;इन्द्रं दृष्ट्वा तु राजर्षिः पादयोः शिरसा गतः ।&#x9;041a&lt;br&gt;&#xA;प्रसीद त्रिदशश्रेष्ठ पुत्रकामेन स क्रतुः ।&#x9;041c&lt;br&gt;&#xA;इष्टस्त्रिदशशार्दूल तत्र मे क्षन्तुमर्हसि ॥&#x9;041e&lt;br&gt;&#xA;प्रणिपातेन तस्येन्द्रः परितुष्टो वरं ददौ ॥&#x9;042ac&lt;br&gt;&#xA;पुत्रास्ते कतमे राजञ्जीवन्त्वेतत्प्रचक्ष्व मे ।&#x9;043a&lt;br&gt;&#xA;स्त्रीभूतस्य हि ये जाताः पुरुषस्याथ येऽभवन् ॥&#x9;043c&lt;br&gt;&#xA;तापसी तु ततः शक्रमुवाच प्रयताञ्जलिः ।&#x9;044a&lt;br&gt;&#xA;स्त्रीभूतस्य हि ये पुत्रास्ते मे जीवन्तु वासव ॥&#x9;044c&lt;br&gt;&#xA;इन्द्रस्तु विस्मितो दृष्ट्वा स्त्रियं पप्रच्छ तां पुनः ।&#x9;045a&lt;br&gt;&#xA;पुरुषोत्पादिता ये ते कथं द्वेष्याः सुतास्तव ॥&#x9;045c&lt;br&gt;&#xA;स्त्रीभूतस्य हि ये जाताः स्नेहस्तेभ्योऽधिकः कथम् ।&#x9;046a&lt;br&gt;&#xA;कारणं श्रोतुमिच्छामि तन्मे वक्तुमिहार्हसि ॥&#x9;046c&lt;br&gt;&#xA;स्त्र्युवाच ।&#x9;047&lt;br&gt;&#xA;स्त्रियास्त्वभ्यधिकः स्नेहो न तथा पुरुषस्य वै ।&#x9;047a&lt;br&gt;&#xA;तस्मात्ते शक्र जीवन्तु ये जाताः स्त्रीकृतस्य वै ॥&#x9;047c&lt;br&gt;&#xA;भीष्म उवाच ।&#x9;048&lt;br&gt;&#xA;एवमुक्तस्ततस्त्विन्द्रः प्रीतो वाक्यमुवाच ह ।&#x9;048a&lt;br&gt;&#xA;सर्व एवेह जीवन्तु पुत्रास्ते सत्यवादिनि ॥&#x9;048c&lt;br&gt;&#xA;वरं च वृणु राजेन्द्र यं त्वमिच्छसि सुव्रत ।&#x9;049a&lt;br&gt;&#xA;पुरुषत्वमथ स्त्रीत्वं मत्तो यदभिकाङ्क्षसे ॥&#x9;049c&lt;br&gt;&#xA;स्त्र्युवाच ।&#x9;050&lt;br&gt;&#xA;स्त्रीत्वमेव वृणे शक्र पुंस्त्वं नेच्छामि वासव ।&#x9;050a&lt;br&gt;&#xA;एवमुक्तस्तु देवेन्द्रस्तां स्त्रियं प्रत्युवाच ह ॥&#x9;050c&lt;br&gt;&#xA;पुरुषत्वं कथं त्यक्त्वा स्त्रीत्वं रोचयसे विभो ।&#x9;051a&lt;br&gt;&#xA;एवमुक्तः प्रत्युवाच स्त्रीभूतो राजसत्तमः ॥&#x9;051c&lt;br&gt;&#xA;स्त्रियाः पुरुषसंयोगे प्रीतिरभ्यधिका सदा ।&#x9;052a&lt;br&gt;&#xA;एतस्मात्कारणाच्छक्र स्त्रीत्वमेव वृणोम्यहम् ॥&#x9;052c&lt;br&gt;&#xA;रमामि चाधिकं स्त्रीत्वे सत्यं वै देवसत्तम ।&#x9;053a&lt;br&gt;&#xA;स्त्रीभावेन हि तुष्यामि गम्यतां त्रिदशाधिप ॥&#x9;053c&lt;br&gt;&#xA;एवमस्त्विति चोक्त्वा तामापृच्छ्य त्रिदिवं गतः ।&#x9;054a&lt;br&gt;&#xA;एवं स्त्रिया महाराज अधिका प्रीतिरुच्यते ॥ ॥&#x9;054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/035/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/035/</guid>
      <description>&lt;p&gt;अध्यायः 035&lt;/p&gt;&#xA;&lt;p&gt;भीष्मेण युधिष्ठिरं प्रति मनोवाक्कायरूपकरणैर्दुष्कर्मपरित्यागपूर्वकं शुभकर्मकरणस्य भगवत्प्रसादनहेतुत्वोक्तिः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;किं कर्तव्यं मनुष्येण लोकयात्राहितार्थिना ।&#x9;001a&lt;br&gt;&#xA;कथं वै लोकयात्रां तु किं शीलश्च समाचरेत् ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;&#39;देवे नारायणे भक्तिः शङ्करे साधुपूजया ।&#x9;002a&lt;br&gt;&#xA;ध्यानेनाथ जपः कार्यः स्वधर्मैः शुचिचेतसा ॥&#39;&#x9;002c&lt;br&gt;&#xA;कायेन त्रिविधं कर्म वाचा चापि चतुर्विधम् ।&#x9;003a&lt;br&gt;&#xA;मनसा त्रिविधं चैव दश कर्मपथांस्त्यजेत् ॥&#x9;003c&lt;br&gt;&#xA;प्राणातिपातः स्तैन्यं च परदाराभिमर्शनम् ।&#x9;004a&lt;br&gt;&#xA;त्रीणि पापानि कायेन सर्वतः परिवर्जयेत् ॥&#x9;004c&lt;br&gt;&#xA;असत्प्रलापं पारुष्यं पैशुन्यमनृतं तथा ।&#x9;005a&lt;br&gt;&#xA;चत्वारि वाचा राजेन्द्र न जल्पेन्नानुचिन्तयेत् ॥&#x9;005c&lt;br&gt;&#xA;अनभिध्या परखेषु सर्वसत्वेषु सौहृदम् ।&#x9;006a&lt;br&gt;&#xA;कर्मणां फलमस्तीति त्रिविधं मनसा चरेत् ॥&#x9;006c&lt;br&gt;&#xA;तस्माद्वाक्कायमनसा नाचरेदशुभं नरः ।&#x9;007a&lt;br&gt;&#xA;शुभान्येवाचरल्ँलोके भक्तो नारायणस्य हि ।&#x9;007c&lt;br&gt;&#xA;तस्यैव तु पदं सूक्ष्मं प्रसादादश्नुयात्परम् ॥&#39; ॥&#x9;007e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/036/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/036/</guid>
      <description>&lt;p&gt;अध्यायः 036&lt;/p&gt;&#xA;&lt;p&gt;युधिष्ठिरेण भीष्मं प्रति श्रुतधर्माननूद्य प्राणिनां सांसारिकदुःखानुवर्णनपूर्वकं स्वस्य संसारनिर्वेदनिवेदनेन पुनर्विस्तरेण वैष्णवधर्मकथनप्रार्थना ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच ।&#x9;001&lt;br&gt;&#xA;चित्तं मे दूयते तात लोके परमविन्दतः ॥&#x9;001ac&lt;br&gt;&#xA;अशाश्वतमिदं सर्वं जगत्स्थावरजङ्गमम् ।&#x9;002a&lt;br&gt;&#xA;ऋते नारायणं पुण्यं प्रतिभाति पितामह ॥&#x9;002c&lt;br&gt;&#xA;नारायणो हि विश्वात्मा पुरुषः पुष्करेक्षणः ।&#x9;003a&lt;br&gt;&#xA;तस्यास्य देवकीसूनोः श्रुतं कृत्स्नं त्वयाऽनघ ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;युधिष्ठिर महाप्राज्ञ मया दृष्टं च सङ्गरे ॥&#x9;004ac&lt;br&gt;&#xA;युधिष्ठिर उवाच ।&#x9;005&lt;br&gt;&#xA;त्वत्त एव तु राजेन्द्र राजधर्माश्च पुष्कलाः ।&#x9;005a&lt;br&gt;&#xA;श्रुतं पुराणमखिलं नारदेन निवेदितम् ।&#x9;005c&lt;br&gt;&#xA;गुह्यं नारायणाख्यानं त्रिविधक्लेशनाशनम् ॥&#x9;005e&lt;br&gt;&#xA;एकान्तिधर्मनियमाः समासव्यासकल्पिताः ।&#x9;006a&lt;br&gt;&#xA;कथिता वै महाभाग त्वया वै मदनुग्रहात् ॥&#x9;006c&lt;br&gt;&#xA;लोकरक्षणकर्तृत्वं तस्यैव हरिमेधसः ।&#x9;007a&lt;br&gt;&#xA;आतिथेयविधिश्चैव तपांसि नियमाश्च ये ॥&#x9;007c&lt;br&gt;&#xA;वेदवादप्रसिद्धाश्च वाजपेयादयो मखाः ।&#x9;008a&lt;br&gt;&#xA;यज्ञा द्रविणनिष्पाद्या अग्निहोत्रानुपालिताः ॥&#x9;008c&lt;br&gt;&#xA;जपयज्ञाश्च विविधा ब्राह्मणानां तपस्विनाम् ।&#x9;009a&lt;br&gt;&#xA;एकादशविधाः प्रोक्ता हविर्यज्ञा द्विजातिनाम् ॥&#x9;009c&lt;br&gt;&#xA;तेषां फलविशेषाश्च उञ्छधर्मास्तथैव च ।&#x9;010a&lt;br&gt;&#xA;अहन्यहनि ये प्रोक्ता महायज्ञा द्विजातिनाम् ॥&#x9;010c&lt;br&gt;&#xA;वेदश्रवणधर्माश्च ब्रह्मयज्ञफलं तथा ।&#x9;011a&lt;br&gt;&#xA;वेदव्रतविधानं च नियमाश्चैव वैदिकाः ॥&#x9;011c&lt;br&gt;&#xA;स्वाहा स्वधा प्रणीते च इष्टापूर्तफलं तथा ।&#x9;012a&lt;br&gt;&#xA;उत्तरोत्तरसेवायामाश्रमाणां च यत्फलम् ॥&#x9;012c&lt;br&gt;&#xA;प्रत्येकशश्च निष्ठायामाश्रमाणां महामते ।&#x9;013a&lt;br&gt;&#xA;मासपक्षोपवासानां सम्यगुक्तफलं च यत् ॥&#x9;013c&lt;br&gt;&#xA;अनाशितानां ये लोका ये च पञ्चतपा नराः ।&#x9;014a&lt;br&gt;&#xA;वीराध्वानं प्रपन्नानां या गतिश्चाग्निहोत्रिणाम् ॥&#x9;014c&lt;br&gt;&#xA;ग्रीष्मे पञ्चतपानां च शिशिरे जलचारिणाम् ।&#x9;015a&lt;br&gt;&#xA;वर्षे स्थण्डिलशायीनां फलं यत्परिकीर्तितम् ॥&#x9;015c&lt;br&gt;&#xA;लोके चक्रचराणां च द्विजानां यत्फलं स्मृतम् ।&#x9;016a&lt;br&gt;&#xA;अन्नादीनां च दानानां यत्फलं परिकीर्तितम् ॥&#x9;016c&lt;br&gt;&#xA;सर्वतीर्थाभिषिक्तानां नराणां च फलोदयः ।&#x9;017a&lt;br&gt;&#xA;राज्ञां धर्माश्च ये लोके सम्यक्पालयतां प्रजाः ॥&#x9;017c&lt;br&gt;&#xA;ये च सत्यव्रता लोके ये च तीर्थे कृतश्रमाः ।&#x9;018a&lt;br&gt;&#xA;मातापितृपरा ये च गुरुवृत्तीश्च संश्रिताः ॥&#x9;018c&lt;br&gt;&#xA;गोब्राह्मणपरित्राणे राष्ट्रातिक्रमणे तथा ।&#x9;019a&lt;br&gt;&#xA;त्यजन्त्यभिमुखाः प्राणान्निर्भयाः सत्वमाश्रिताः ॥&#x9;019c&lt;br&gt;&#xA;सहस्रदक्षिणानां च या गतिर्वदतां वर ।&#x9;020a&lt;br&gt;&#xA;ये च सनध्यामुपासन्ते सम्यगुक्ता महाव्रताः ॥&#x9;020c&lt;br&gt;&#xA;तथा योगविधानं च यद्ग्रन्थेष्वभिशब्दितम् ।&#x9;021a&lt;br&gt;&#xA;वेदाद्याः श्रुतयश्चापि श्रुता मे गुरुसत्तम ॥&#x9;021c&lt;br&gt;&#xA;सिद्धान्तनिर्णयाश्चापि द्वैपायनमुखोद्गताः ।&#x9;022a&lt;br&gt;&#xA;श्रुताः पञ्च महायज्ञा येषु सर्वं प्रतिष्ठितम् ॥&#x9;022c&lt;br&gt;&#xA;तत्प्रभेदेषु ये धर्मास्तेऽपि वै कृत्स्नशः श्रुताः ।&#x9;023a&lt;br&gt;&#xA;न च दूषयितुं शक्याः सद्भिरुक्ता हि ते तथा ॥&#x9;023c&lt;br&gt;&#xA;एतेषां किल धर्माणामुत्तमो वैष्णवो विधिः ।&#x9;024a&lt;br&gt;&#xA;रक्षते भगवान्विष्णुर्भक्तमात्मशरीरवत् ॥&#x9;024c&lt;br&gt;&#xA;कर्मणो हि कृतेस्येह कामितस्य द्विजोत्तम ।&#x9;025a&lt;br&gt;&#xA;फलं ह्यवश्यं भोक्तव्यमृषिर्द्वैपायनोऽब्रवीत् ॥&#x9;025c&lt;br&gt;&#xA;भोगान्ते चापि पतनं गतिः पूर्वं प्रभाषिता ।&#x9;026a&lt;br&gt;&#xA;न मे प्रीतिकरास्त्वेते विषोदर्का हि मे मताः ॥&#x9;026c&lt;br&gt;&#xA;वधात्कृष्टतरं मन्ये गर्भवासं महाद्युते ।&#x9;027a&lt;br&gt;&#xA;दिष्टान्ते यानि दुःखानि पुरुषो विन्दते विभो ।&#x9;027c&lt;br&gt;&#xA;ततः कष्टतराणीह गर्भवासे हि विन्दति ॥&#x9;027e&lt;br&gt;&#xA;ततश्चाभ्याधिकां तीव्रां वेदनां लभते नरः ।&#x9;028a&lt;br&gt;&#xA;गर्भापक्रमणे तात कर्मणासुपसर्पणे ॥&#x9;028c&lt;br&gt;&#xA;तस्मान्मे निश्चयो जातो धर्मेष्वेतेषु भारत ।&#x9;029a&lt;br&gt;&#xA;तदिच्छामि कुरुश्रेष्ठ त्वत्प्रसादान्महामते ।&#x9;029c&lt;br&gt;&#xA;तं धर्मं चेह वेत्तुं वै यो जराजन्ममृत्युहा ॥&#x9;029e&lt;br&gt;&#xA;येनोष्णदा वैतरणी असिपत्रवनं च तत् ।&#x9;030a&lt;br&gt;&#xA;कुण्डानि चाग्नितप्तानि क्षुरधारापथस्तथा ।&#x9;030c&lt;br&gt;&#xA;शाल्मलीं च महाघोरामायसीं घोरकण्टकाम् ॥&#x9;030e&lt;br&gt;&#xA;मातापितृकृते चापि सुहृन्मित्रार्थकारणात् ।&#x9;031a&lt;br&gt;&#xA;आत्महेतोश्च पापानि कृतानीह नरैश्च यैः ।&#x9;031c&lt;br&gt;&#xA;तेषां फलोदयं कष्टमृषिर्द्वैपायनोऽब्रवीत् ॥&#x9;031e&lt;br&gt;&#xA;कुम्भीपाकप्रदीप्तानां शूलार्तानां च क्रन्दताम् ।&#x9;032a&lt;br&gt;&#xA;रौरवे क्षिप्यमाणानां प्रहारैर्मथितात्मनाम् ॥&#x9;032c&lt;br&gt;&#xA;स्तनतामपकृत्तानां पिबतामात्मशोणितम् ।&#x9;033a&lt;br&gt;&#xA;तेषामेव प्रवदतां कारुण्यं नास्ति यन्त्रतः ॥&#x9;033c&lt;br&gt;&#xA;तृष्णाशुष्कोष्ठकण्ठानां विह्वलानामचेतसाम् ।&#x9;034a&lt;br&gt;&#xA;सर्वदुःखाभिभूतानां रुजार्तानां च क्रोशताम् ॥&#x9;034c&lt;br&gt;&#xA;वेदनार्ता हि क्रन्दन्ति पूरयन्तो दिशो दश ॥&#x9;035ac&lt;br&gt;&#xA;एकः करोति पापानि सहभोज्यानि बान्धवैः ।&#x9;036a&lt;br&gt;&#xA;तेषामेकः फलं भुङ्क्ते कष्टं वैवस्वते गृहे ॥&#x9;036c&lt;br&gt;&#xA;येन नैतां गतिं गच्छेन्न विण्मूत्रास्थिपिच्छिले ।&#x9;037a&lt;br&gt;&#xA;विष्ठामूत्रकृमीमध्ये बहुजन्तुनिषेविते ॥&#x9;037c&lt;br&gt;&#xA;को गर्भवासात्परतो नरकोऽन्यो विधीयते ।&#x9;038a&lt;br&gt;&#xA;यत्र वासकृतो योगः कुक्षौ वासो विधीयते ॥&#x9;038c&lt;br&gt;&#xA;जातो विस्तीर्णशोकः स्याद्भवेत विगतज्वरः ।&#x9;039a&lt;br&gt;&#xA;न चैष लभ्यते कामो जातमात्रं हि मानवम् ।&#x9;039c&lt;br&gt;&#xA;आविशन्तीह दुःखानि मनोवाक्कायिकानि तु ॥&#x9;039e&lt;br&gt;&#xA;तैरस्वतन्त्रो भवति पीड्यमानो भयानकैः ।&#x9;040a&lt;br&gt;&#xA;तैर्गर्भवासं गच्छति अवशो जायते तथा ॥&#x9;040c&lt;br&gt;&#xA;अवशश्चेहते जन्तुर्व्रजत्यवश एव हि ।&#x9;041a&lt;br&gt;&#xA;जरसा रूपविध्वंसं प्राप्नोत्यवश एव तु ॥&#x9;041c&lt;br&gt;&#xA;शरीरभेदमाप्नोति जीर्यतेऽवश एव तु ।&#x9;042a&lt;br&gt;&#xA;एवं ह्यनियतो मृत्युर्भवत्येव सदा नृषु ॥&#x9;042c&lt;br&gt;&#xA;गर्भेषु म्रियते कश्चिज्जायमानस्तथाऽपरः ।&#x9;043a&lt;br&gt;&#xA;जाता म्रियन्ते बहवो यौवनस्थास्तथाऽपरे ।&#x9;043c&lt;br&gt;&#xA;मध्यभावे तु नश्यन्ति स्थविरो मृत एव तु ॥&#x9;043e&lt;br&gt;&#xA;को जन्मनो नोद्विजते स्वयम्भूरपि यो भवेत् ।&#x9;044a&lt;br&gt;&#xA;कुतस्त्वस्मद्विधस्तात मरणस्य वशानुगः ॥&#x9;044c&lt;br&gt;&#xA;नित्याविष्टो भयेनाहं मनसा कुरुसत्तम ।&#x9;045a&lt;br&gt;&#xA;मुहूर्तमप्यहं शर्म न विन्दामि महामते ॥&#x9;045c&lt;br&gt;&#xA;कालात्मनि तिरोभूतो नित्यं तद्गुणवर्जितः ।&#x9;046a&lt;br&gt;&#xA;अन्नैर्बहुविधैः पुष्टं वस्त्रैर्नानाविधैर्वृतम् ॥&#x9;046c&lt;br&gt;&#xA;चन्दनागरुदिग्धाङ्गं मणिमुक्ताविभूषितम् ।&#x9;047a&lt;br&gt;&#xA;यानैर्बहुविधैर्यातमेकान्तेनैव लालितम् ॥&#x9;047c&lt;br&gt;&#xA;यौवनोद्धतरूपाभिर्मन्दविह्वलगामिभिः ।&#x9;048a&lt;br&gt;&#xA;इष्टिभिरभिरामाभिर्वरस्त्रीभिरयन्त्रितम् ॥&#x9;048c&lt;br&gt;&#xA;रमितं सुचिरं कालं शरीरममितप्रभम् ।&#x9;049a&lt;br&gt;&#xA;अवितृप्ता गमिष्यन्ति हित्वा प्राणांस्तथाऽपरे ॥&#x9;049c&lt;br&gt;&#xA;स्वर्गेऽप्यनियता भूतिस्तथैवाकाशसंश्रये ।&#x9;050a&lt;br&gt;&#xA;देवाऽप्यधिष्ठानवशास्तस्माद्देवं न कामये ॥&#x9;050c&lt;br&gt;&#xA;कामानां नास्त्यधिष्ठानमकामस्तु निवर्तते ।&#x9;051a&lt;br&gt;&#xA;लोकसङ्ग्रहधर्मास्तु सर्व एव न संशयः ॥&#x9;051c&lt;br&gt;&#xA;डोलासधर्मा धर्मज्ञ ऋषिर्द्वैपायनोऽब्रवीत् ।&#x9;052a&lt;br&gt;&#xA;अस्मात्को विषमं दुःखमारोहेत विचक्षणः ॥&#x9;052c&lt;br&gt;&#xA;विद्यमाने समे मार्गे डोलाधर्मविवर्जिते ।&#x9;053a&lt;br&gt;&#xA;को ह्यात्मानं प्रियं लोके डोलासाधर्म्यतां नयेत् ॥&#x9;053c&lt;br&gt;&#xA;चराचरैः सर्वभूतैर्गन्तव्यमविशङ्कया ।&#x9;054a&lt;br&gt;&#xA;अस्माल्लोकात्परं लोकमपाथेयमदैशिकम् ।&#x9;054c&lt;br&gt;&#xA;घोरं तमः प्रवेष्टव्यमत्रातारमबान्धवम् ॥&#x9;054e&lt;br&gt;&#xA;ये तु तं किल धर्मज्ञा धर्मं नारायणेरितम् ।&#x9;055a&lt;br&gt;&#xA;अनन्यमनसो दान्ताः स्मरन्ति नियतव्रताः ॥&#x9;055c&lt;br&gt;&#xA;ततस्तेनैव पश्यन्ति प्राप्नुवन्ति परं पदम् ।&#x9;056a&lt;br&gt;&#xA;रक्षते भगवान्विष्णुर्भक्तानात्मशरीरवत् ॥&#x9;056c&lt;br&gt;&#xA;कुलालचक्रप्रतिमे भ्राम्यमाणेषु जन्तुषु ।&#x9;057a&lt;br&gt;&#xA;मातापितृसहस्राणि सम्प्राप्तानि मया गुरो ॥&#x9;057c&lt;br&gt;&#xA;स्नेहापन्नेन पीतास्तु मातॄणां विविधाः स्तनाः ॥&#x9;058a&lt;br&gt;&#xA;पुत्रदारसहस्राणि इष्टानिष्टशतानि च ।&#x9;058c&lt;br&gt;&#xA;प्राप्तान्यधिष्ठानवशादतीतानि तथैव च ।&#x9;059a&lt;br&gt;&#xA;न क्वचिच्च सुखं प्राप्तं न क्वचिच्छाश्वती स्थितिः ॥&#x9;059e&lt;br&gt;&#xA;स्थानैर्महद्भिर्विभ्रंशो दुःखलब्धैः पुनः पुनः ।&#x9;060a&lt;br&gt;&#xA;धननाशश्च सम्प्राप्तो लब्ध्वा दुःखेन तद्धनम् ।&#x9;060c&lt;br&gt;&#xA;अध्वगानामिव पथि च्छायामाश्रित्य सङ्गमः ॥&#x9;060e&lt;br&gt;&#xA;एवं कर्मवशो लोको ज्ञातीनां हितसङ्गमः ।&#x9;061a&lt;br&gt;&#xA;विश्रम्य च पुनर्याति कर्मभिर्दर्शितां गतिम् ॥&#x9;061c&lt;br&gt;&#xA;एतदीदृशकं दृष्ट्वा ज्ञात्वा चैव समागमम् ।&#x9;062a&lt;br&gt;&#xA;को न बिभ्येत्कुरुश्रेष्ठ विष्ठान्नस्येव भोजनात् ॥&#x9;062c&lt;br&gt;&#xA;बुद्धिश्च मे समुत्पन्ना वैष्णवे धर्मविस्तरे ।&#x9;063a&lt;br&gt;&#xA;तदेष शिरसा पादौ गतोऽस्मि भगवंस्तव ।&#x9;063c&lt;br&gt;&#xA;शरणं च प्रपन्नोऽस्मि गन्तव्ये शरणे ध्रुवे ॥&#x9;063e&lt;br&gt;&#xA;जन्ममृत्युजराखिन्नस्त्रिभिर्दुःखैर्निपीडितः ।&#x9;064a&lt;br&gt;&#xA;इच्छामि भवता त्रातुमेभ्यस्त्वत्तो महामते ।&#x9;064c&lt;br&gt;&#xA;तस्याद्य युगधर्मस्य श्रवणात्कुरुपुङ्गव ॥&#x9;064e&lt;br&gt;&#xA;एतदाद्ययुगोद्भूतं त्रेतायां तत्तिरोहितम् ।&#x9;065a&lt;br&gt;&#xA;स एव धर्ममखिलमृषिर्द्वैपायनोऽब्रवीत् ॥&#39; ॥&#x9;065c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/037/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/037/</guid>
      <description>&lt;p&gt;अध्यायः 037&lt;/p&gt;&#xA;&lt;p&gt;भीष्मेण युधिष्ठिरं प्रति ब्रह्मादिसर्वजगतामनित्यत्वादिकथनपूर्वकं नारायणस्य नित्यत्वादिकथनेन तदुपासनविधानम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;सदृशं राजशार्दूल वृत्तस्य च कुलस्य च ॥&#x9;001ac&lt;br&gt;&#xA;को राज्यं विपुलं गृह्य स्फीताकारं पुनर्महत् ।&#x9;002a&lt;br&gt;&#xA;निर्जितारातिसामन्तं देवराज्योपमं सुखम् ॥&#x9;002c&lt;br&gt;&#xA;राज्ये राज्यगुणा ये च तान्व्युदस्य नराधिप ।&#x9;003a&lt;br&gt;&#xA;दोषं पश्यति राजेन्द्र देहेऽस्मिन्पाञ्चभौतिके ॥&#x9;003c&lt;br&gt;&#xA;अतिक्रान्तास्त्वया राजन्वृत्तेन प्रपितामहाः ।&#x9;004a&lt;br&gt;&#xA;धर्मो विग्रहवान्धीरो विदुरश्च महायशाः ॥&#x9;004c&lt;br&gt;&#xA;सञ्जयश्च महातेजा ये चान्ये दिव्यदर्शनाः ।&#x9;005a&lt;br&gt;&#xA;प्रवृत्तज्ञानसम्पन्नास्तत्वज्ञानविदो नृप ॥&#x9;005c&lt;br&gt;&#xA;तेऽतिक्रान्ता महाराज ब्रह्माद्याः ससुरासुराः ।&#x9;006a&lt;br&gt;&#xA;अनित्यं दुःखसन्तप्तं जगदेतन्न संशयः ॥&#x9;006c&lt;br&gt;&#xA;एवमेतान्महाबाहो ब्रह्माद्यान्ससुरासुरान् ।&#x9;007a&lt;br&gt;&#xA;अनित्यान्सततं पश्य मनुष्यादिषु का कथा ॥&#x9;007c&lt;br&gt;&#xA;नित्यां तु प्रकृतीमाह याऽसौ प्रसवधर्मिणी ।&#x9;008a&lt;br&gt;&#xA;अरूपिणीमनिर्देश्यामकृतां पुरुषातिगाम् ॥&#x9;008c&lt;br&gt;&#xA;तामत्यन्तसुखां सौम्यां निर्वाणमिति सञ्ज्ञिताम् ।&#x9;009a&lt;br&gt;&#xA;आहुर्ब्रह्मर्षयो ह्याद्यां भुवि चैव महर्षयः ॥&#x9;009c&lt;br&gt;&#xA;तया पुरुषरूपिण्या धर्मप्रकृतिकोऽनघ ।&#x9;010a&lt;br&gt;&#xA;स यात्येव हि निर्वाणं यत्तत्प्रकृतिसञ्ज्ञितम् ॥&#x9;010c&lt;br&gt;&#xA;स एष प्राकृतो धर्मो भ्राजत्यादियुगे नृप ।&#x9;011a&lt;br&gt;&#xA;विकारधर्माः शेषेषु युगेषु भरतर्षभ ।&#x9;011c&lt;br&gt;&#xA;भ्राजन्तेऽभ्यधिकं वीर संसारपथगोचराः ॥&#x9;011e&lt;br&gt;&#xA;प्रकृतीनां च सर्वासामकृता प्रकृतिः स्मृता ।&#x9;012a&lt;br&gt;&#xA;एवं प्रकृतिधर्मा हि वरां प्रकृतिमाश्रिता ॥&#x9;012c&lt;br&gt;&#xA;पश्यन्ति परमां लोके दृष्टादृष्टानुदर्शिनीम् ।&#x9;013a&lt;br&gt;&#xA;सत्वादियुगपर्यन्ते त्रेतायुगसमुद्भवे ॥&#x9;013c&lt;br&gt;&#xA;कामं कामयमानेषु ब्राह्मणेषु तिरोहितः ।&#x9;014a&lt;br&gt;&#xA;कुपथेषु तु धर्मेषु प्रादुर्भूतेषु कौरव ।&#x9;014c&lt;br&gt;&#xA;जातो मन्दप्रचारो हि धर्मः कलियुगे नृप ॥&#x9;014e&lt;br&gt;&#xA;नित्यस्तु पुरुषो ज्ञेयो विश्वरूपो निरञ्जनः ।&#x9;015a&lt;br&gt;&#xA;ब्रह्माद्या अपि देवाश्च यं सदा पर्युपासते ॥&#x9;015c&lt;br&gt;&#xA;तं च नारायणं विद्धि परं ब्रह्मेति शाश्वतम् ।&#x9;016a&lt;br&gt;&#xA;तत्कर्म कुरु कायेन ध्यायस्व मनसा च तम् ॥&#x9;016c&lt;br&gt;&#xA;कीर्तयस्व च तन्नाम वाचा सर्वत्र भूपते ।&#x9;017a&lt;br&gt;&#xA;तत्पदं प्राप्नुहि प्राप्यं शाश्वतं चापुनर्भवम् ॥&#x9;017c&lt;br&gt;&#xA;इत्येतद्विष्णुमाश्रित्य संसारग्रहमोक्षणम् ।&#x9;018a&lt;br&gt;&#xA;कथितं ते महाबाहो किं भूयः श्रोतुमिच्छसि ॥&#39; ॥&#x9;018c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/038/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/038/</guid>
      <description>&lt;p&gt;अध्यायः 038&lt;/p&gt;&#xA;&lt;p&gt;भीष्मेण युधिष्ठिरं प्रति तत्वसृष्ट्यादिप्रतिपादकनारदसनत्कुमारसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;क्लिश्यमानेषु भूतेषु जातीमरणसागरे ।&#x9;001a&lt;br&gt;&#xA;यत्प्राप्य क्लेशं नाप्नोति तन्मे ब्रूहि पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;सनत्कुमारस्य सतः संवादं नारदस्य च ॥&#x9;002c&lt;br&gt;&#xA;सनत्कुमारो भगवान्ब्रह्मपुत्रो महायशाः ।&#x9;003a&lt;br&gt;&#xA;पूर्वजातास्त्रयस्तस्य कथ्यन्ते ब्रह्मवादिनः ॥&#x9;003c&lt;br&gt;&#xA;सनकः सनन्दनश्चैव तृतीयश्च सनातनः ।&#x9;004a&lt;br&gt;&#xA;जातमात्राश्च ते सर्वे प्रतिबुद्धा इति श्रुतिः ॥&#x9;004c&lt;br&gt;&#xA;चतुर्थश्चैव तेषां स भगवान्योगवित्तमः ।&#x9;005a&lt;br&gt;&#xA;सनत्कुमार इति वै कथयन्ति महर्षयः ॥&#x9;005c&lt;br&gt;&#xA;हैरण्यगर्भः स मुनिर्वसिष्ठः पञ्चमः स्मृतः ।&#x9;006a&lt;br&gt;&#xA;षष्ठः स्थाणुः स भगवानमेयात्मा त्रिशूलधृत् ॥&#x9;006c&lt;br&gt;&#xA;ततोऽपरे समुत्पन्नाः पावकादारुणे क्रतौ ।&#x9;007a&lt;br&gt;&#xA;मनसा स्वयम्भुवो हीमे मरीचिप्रमुखास्तथा ॥&#x9;007c&lt;br&gt;&#xA;भुगुर्मरीचेरनुजो भृगोरप्यङ्गिरास्तथा ।&#x9;008a&lt;br&gt;&#xA;अनुजोङ्गिरसोऽथात्रिः पुलस्त्योत्रेस्तथाऽनुजः ॥&#x9;008c&lt;br&gt;&#xA;पुलस्त्यस्यानुजो विद्वान्पुलहो नु महाद्युतिः ।&#x9;009a&lt;br&gt;&#xA;पठ्यन्ते ब्रह्मजा ह्येते विद्वद्बिरमितौजसः ॥&#x9;009c&lt;br&gt;&#xA;सर्वमेतन्महाराज कुर्वन्नादिगुरुर्महान् ।&#x9;010a&lt;br&gt;&#xA;प्रभुर्विभुरनन्तश्रीर्ब्रह्मा लोकपितामहः ॥&#x9;010c&lt;br&gt;&#xA;मूर्तिमन्तोऽमृतीभूतास्तेजसाऽतितपोन्विताः ।&#x9;011a&lt;br&gt;&#xA;सनकप्रभृतयस्तत्र ये च प्राप्ताः परं पदम् ।&#x9;011c&lt;br&gt;&#xA;कृत्स्नं क्षयमनुप्राप्य विमुक्ता मूर्तिबन्धनात् ॥&#x9;011e&lt;br&gt;&#xA;सनत्कुमारस्तु विभुर्योगमास्थाय योगवित् ।&#x9;012a&lt;br&gt;&#xA;त्रील्ँलोकानचरच्छश्वदैश्वर्येण परेण हि ॥&#x9;012c&lt;br&gt;&#xA;रुद्रश्चाप्यष्टगुणितं योगं प्राप्तो महायशाः ।&#x9;013a&lt;br&gt;&#xA;सूक्ष्ममष्टगुणं राजन्नितरे नृपसत्तम ॥&#x9;013c&lt;br&gt;&#xA;मरीचिप्रमुखास्तात सर्वे सृष्ट्यर्थमेव ते ।&#x9;014a&lt;br&gt;&#xA;नियुक्ता राजशार्दूल तेषां सृष्टिं शृणुष्व मे ॥&#x9;014c&lt;br&gt;&#xA;सप्त ब्रह्माण इत्येते पुराणे निश्चयं गताः ।&#x9;015a&lt;br&gt;&#xA;सर्वे वेदेषु चैवोक्ताः खिलेषु च न संशयः ॥&#x9;015c&lt;br&gt;&#xA;इतिहासपुराणे च श्रुतिरेषा सनातनी ।&#x9;016a&lt;br&gt;&#xA;ब्राह्मणा वरदानेतान्प्राहुर्वेदान्तपारगाः ॥&#x9;016c&lt;br&gt;&#xA;एतेषां पितरस्तात पुत्रा इत्यनुचक्षते ।&#x9;017a&lt;br&gt;&#xA;गणाः सप्त महाराज मूर्तयोऽमूर्तयस्तथा ॥&#x9;017c&lt;br&gt;&#xA;पितृणां चैव राजेन्द्र पुत्रा देवा इति श्रुतिः ।&#x9;018a&lt;br&gt;&#xA;देवैर्व्याप्ता इमे लोका इत्येवमनुशुश्रुम ॥&#x9;018c&lt;br&gt;&#xA;कृष्णद्वैपायनाच्चैव देवस्थानात्तथैव च ।&#x9;019a&lt;br&gt;&#xA;देवलाच्च नरश्रेष्ठ काश्यपाच्च मया श्रुतम् ॥&#x9;019c&lt;br&gt;&#xA;गौतमादपि कौण्डिन्याद्बारद्वाजात्तथैव च ।&#x9;020a&lt;br&gt;&#xA;मार्कण्डेयात्तथैवैतदृषेर्देवमतादपि ॥&#x9;020c&lt;br&gt;&#xA;पित्रा च मम राजेन्द्र श्राद्धकाले प्रभाषितम् ।&#x9;021a&lt;br&gt;&#xA;परं रहस्यं वेदान्तं प्रियं हि परमात्मनः ॥&#x9;021c&lt;br&gt;&#xA;अतः परं प्रवक्ष्यामि यन्मां पृच्छसि भारतः ।&#x9;022a&lt;br&gt;&#xA;तदिहैकमनोबुद्धिः शृणुष्वावहितो नृप ।&#x9;022c&lt;br&gt;&#xA;स्वायम्भुवस्य संवादं नारदस्य च धीमतः ॥&#x9;022e&lt;br&gt;&#xA;सनत्कुमारो भगवान्दिव्यं जज्वाल तेजसा ।&#x9;023a&lt;br&gt;&#xA;अङ्गुष्ठमात्रो भूत्वा वै विचचार महाद्युतिः ॥&#x9;023c&lt;br&gt;&#xA;स कदाचिन्महाभागो मेरुपृष्ठं समागमत् ।&#x9;024a&lt;br&gt;&#xA;नारदेन नरश्रेष्ठ मुनिना ब्रह्मवादिना ॥&#x9;024c&lt;br&gt;&#xA;जिज्ञासमानावन्योन्यं सकाशे ब्रह्मणस्ततः ।&#x9;025a&lt;br&gt;&#xA;ब्रह्म भागवतौ तात परमार्थार्थचिन्तकौ ॥&#x9;025c&lt;br&gt;&#xA;मतिमान्मतिमच्छ्रेष्ठं बुद्धिमान्बुद्धिमत्तरम् ।&#x9;026a&lt;br&gt;&#xA;क्षेत्रवित्क्षेत्रविच्छ्रेष्ठं ज्ञानविज्ज्ञानमत्तमम् ॥&#x9;026c&lt;br&gt;&#xA;सनत्कुमारं तत्वज्ञं भगवन्तमरिन्दम ।&#x9;027a&lt;br&gt;&#xA;लोकविल्लोकविच्छ्रेष्ठमात्मविच्चात्मवित्तमम् ।&#x9;027c&lt;br&gt;&#xA;सर्ववेदार्थकुशलं सर्वशास्त्रविशारदम् ॥&#x9;027e&lt;br&gt;&#xA;साङ्ख्ययोगं च यो वेद पाणावामलकं यथा ।&#x9;028a&lt;br&gt;&#xA;नारदोऽथ नरश्रेष्ठ तं पप्रच्छ महाद्युतिः ॥&#x9;028c&lt;br&gt;&#xA;नारद उवाच ।&#x9;029&lt;br&gt;&#xA;त्रयोविंशतितत्वस्य अव्यक्तस्य महामुने ।&#x9;029a&lt;br&gt;&#xA;प्रभवं चाप्ययं चैव श्रोतुमिच्छामि तत्वतः ॥&#x9;029c&lt;br&gt;&#xA;अध्यात्ममधिभूतं च अधिदैवं तथैव च ।&#x9;030a&lt;br&gt;&#xA;कालसङ्ख्याश्च सर्गञ्च स्रष्टारं पुरुषं प्रभुम् ।&#x9;030c&lt;br&gt;&#xA;यं विश्वमुपजीवन्ति येन सर्वमिदं ततम् ।&#x9;031a&lt;br&gt;&#xA;यं प्राप्य न निवर्तन्ते तद्भवान्वक्तुमर्हति ॥&#x9;031c&lt;br&gt;&#xA;सनत्कुमार उवाच ।&#x9;032&lt;br&gt;&#xA;यं विश्वमुपजीवन्ति यमाहुः पुरुषं परम् ।&#x9;032a&lt;br&gt;&#xA;तं वै शृणु महाबुद्धे नारायणमनामयम् ॥&#x9;032c&lt;br&gt;&#xA;एष नारायणो नाम यं विश्वमुपजीवति ।&#x9;033a&lt;br&gt;&#xA;एष स्रष्टा विधाता च भर्ता पालयिता प्रभुः ॥&#x9;033c&lt;br&gt;&#xA;प्राप्यैनं न निवर्तन्ते यतयोऽध्यात्मचिन्तकाः ।&#x9;034a&lt;br&gt;&#xA;एतावदेव वक्तव्यं मया नारद पृच्छते ॥&#x9;034c&lt;br&gt;&#xA;परं न वेद्मि तत्सर्गं यावांश्चायं यथाप्यहम् ।&#x9;035a&lt;br&gt;&#xA;श्रूयतामानुपूर्व्येण न च सर्गः प्रयत्नतः ॥&#x9;035c&lt;br&gt;&#xA;यथा कालपरीमाणं तत्वानामृषिसत्तम ।&#x9;036a&lt;br&gt;&#xA;अध्यात्ममधिभूतं च अधिदैवं तथैव च ।&#x9;036c&lt;br&gt;&#xA;कालसङ्ख्यां च  सर्गञ्च  सर्वमेव महामुने ॥&#x9;036e&lt;br&gt;&#xA;तमसः कुर्वतः सर्गं तामसो ह्यभिधीयते ।&#x9;037a&lt;br&gt;&#xA;ब्रह्मविद्भिर्द्विजैर्नित्यं नित्यमध्यात्मचिन्तकैः ॥&#x9;037c&lt;br&gt;&#xA;पर्यायनामान्येतस्य कथयन्ति मनीषिणः ।&#x9;038a&lt;br&gt;&#xA;तानि ते सम्प्रवक्ष्यामि तदिहैकमनाः शृणु ॥&#x9;038c&lt;br&gt;&#xA;महार्णवोऽर्णवश्चैव सलिलं च गुणास्तथा ।&#x9;039a&lt;br&gt;&#xA;वेदास्तपांसि यज्ञाश्च धर्माश्च भगवान्विभुः ।&#x9;039c&lt;br&gt;&#xA;प्राणः सांवर्तकोग्निश्च व्योम कालस्तथैव च ॥&#x9;039e&lt;br&gt;&#xA;नामान्येतानि ब्रह्मर्षे शरीरस्येश्वरस्य वै ।&#x9;040a&lt;br&gt;&#xA;कीर्तितानि द्विजश्रेष्ठ मया शास्त्रानुसारतः ॥&#x9;040c&lt;br&gt;&#xA;चतुर्युगसहस्राणि चतुर्युगमरिन्दम ।&#x9;041a&lt;br&gt;&#xA;प्राहुः कल्पसहस्रं वै ब्राह्मणास्तत्वदर्शिनः ॥&#x9;041c&lt;br&gt;&#xA;दशकल्पसहस्राणि अव्ययस्य महानिशा ।&#x9;042a&lt;br&gt;&#xA;तथैव दिवसं प्राहुर्योगाः साङ्ख्याश्च तत्वतः ॥&#x9;042c&lt;br&gt;&#xA;निशासुप्तोथ भगवान्क्षपान्ते प्रत्यबुध्यत ।&#x9;043a&lt;br&gt;&#xA;पश्चाद्बुद्ध्वा ससर्जापस्तासु वीर्यमवासृजत् ॥&#x9;043c&lt;br&gt;&#xA;तदण्डमभवद्धैमं सहस्रांशुसमप्रभम् ।&#x9;044a&lt;br&gt;&#xA;अहङ्कृत्वा ततस्तस्मिन्ससर्ज प्रभुरीश्वरः ॥&#x9;044c&lt;br&gt;&#xA;हिरण्यगर्भं विश्वात्मा ब्रह्माणां जलवन्मुनिम् ।&#x9;045a&lt;br&gt;&#xA;भूतभव्यभविष्यस्य कर्तारमनघं विभुम् ।&#x9;045c&lt;br&gt;&#xA;मूर्तिमन्तं महात्मानं विश्वशम्भुं स्वयम्भुवम् ॥&#x9;045e&lt;br&gt;&#xA;अणिमा लघिमा प्राप्तिरीशानो ज्योतिषां नरम् ।&#x9;046a&lt;br&gt;&#xA;चक्रे तिरोधां भगवानेत्कृत्वा महायशाः ॥&#x9;046c&lt;br&gt;&#xA;एतस्यापि निशामाहुर्वेदवेदाङ्गपारगाः ।&#x9;047a&lt;br&gt;&#xA;पञ्चकल्पसहस्राणि अहरेतावदेव च ॥&#x9;047c&lt;br&gt;&#xA;स सर्गं कुरुत ब्रह्मा तामसश्चानुपूर्व्यशः ।&#x9;048a&lt;br&gt;&#xA;सृजतेऽहं त्वहङ्कारं परमेष्ठिनमव्ययम् ॥&#x9;048c&lt;br&gt;&#xA;अहङ्कारेणैव लोका व्याप्ताः साहङ्कृतेन वै ।&#x9;049a&lt;br&gt;&#xA;येनाविष्टानि भूतानि मज्जन्त्यव्यक्तसागरे ॥&#x9;049c&lt;br&gt;&#xA;देवर्षिदानवनरा यक्षगन्धर्वकिन्नराः ।&#x9;050a&lt;br&gt;&#xA;उन्मज्जन्ति निमज्जन्ति ऊर्ध्वाधस्तिर्यगेव च ॥&#x9;050c&lt;br&gt;&#xA;एतस्यापि निशामाहुस्तृतीयामथ कुर्वतः ।&#x9;051a&lt;br&gt;&#xA;त्रीणि कल्पसहस्राणि अहरेतावदेव तु ॥&#x9;051c&lt;br&gt;&#xA;अहङ्कारस्तु सृजति महाभूतानि पञ्च वै ।&#x9;052a&lt;br&gt;&#xA;पृथिवी वायुराकाशमापो ज्योतिश्च पञ्चमम् ॥&#x9;052c&lt;br&gt;&#xA;एतेषां गुणतत्वानि पञ्च प्राहुर्द्विजातयः ।&#x9;053a&lt;br&gt;&#xA;शब्दे स्पर्शे च रूपे च रसे गन्धे तथैव च ॥&#x9;053c&lt;br&gt;&#xA;गुणेष्वेतेष्वभिरताः पङ्कलग्ना इव द्विपाः ।&#x9;054a&lt;br&gt;&#xA;नोत्तिष्ठन्त्यवशीभूताः सक्ता अव्यक्तसागरे ॥&#x9;054c&lt;br&gt;&#xA;एतेषामिह वै सर्वं चतुर्थमिह कुर्वतः ।&#x9;055a&lt;br&gt;&#xA;चतुर्युगसहस्रे वै अहोरात्रास्तथैव च ॥&#x9;055c&lt;br&gt;&#xA;अनन्त इति विख्यातः पञ्चमः सर्ग उच्यते ।&#x9;056a&lt;br&gt;&#xA;इन्द्रियाणि दशैकं च यथाश्रुतिनिदर्शनात् ॥&#x9;056c&lt;br&gt;&#xA;मनः सर्वमिदं तात विश्वं सर्वमिदं जगत् ।&#x9;057a&lt;br&gt;&#xA;न तथान्यानि भूतानि बलवन्ति यथा मनः ॥&#x9;057c&lt;br&gt;&#xA;एतस्यापि ह वै सर्गं षष्ठमाहुर्द्विजातयः ।&#x9;058a&lt;br&gt;&#xA;अहः कल्पसहस्रं वै रात्रिरेतावती तथा ॥&#x9;058c&lt;br&gt;&#xA;ऊर्ध्वस्रोतस्तु वै सर्गं सप्तमं ब्रह्मणो विदुः ।&#x9;059a&lt;br&gt;&#xA;अष्टमं चाप्यधःस्रोतस्तिर्यक्तु नवमः स्मृतः ॥&#x9;059c&lt;br&gt;&#xA;एतानि नव सर्गाणि तत्वानि च महामुने ।&#x9;060a&lt;br&gt;&#xA;चतुर्विंशतितत्वानि तत्वसङ्ख्यानि तेऽनघ ॥&#x9;060c&lt;br&gt;&#xA;सर्वस्य प्रभवः पूर्वमुक्तो नारायणः प्रभुः ।&#x9;061a&lt;br&gt;&#xA;अव्ययः प्रभवश्चैव अव्यक्तस्य महामुने ।&#x9;061c&lt;br&gt;&#xA;प्रवक्ष्याम्यपरं तत्वं यस्य यस्येश्वरश्च यः ॥&#x9;061e&lt;br&gt;&#xA;अध्यात्ममधिभूतं च अधिदैवं तथैव च ।&#x9;062a&lt;br&gt;&#xA;यथाश्रुतं यथादृष्टं तत्वतो वै निबोध मे ॥&#x9;062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/039/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/039/</guid>
      <description>&lt;p&gt;अध्यायः 039&lt;/p&gt;&#xA;&lt;p&gt;सनत्कुमारेण नारदं प्रति प्रलयप्रकारादिकथनम् ॥ 1 ॥ तथा भूतादिनिरूपणम् ॥ 2 ॥&lt;/p&gt;&#xA;&lt;p&gt;सनत्कुमार उवाच ।&#x9;kk-13-01-038-001&lt;br&gt;&#xA;अधःस्रोतसि सर्गे च तिर्यक्स्रोतसि चैव हि ।&#x9;kk-13-01-038-001a&lt;br&gt;&#xA;एताभ्यामीश्वरं विन्द्यादूर्ध्वस्रोतस्तथैव च ॥&#x9;kk-13-01-038-001c&lt;br&gt;&#xA;कर्मेन्द्रियाणां पञ्चानामीश्वरो बुद्धिगोचरः ।&#x9;kk-13-01-038-002a&lt;br&gt;&#xA;बुद्धीन्द्रियाणामपि तु ईश्वरो मन उच्यते ॥&#x9;kk-13-01-038-002c&lt;br&gt;&#xA;मनसः पञ्चभूतानि सगुणान्याहुरीश्वरम् ।&#x9;kk-13-01-038-003a&lt;br&gt;&#xA;भूतानामीश्वरं विद्याद्ब्रह्माणं परमेष्ठिनम् ॥&#x9;kk-13-01-038-003c&lt;br&gt;&#xA;भवान्हि कुशलश्चैव धर्मेष्वेषु परेषु वै ।&#x9;kk-13-01-038-004a&lt;br&gt;&#xA;कालाग्निरह्नः कल्पान्ते जगद्दहति चांशुभिः ॥&#x9;kk-13-01-038-004c&lt;br&gt;&#xA;ततः सर्वाणि भूतानि स्थावराणि चराणि च ।&#x9;kk-13-01-038-005a&lt;br&gt;&#xA;महाभूतानि दग्धानि स्वां योनिं गमितानि वै ॥&#x9;kk-13-01-038-005c&lt;br&gt;&#xA;कूर्मपृष्ठनिभा भूमिर्निर्दग्धकुशकण्टका ।&#x9;kk-13-01-038-006a&lt;br&gt;&#xA;निर्वृक्षा निस्तृणा चैव दग्धा कालाग्निना तदा ॥&#x9;kk-13-01-038-006c&lt;br&gt;&#xA;जगत्प्रलीनं जगति जगच्चापि प्रलीयते ।&#x9;kk-13-01-038-007a&lt;br&gt;&#xA;नष्टिगन्धा तदा सूक्ष्मा जलमेवाभवत्तदा ॥&#x9;kk-13-01-038-007c&lt;br&gt;&#xA;ततो मयूखजालेन सूर्यस्त्वापीयते जलम् ।&#x9;kk-13-01-038-008a&lt;br&gt;&#xA;रसात्मा लीयते चार्के तथा ब्राह्मणसत्तम ॥&#x9;kk-13-01-038-008c&lt;br&gt;&#xA;अन्तरिक्षगतान्भूतान्प्रदहत्यनलस्तदा ।&#x9;kk-13-01-038-009a&lt;br&gt;&#xA;अग्निभूतं तदा व्योम भवतीत्यभिचक्षते ॥&#x9;kk-13-01-038-009c&lt;br&gt;&#xA;तं तथा विस्फुरद्वह्निं वायुर्जरयते महान् ।&#x9;kk-13-01-038-010a&lt;br&gt;&#xA;महता बलवेगेन आदत्ते तं हि भानुमान् ॥&#x9;kk-13-01-038-010c&lt;br&gt;&#xA;वायोरपि गुणं स्पर्शमाकाशं ग्रसते यदा ।&#x9;kk-13-01-038-011a&lt;br&gt;&#xA;प्रशाम्यति तदा वायुः खं तु तिष्ठति नानदत् ॥&#x9;kk-13-01-038-011c&lt;br&gt;&#xA;तस्य तं निनदं शब्दमादत्ते वै मनस्तदा ।&#x9;kk-13-01-038-012a&lt;br&gt;&#xA;स शब्दगुणहीनात्मा तिष्ठते मूर्तिमांस्तु वै ॥&#x9;kk-13-01-038-012c&lt;br&gt;&#xA;भुङ्क्ते च स तदा व्योम मनस्तात दिगात्मकम् ।&#x9;kk-13-01-038-013a&lt;br&gt;&#xA;व्योमात्मनि विनष्टे तु सङ्कल्पात्मा विवर्धते ॥&#x9;kk-13-01-038-013c&lt;br&gt;&#xA;सङ्कल्पात्मानमादत्ते चित्तं वै स्वेन तेजसा ।&#x9;kk-13-01-038-014a&lt;br&gt;&#xA;चित्तं ग्रसत्यहङ्कारस्तदा वै मुनिसत्तम ॥&#x9;kk-13-01-038-014c&lt;br&gt;&#xA;विनष्टे च तदा चित्ते अहङ्कारोऽभवन्महान् ।&#x9;kk-13-01-038-015a&lt;br&gt;&#xA;अहङ्कारं तदादत्ते महान्ब्रह्मा प्रजापतिः ॥&#x9;kk-13-01-038-015c&lt;br&gt;&#xA;अभिमाने विनष्टे तु महान्ब्रह्मा विराजते ।&#x9;kk-13-01-038-016a&lt;br&gt;&#xA;तं तदा त्रिषु लोकेषु मूर्तिष्वेवाग्रमूर्तिजम् ॥&#x9;kk-13-01-038-016c&lt;br&gt;&#xA;येन विश्वमिदं कृत्स्नं निर्मितं वै गुणार्थिना ।&#x9;kk-13-01-038-017a&lt;br&gt;&#xA;मूर्तं जलेचरमपि व्यवसायगुणात्मकम् ।&#x9;kk-13-01-038-017c&lt;br&gt;&#xA;ग्रसिष्णुर्भगवान्ब्रह्मा व्यक्ताव्यक्तमसंशयम् ॥&#x9;kk-13-01-038-018a&lt;br&gt;&#xA;एषोऽव्ययस्य प्रलयो मया ते परिकीर्तितः ।&#x9;kk-13-01-038-018c&lt;br&gt;&#xA;अध्यात्ममधिभूतं च अधिदैवं च श्रूयताम् ॥&#x9;kk-13-01-038-019a&lt;br&gt;&#xA;आकाशं प्रथमं भूतं श्रोत्रमध्यात्मं शब्दोधिभूतं दिशोधिदैवतं ॥&#x9;kk-13-01-038-019c&lt;br&gt;&#xA;वायुर्द्वितीयं भूतं त्वगध्यात्मं स्पर्शोधिभूतं विद्युदधिदैवतं स्यात् ॥&#x9;kk-13-01-038-020A&lt;br&gt;&#xA;ज्योतिस्तृतीयं भूतं चक्षुरध्यात्मं रूपमधिभूतं सूर्योधिदैवतं स्यात् ॥&#x9;kk-13-01-038-021A&lt;br&gt;&#xA;आपश्चतुर्थं भूतं जिह्वाध्यात्मं रसोधिभूतं वरुणोधिदैवतं स्यात् ॥&#x9;kk-13-01-038-022A&lt;br&gt;&#xA;पृथिवी पञ्चमं भूतं ध्राणमध्यात्मं गन्धोधिभूतं वायुरधिदैवतं स्यात् ॥&#x9;kk-13-01-038-023A&lt;br&gt;&#xA;पाञ्चभौतिकमेतच्चतुष्टयं वर्णितम् । अत ऊर्ध्वमिन्द्रियमनुवर्णयिष्यामः ॥&#x9;kk-13-01-038-024A&lt;br&gt;&#xA;पादावध्यात्मं गन्तव्यमधिभूतं विष्णुरधिदैवतं स्यात् ॥&#x9;kk-13-01-038-025A&lt;br&gt;&#xA;हस्तावध्यात्मं कर्तव्यमधिभूतमिन्द्रोऽधिदैवतं स्यात् ॥&#x9;kk-13-01-038-026A&lt;br&gt;&#xA;पायुरध्यात्मं विसर्गोऽधिभूतं मित्रोऽधिदैवतं स्यात् ॥&#x9;kk-13-01-038-027A&lt;br&gt;&#xA;उपस्थोऽध्यात्ममानन्दोऽधिभूतं प्रजापतिरवधिदैवतं स्यात् ।&#x9;kk-13-01-038-028A&lt;br&gt;&#xA;वागध्यात्मं वक्तव्यमधिभूतमग्निरधिदैवतं स्यात् ॥&#x9;kk-13-01-038-029A&lt;br&gt;&#xA;मनोऽध्यात्मं मन्तव्यमधिभूतं चन्द्रमा अधिदैवतं स्यात् ॥&#x9;kk-13-01-038-030A&lt;br&gt;&#xA;अहङ्कारोऽध्यात्ममभिमानोऽधिभूतं विरिञ्चोऽधिदैवतं स्यात् ।&#x9;kk-13-01-038-031A&lt;br&gt;&#xA;बुद्धिरध्यात्मं व्यवसायोऽधिभूतं ब्रह्माधिदैवतं स्यात् ॥&#x9;kk-13-01-038-032A&lt;br&gt;&#xA;एवमव्यक्तो भगवान्सकृत्कृत्स्नान्कुरुते सम्हरते च । &#x9;kk-13-01-038-033A&lt;br&gt;&#xA;कस्मात्क्रीडार्थम् ॥&#x9;kk-13-01-038-033B&lt;br&gt;&#xA;यथाऽऽदित्योंऽशुजालं क्षिपति सम्हरते च एवमव्यक्तो गुणान्सृजति सम्हरते च ॥&#x9;kk-13-01-038-034A&lt;br&gt;&#xA;यथाऽर्णवादूर्मिमालानि च यश्चोर्ध्वमुत्तिष्ठते सम्हरते च ।&#x9;kk-13-01-038-035A&lt;br&gt;&#xA;यथा चान्तरिक्षादभ्रमाकाशमुत्तिष्ठति स्तनितगर्जितोन्मिश्रं तद्वत्तत्रैव प्राणशत् ।&#x9;kk-13-01-038-035B&lt;br&gt;&#xA;एवमव्यक्तो गुणान्सृजति सम्हरति च ॥&#x9;kk-13-01-038-035C&lt;br&gt;&#xA;यथा कूर्मोऽङ्गानि कामात्प्रसारयते पुनश्च प्रवेशयति एवमव्यक्तो भगवान्लोकान्प्रकाशयति प्रवेशयते च ॥&#x9;kk-13-01-038-036A&lt;br&gt;&#xA;एवं चेतनश्च भगवान्पञ्चविंशः शुचिस्तेनाधिष्ठिता प्रकृतिश्चेतयति नित्यं सहधर्मा च । &#x9;kk-13-01-038-037A&lt;br&gt;&#xA;भगवतोऽव्यक्तस्य क्रियावतोक्रियावतश्च प्रकृतिः क्रियावानजरामरः क्षेत्रज्ञो नारायणाख्यः पुरुषः ॥&#x9;kk-13-01-038-037B&lt;br&gt;&#xA;भीष्म उवाच ।&#x9;kk-13-01-038-038&lt;br&gt;&#xA;इत्येतन्नारदायोक्तं कुमारेण च धीमता ।&#x9;kk-13-01-038-038a&lt;br&gt;&#xA;एतच्छ्रुत्वा द्विजो राजन्सर्वयज्ञफलं लभेत् ॥&#x9;kk-13-01-038-038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/040/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/040/</guid>
      <description>&lt;p&gt;अध्यायः 040&lt;/p&gt;&#xA;&lt;p&gt;ब्रह्मणा देवान्प्रति नारायणमहिमप्रतिपादकगरुडकश्यपसंवादानुवादः ॥ 1 ॥&#x9;kk-13-01-040-0&lt;/p&gt;&#xA;&lt;p&gt;युधिष्ठर उवाच ।&#x9;kk-13-01-040-001&lt;br&gt;&#xA;आत्मन्यग्नौ समाधाय य एते कुरुनन्दन ।&#x9;kk-13-01-040-001a&lt;br&gt;&#xA;द्विजातयो व्रतोपेता जपयज्ञपरायणाः ॥&#x9;kk-13-01-040-001c&lt;br&gt;&#xA;यजन्त्यारम्भयज्ञैश्च मानसं यज्ञमास्थिताः ।&#x9;kk-13-01-040-002a&lt;br&gt;&#xA;अग्निभ्यश्च परं नास्ति येषामेषोऽव्यवस्थितः ॥&#x9;kk-13-01-040-002c&lt;br&gt;&#xA;तेषां गतिर्महाप्राज्ञ कीदृशी किम्पराश्च ते ।&#x9;kk-13-01-040-003a&lt;br&gt;&#xA;एतदिच्छामि तत्वेन त्वत्तः श्रोतुं पितामह ॥&#x9;kk-13-01-040-003c&lt;br&gt;&#xA;भीष्म उवाच ।&#x9;kk-13-01-040-004&lt;br&gt;&#xA;अत्र ते वर्तयिष्यामि इतिहासं पुरातनम् ।&#x9;kk-13-01-040-004a&lt;br&gt;&#xA;वैकुण्ठस्य च संवादं सुपर्णस्य च भारत ॥&#x9;kk-13-01-040-004c&lt;br&gt;&#xA;अमृतस्य समुत्पत्तौ देवानामसुरैः सह ।&#x9;kk-13-01-040-005a&lt;br&gt;&#xA;षष्टिवर्षसहस्राणि दैवासुरमवर्तत ।&#x9;kk-13-01-040-005c&lt;br&gt;&#xA;तत्र देवास्तु दैतेयैर्वध्यन्ते भृशदारुणैः ।&#x9;kk-13-01-040-006a&lt;br&gt;&#xA;त्रातारं नाधिगच्छन्ति वध्यमाना महासुरैः ॥&#x9;kk-13-01-040-006c&lt;br&gt;&#xA;आर्तास्ते देवदेवेशं प्रपन्नाः शरणैषिणः ।&#x9;kk-13-01-040-007a&lt;br&gt;&#xA;पितामहं महाप्राज्ञं वध्यमानाः सुरेतरैः ॥&#x9;kk-13-01-040-007c&lt;br&gt;&#xA;ता दृष्ट्वा देवता ब्रह्मा सम्भ्रान्तेन्द्रियमानसः ।&#x9;kk-13-01-040-008a&lt;br&gt;&#xA;वैकुण्ठं शरणं देवं प्रतिपेदे च तैः सह ॥&#x9;kk-13-01-040-008c&lt;br&gt;&#xA;ततः स देवैः सहितः पद्मयोनिर्नरेश्वर ।&#x9;kk-13-01-040-009a&lt;br&gt;&#xA;तुष्टाव प्राञ्जलिर्भूत्वा नारायणमनामयम् ॥&#x9;kk-13-01-040-009c&lt;br&gt;&#xA;त्वद्रूपचिन्तनान्नाम्नां स्मरणादर्चनादपि ।&#x9;kk-13-01-040-010a&lt;br&gt;&#xA;तपोयोगादिभिश्चैव श्रेयो यान्ति मनीषिणः ॥&#x9;kk-13-01-040-010c&lt;br&gt;&#xA;भक्तवत्सल पद्माक्ष परमेश्वर पापहन् ।&#x9;kk-13-01-040-011a&lt;br&gt;&#xA;परमात्माऽविकाराद्य नारायण नमोस्तु ते ॥&#x9;kk-13-01-040-011c&lt;br&gt;&#xA;नमस्ते सर्वलोकादे सर्वात्मामितविक्रम ।&#x9;kk-13-01-040-012a&lt;br&gt;&#xA;सर्वभूतभविष्येश सर्वभूतमहेश्वर&#x9;kk-13-01-040-012c&lt;br&gt;&#xA;देवानामपि देवस्त्वं सर्वविद्यापरायणः ।&#x9;kk-13-01-040-013a&lt;br&gt;&#xA;जगद्वीजसमाहार जगतः परमो ह्यसि ॥&#x9;kk-13-01-040-013c&lt;br&gt;&#xA;त्रायस्व देवता वीर दानवाद्यैः सुपीडिताः ।&#x9;kk-13-01-040-014a&lt;br&gt;&#xA;लोकांश्च लोकपालांश्च ऋषींश्च जयतांवर ॥&#x9;kk-13-01-040-014c&lt;br&gt;&#xA;वेदाः साङ्गोपनिषदः सरहस्याः ससङ्ग्रहाः ।&#x9;kk-13-01-040-015a&lt;br&gt;&#xA;सोङ्काराः सवषट्काराः प्राहुस्त्वां यज्ञमुत्तमम् ॥&#x9;kk-13-01-040-015c&lt;br&gt;&#xA;पवित्राणां पवित्रं च मङ्गलानां च मङ्गलम् ।&#x9;kk-13-01-040-016a&lt;br&gt;&#xA;तपस्विनां तपश्चैव दैवतं देवतास्वपि ॥&#x9;kk-13-01-040-016c&lt;br&gt;&#xA;एवमादिपुरस्कारैर्ऋक्सामयजुषां गणैः ।&#x9;kk-13-01-040-017a&lt;br&gt;&#xA;वैकुण्ठं तुष्टुवुर्देवाः सर्वे ब्रह्मर्षिभिः सह ॥&#x9;kk-13-01-040-017c&lt;br&gt;&#xA;ततोऽन्तरिक्षे वागासीन्मेघगम्भीरनिस्वना ।&#x9;kk-13-01-040-018a&lt;br&gt;&#xA;जेष्यध्वं दानवान्यूयं मयैव सह सङ्गरे ॥&#x9;kk-13-01-040-018c&lt;br&gt;&#xA;ततो देवगणानां च दानवानां च युध्यताम् ।&#x9;kk-13-01-040-019a&lt;br&gt;&#xA;प्रादुरासीन्महातेजाः शार्ङ्गचक्रगदाधरः ॥&#x9;kk-13-01-040-019c&lt;br&gt;&#xA;सुपर्णपृष्ठमास्थाय तेजसा प्रदहन्निव ।&#x9;kk-13-01-040-020a&lt;br&gt;&#xA;व्यधमद्दानवान्सर्वान्बाहुद्रविणतेजसा ॥&#x9;kk-13-01-040-020c&lt;br&gt;&#xA;तं समासाद्य समरे दैत्यदानवपुङ्गवाः ।&#x9;kk-13-01-040-021a&lt;br&gt;&#xA;व्यनश्यन्त महाराज पतङ्गा इव पावकम् ॥&#x9;kk-13-01-040-021c&lt;br&gt;&#xA;स विजित्यासुरान्सर्वान्दानवांश्च महामतिः ।&#x9;kk-13-01-040-022a&lt;br&gt;&#xA;पश्यतामेव देवानां तत्रैवान्तरधीयत ॥&#x9;kk-13-01-040-022c&lt;br&gt;&#xA;तं दृष्ट्वान्तर्हितं देवा विष्णुं देवामितद्युतिम् ।&#x9;kk-13-01-040-023a&lt;br&gt;&#xA;विस्मयोत्फुल्लनयना ब्रह्माणमिदमब्रुवन् ॥&#x9;kk-13-01-040-023c&lt;br&gt;&#xA;भगवन्सर्वलोकेश सर्वलोकपितामह ।&#x9;kk-13-01-040-024a&lt;br&gt;&#xA;इदमत्यद्भुतं वृत्तं तन्नः शंसितुमर्हसि ॥&#x9;kk-13-01-040-024c&lt;br&gt;&#xA;दैवासुरेऽस्मिन्सङ्ग्रामे त्राता येन वयं विभो ।&#x9;kk-13-01-040-025a&lt;br&gt;&#xA;एतद्विज्ञातुमिच्छामः कुतोसौ कश्च तत्वतः ॥&#x9;kk-13-01-040-025c&lt;br&gt;&#xA;कोऽयमस्मान्परित्राय तूष्णीमेव यथागतम् ।&#x9;kk-13-01-040-026a&lt;br&gt;&#xA;प्रतिप्रयातो दिव्यात्मा तं नः शंसितुमर्हसि ॥&#x9;kk-13-01-040-026c&lt;br&gt;&#xA;एवमुक्तः सुरैः सर्वैर्वचनं वचनार्थवित् ।&#x9;kk-13-01-040-027a&lt;br&gt;&#xA;उवाच पद्मनाभस्य पूर्वरूपं प्रति प्रभो ॥&#x9;kk-13-01-040-027c&lt;br&gt;&#xA;ब्रह्मोवाच ।&#x9;kk-13-01-040-028&lt;br&gt;&#xA;न ह्येनं वेद तत्वेन भुवनं भुवनेश्वरम् ।&#x9;kk-13-01-040-028a&lt;br&gt;&#xA;सङ्ख्यातुं नैव चात्मानं निर्गुणं गुणिनां वरम् ॥&#x9;kk-13-01-040-028c&lt;br&gt;&#xA;अत्र ते वर्तयिष्यामि इतिहासं पुरातनम् ।&#x9;kk-13-01-040-029a&lt;br&gt;&#xA;सुपर्णस्य च संवादमृषीणां चापि देवताः ॥&#x9;kk-13-01-040-029c&lt;br&gt;&#xA;पुरा ब्रह्मर्षयश्चैव सिद्दाश्च भुवनेश्वरम् ।&#x9;kk-13-01-040-030a&lt;br&gt;&#xA;आश्रित्य हिमवत्पृष्ठे चक्रिरे विविधाः कथाः ॥&#x9;kk-13-01-040-030c&lt;br&gt;&#xA;तेषां कथयतां तत्र कथान्ते पततां वरः ।&#x9;kk-13-01-040-031a&lt;br&gt;&#xA;प्रादुरासीन्महातेजा वाहश्चक्रगदाभृतः ॥&#x9;kk-13-01-040-031c&lt;br&gt;&#xA;स तानृषीन्समासाद्य विनयावनताननः ।&#x9;kk-13-01-040-032a&lt;br&gt;&#xA;अवतीर्य महावीर्यस्तानृषीनभिजग्मिवान् ॥&#x9;kk-13-01-040-032c&lt;br&gt;&#xA;अभ्यर्चितः स ऋषिभिः स्वागतेन महाबलः ।&#x9;kk-13-01-040-033a&lt;br&gt;&#xA;उपाविशत तेजस्वी भूमौ वेगवतां वरः ॥&#x9;kk-13-01-040-033c&lt;br&gt;&#xA;तमासीनं महात्मानं वैनतेयं महाद्युतिम् ।&#x9;kk-13-01-040-034a&lt;br&gt;&#xA;ऋषयः परिपप्रच्छुर्महात्मानस्तपस्विनः ॥&#x9;kk-13-01-040-034c&lt;br&gt;&#xA;कौतूहलं वैनतेय परं नो हृदि वर्तते ।&#x9;kk-13-01-040-035a&lt;br&gt;&#xA;तस्य नान्योस्ति वक्तेह त्वामृते पन्नगाशन ॥&#x9;kk-13-01-040-035c&lt;br&gt;&#xA;तदाख्यातमिहेच्छामो भवता प्रश्नमुत्तमम् ।&#x9;kk-13-01-040-036a&lt;br&gt;&#xA;एवमुक्तः प्रत्युवाच प्राञ्जलिर्विनतासुतः ॥&#x9;kk-13-01-040-036c&lt;br&gt;&#xA;धन्योस्म्यनुगृहीतोस्मि यन्मां ब्रह्मर्षिसत्तमाः ।&#x9;kk-13-01-040-037a&lt;br&gt;&#xA;प्रष्टव्यं प्रष्टुमिच्छन्ति प्रीतिमन्तोऽनसूयकाः ॥&#x9;kk-13-01-040-037c&lt;br&gt;&#xA;किं मया ब्रूत वक्तव्यं कार्यं च वदतां वराः ।&#x9;kk-13-01-040-038a&lt;br&gt;&#xA;यूयं हि मां यथायुक्तं सर्वं वै प्रष्टुमर्हथ ॥&#x9;kk-13-01-040-038c&lt;br&gt;&#xA;नमस्कृत्वा ह्यनन्ताय ततस्त ऋषिसत्तमाः ।&#x9;kk-13-01-040-039a&lt;br&gt;&#xA;प्रष्टुं प्रचक्रमुस्तत्र वैनतेयं महाबलम् ॥&#x9;kk-13-01-040-039c&lt;br&gt;&#xA;देवदेवं महात्मानं नारायणमनामयम् ।&#x9;kk-13-01-040-040a&lt;br&gt;&#xA;भवानुपास्ते वरदं कुतोऽसौ कश्च तत्वतः ॥&#x9;kk-13-01-040-040c&lt;br&gt;&#xA;प्रकृतिर्विकृतिर्वाऽस्य कीदृशी क्वनु संस्थितिः ।&#x9;kk-13-01-040-041a&lt;br&gt;&#xA;एतद्भवन्तं पृच्छामो देवोऽयं क्व कृतालयः ॥&#x9;kk-13-01-040-041c&lt;br&gt;&#xA;एष  भक्तप्रियो देवः प्रियभक्तस्तथैव च ।&#x9;kk-13-01-040-042a&lt;br&gt;&#xA;त्वं प्रियश्चास्य भक्तश्च नान्यः काश्यप विद्यते ॥&#x9;kk-13-01-040-042c&lt;br&gt;&#xA;मुष्णन्निव मनश्चक्षूंष्यविभाव्यतनुर्विभुः ।&#x9;kk-13-01-040-043a&lt;br&gt;&#xA;अनादिमध्यनिधनो न विद्मैनं कुतो ह्यसौ ॥&#x9;kk-13-01-040-043c&lt;br&gt;&#xA;वेदेष्वपि च विश्वात्मा गीयते न च विद्महे ।&#x9;kk-13-01-040-044a&lt;br&gt;&#xA;तत्वतस्तत्वभूतात्मा विभुर्नित्यः सनातनः ॥&#x9;kk-13-01-040-044c&lt;br&gt;&#xA;पृथिवी वायुराकाशमापो ज्योतिश्च पञ्चमम् ।&#x9;kk-13-01-040-045a&lt;br&gt;&#xA;गुणाश्चैषां यथासङ्ख्यं भावाभावौ तथैव च ॥&#x9;kk-13-01-040-045c&lt;br&gt;&#xA;तमः सत्वं रजश्चैव भावाश्चैव तदात्मकाः ।&#x9;kk-13-01-040-046a&lt;br&gt;&#xA;मनो बुद्धिश्च तेजश्च बुद्धिगम्यानि तत्वतः ।&#x9;kk-13-01-040-046c&lt;br&gt;&#xA;जायन्ते तात तस्माद्धि तिष्ठते तेष्वसौ विभुः ॥&#x9;kk-13-01-040-046e&lt;br&gt;&#xA;सञ्चिन्त्य बहुधा बुद्ध्या नाध्यवस्यामहे परम् ।&#x9;kk-13-01-040-047a&lt;br&gt;&#xA;तस्य देवस्य तत्वेन तन्नः शंस यथातथम् ॥&#x9;kk-13-01-040-047c&lt;br&gt;&#xA;एतमेव परं प्रश्नं कौतूहलसमन्विताः ।&#x9;kk-13-01-040-048a&lt;br&gt;&#xA;एवं भवन्तं पृच्छामस्तन्नः शंसितुमर्हसि ॥&#x9;kk-13-01-040-048c&lt;br&gt;&#xA;सुपर्ण उवाच ।&#x9;kk-13-01-040-049&lt;br&gt;&#xA;स्थूलतो यस्तु भगवांस्तेनैव स्वेन हेतुना ।&#x9;kk-13-01-040-049a&lt;br&gt;&#xA;त्रैलोक्यस्य तु रक्षार्थं दृश्यते रूपमास्थितः ॥&#x9;kk-13-01-040-049c&lt;br&gt;&#xA;मया तु महदाश्चर्यं पुरा दृष्टं सनातने ।&#x9;kk-13-01-040-050a&lt;br&gt;&#xA;देवे श्रीवत्सनिलये तच्छृणुध्वमशेषतः ॥&#x9;kk-13-01-040-050c&lt;br&gt;&#xA;न स्म शक्यो मया वेत्तुं न भवद्भिः कथञ्चन ।&#x9;kk-13-01-040-051a&lt;br&gt;&#xA;यथा मां प्राह भगवांस्तथा तच्छ्रूयतां मम ॥&#x9;kk-13-01-040-051c&lt;br&gt;&#xA;मयाऽमृतं देवतानां मिषतामृषिसत्तमाः ।&#x9;kk-13-01-040-052a&lt;br&gt;&#xA;हृतं विपाट्य तं यन्त्रं विद्राव्यामृतरक्षिणः ॥&#x9;kk-13-01-040-052c&lt;br&gt;&#xA;देवता विमुखीकृत्य सेन्द्राः समरुतो मृधे ।&#x9;kk-13-01-040-053a&lt;br&gt;&#xA;उन्मथ्याशु गिरींश्चैव विक्षोभ्य च महोदधिं ॥&#x9;kk-13-01-040-053c&lt;br&gt;&#xA;तं दृष्ट्वा मम विक्रान्तं वागुवाचाशरीरिणी ।&#x9;kk-13-01-040-054a&lt;br&gt;&#xA;प्रीतोस्मि ते वैनतेय कर्मणाऽनेन सुव्रत ।&#x9;kk-13-01-040-054c&lt;br&gt;&#xA;अवृथा तेऽस्तु मद्वाक्यं ब्रूहि किं करवाणि ते ॥&#x9;kk-13-01-040-054e&lt;br&gt;&#xA;तामेवंवादिनीं वाचमहं प्रत्युक्तवांस्तदा ।&#x9;kk-13-01-040-055a&lt;br&gt;&#xA;ज्ञातुमिच्छामि कस्त्वं हि ततो मे दास्यसे वरम् ।&#x9;kk-13-01-040-055c&lt;br&gt;&#xA;प्रकृतिर्विकृतिर्वा त्वं देवो वा दानवोपि वा ॥&#x9;kk-13-01-040-055e&lt;br&gt;&#xA;ततो जलदगम्भीरं प्रहस्य वदतांवरः ।&#x9;kk-13-01-040-056a&lt;br&gt;&#xA;उंवाच वरदः प्रीतः काले त्वं माऽभिवेत्स्यसि ॥&#x9;kk-13-01-040-056c&lt;br&gt;&#xA;वाहनं भव मे साधो वरं दद्मि तवोत्तमम् ।&#x9;kk-13-01-040-057a&lt;br&gt;&#xA;न ते वीर्येण सदृशः कश्चिल्लोके भविष्यति ॥&#x9;kk-13-01-040-057c&lt;br&gt;&#xA;पतङ्ग पततांश्रेष्ठ न देवो नापि दानवः ।&#x9;kk-13-01-040-058a&lt;br&gt;&#xA;मत्सखित्वमनुप्राप्तो दुर्धर्षश्च भविष्यसि ॥&#x9;kk-13-01-040-058c&lt;br&gt;&#xA;तमब्रवं देवदेवं मामेवंवादिनं परम् ।&#x9;kk-13-01-040-059a&lt;br&gt;&#xA;प्रयतः प्राञ्जलिर्भूत्वा प्रणम्य शिरसा विभुम् ॥&#x9;kk-13-01-040-059c&lt;br&gt;&#xA;एवमेतन्महाबाहो सर्वमेतद्भविष्यति ।&#x9;kk-13-01-040-060a&lt;br&gt;&#xA;वाहनं ते भविष्यामि यथा वदति मां भवान् ॥&#x9;kk-13-01-040-060c&lt;br&gt;&#xA;मम चापि महाबुद्धे निश्चयं श्रूयतामिति ।&#x9;kk-13-01-040-061a&lt;br&gt;&#xA;ध्वजस्तेऽहं भविष्यामि रथस्थस्य न संशयः ॥&#x9;kk-13-01-040-061c&lt;br&gt;&#xA;तथास्त्विति स मामुक्त्वा भूयः प्राह महामनाः ।&#x9;kk-13-01-040-062a&lt;br&gt;&#xA;न ते गतिविघातोऽद्य भविष्यत्यमृतं विना ॥&#x9;kk-13-01-040-062c&lt;br&gt;&#xA;एवं कृत्वा तु समयं देवदेवः सनातनः ।&#x9;kk-13-01-040-063a&lt;br&gt;&#xA;मामुक्त्वा साधयस्वेति यथाऽभिप्रायतो गतः ॥&#x9;kk-13-01-040-063c&lt;br&gt;&#xA;ततोऽहं कृतसंवादो येन केनापि सत्तमाः ।&#x9;kk-13-01-040-064a&lt;br&gt;&#xA;कौतूहलसमाविष्टः पितरं कश्यपं गतः ॥&#x9;kk-13-01-040-064c&lt;br&gt;&#xA;सोहं पितरमासाद्य प्रणिपत्याभिवाद्य च ।&#x9;kk-13-01-040-065a&lt;br&gt;&#xA;सर्वमेतद्यथातथ्यमुक्तवान्पितुरन्तिके ॥&#x9;kk-13-01-040-065c&lt;br&gt;&#xA;श्रुत्वा तु भगवान्मह्यं ध्यानमेवान्वपद्यत ।&#x9;kk-13-01-040-066a&lt;br&gt;&#xA;स मुहूर्तमिव ध्यात्वा मामाह वदतां वरः ॥&#x9;kk-13-01-040-066c&lt;br&gt;&#xA;धन्योस्यनुगृहीतश्च यत्त्वं तेन महात्मना ।&#x9;kk-13-01-040-067a&lt;br&gt;&#xA;संवादं कृतवांस्तात गुह्येन परमात्मना ॥&#x9;kk-13-01-040-067c&lt;br&gt;&#xA;स्थूलदृश्यः स भगवांस्तेन तेनैव हेतुना ।&#x9;kk-13-01-040-068a&lt;br&gt;&#xA;दृश्यतेऽव्यक्तरूपस्थः प्रधानप्रभवाप्ययः ॥&#x9;kk-13-01-040-068c&lt;br&gt;&#xA;मया हि स महातेजा नान्ययोगसमाधिना ।&#x9;kk-13-01-040-069a&lt;br&gt;&#xA;तपसोग्रेण तेजस्वी तोषितस्तपसान्निधिः ॥&#x9;kk-13-01-040-069c&lt;br&gt;&#xA;ततो मे दर्शयामास तोषयन्निव पुत्रक ।&#x9;kk-13-01-040-070a&lt;br&gt;&#xA;श्वेतपीतारुणनिभः कद्रूकपिलपिङ्गलः ॥&#x9;kk-13-01-040-070c&lt;br&gt;&#xA;रक्तनीलासितनिभः सहस्रोदरपाणिमान् ।&#x9;kk-13-01-040-071a&lt;br&gt;&#xA;द्विसाहस्रमहावक्त्र एकाक्षः शतलोचनः ॥&#x9;kk-13-01-040-071c&lt;br&gt;&#xA;अनिष्पन्दा निराहाराः समानाः सूर्यतेजसा ।&#x9;kk-13-01-040-072a&lt;br&gt;&#xA;तमुपासन्ति परमं गुह्यमक्षरमव्ययम् ॥&#x9;kk-13-01-040-072c&lt;br&gt;&#xA;समासाद्य तु तं विश्वमहं मूर्ध्ना प्रणम्य च ।&#x9;kk-13-01-040-073a&lt;br&gt;&#xA;ऋग्यजुःसामभिः स्तुत्वा शरण्यं शरणं गतः ॥&#x9;kk-13-01-040-073c&lt;br&gt;&#xA;महामेघौघधीरेण स्वरेण जयतांवरः ।&#x9;kk-13-01-040-074a&lt;br&gt;&#xA;आभाष्य पुत्र पुत्रेति इदमाह धृतं वचः ॥&#x9;kk-13-01-040-074c&lt;br&gt;&#xA;त्वयाऽभ्युदयकामेन तपश्चीर्णं महामुने ।&#x9;kk-13-01-040-075a&lt;br&gt;&#xA;अमुक्तस्त्वं समासङ्गैरविमुक्तोऽद्य पश्यसि ॥&#x9;kk-13-01-040-075c&lt;br&gt;&#xA;यदा सङ्गैर्विमुक्तश्च गतमोहो गतस्पृहः ।&#x9;kk-13-01-040-076a&lt;br&gt;&#xA;भविष्यसि सदा ब्रह्म मामनुध्यास्यसे द्विज ॥&#x9;kk-13-01-040-076c&lt;br&gt;&#xA;ऐकान्तिकीं मतिं कृत्वा मद्भक्तो मत्परायणः ।&#x9;kk-13-01-040-077a&lt;br&gt;&#xA;ज्ञास्यसे मां ततो ब्रह्मन्वीतमोहश्च तत्वतः ॥&#x9;kk-13-01-040-077c&lt;br&gt;&#xA;तेन त्वं कृतसंवादः स्वतः सर्वहितैषिणा ।&#x9;kk-13-01-040-078a&lt;br&gt;&#xA;विश्वरूपेण देवेन पुरुषेण महात्मना ।&#x9;kk-13-01-040-078c&lt;br&gt;&#xA;तमेवाराधय क्षिप्रं तमाराध्य न सीदसि ॥&#x9;kk-13-01-040-079a&lt;br&gt;&#xA;सोहमेवं भगवता पित्रा ब्रह्मर्षिसत्तमाः ।&#x9;kk-13-01-040-079c&lt;br&gt;&#xA;अनुनीतो यथान्यायं स्वमेव भवनं गतः ॥&#x9;kk-13-01-040-080a&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/041/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/041/</guid>
      <description>&lt;p&gt;अध्यायः 041&lt;/p&gt;&#xA;&lt;p&gt;ब्रह्मणा देवान्प्रति गरुडस्य बदरीनारायणानुगमनादिप्रतिपादकगरुडमुनिगणसंवादानुवादः ॥ 1 ॥&lt;/p&gt;&#xA;&lt;p&gt;सुपर्ण उवाच ।&#x9;kk-13-01-041-001&lt;br&gt;&#xA;सोऽहमामन्त्र्य पितरं तद्भावगतमानसः ।&#x9;kk-13-01-041-001a&lt;br&gt;&#xA;स्वमेवालयमासाद्य तमेवार्थमचिन्तयम् ॥&#x9;kk-13-01-041-001c&lt;br&gt;&#xA;तद्भावगतभावात्मा तद्भूतगतमानसः ।&#x9;kk-13-01-041-002a&lt;br&gt;&#xA;गोविन्दं चिन्तयन्नासे शाश्वतं परमव्ययम् ॥&#x9;kk-13-01-041-002c&lt;br&gt;&#xA;धृतं बभूव हृदयं नारायणदिदृक्षया ।&#x9;kk-13-01-041-003a&lt;br&gt;&#xA;सोहं वेगं समास्थाय मनोमारुतवेगवान् ।&#x9;kk-13-01-041-003c&lt;br&gt;&#xA;रम्यां विशालां बदरीं गतो नारायणाश्रमम् ॥&#x9;kk-13-01-041-003e&lt;br&gt;&#xA;ततस्तत्र हरिं  दृष्ट्वा जगतः प्रभवं विभुम् ।&#x9;kk-13-01-041-004a&lt;br&gt;&#xA;गोविन्दं पुण्डरीकाक्षं प्रणतः शिरसा हरिम् ।&#x9;kk-13-01-041-004c&lt;br&gt;&#xA;ऋग्यजुस्सामभिश्चैनं तुष्टाव परया मुदा ॥&#x9;kk-13-01-041-004e&lt;br&gt;&#xA;अथापश्यं सुविपुलमश्वत्थं देवसंश्रयम् ॥&#x9;kk-13-01-041-005ac&lt;br&gt;&#xA;चतुर्द्विगुणपीनांसः शङ्कचक्रगदाधरः ।&#x9;kk-13-01-041-006a&lt;br&gt;&#xA;प्रादुर्बभूव पुरुषः पीतवासाः सनातनः ।&#x9;kk-13-01-041-006c&lt;br&gt;&#xA;मध्याह्नार्कप्रतीकाशस्तेजसा भासयन्दिशः ॥&#x9;kk-13-01-041-006e&lt;br&gt;&#xA;संस्तुतः संविदं कृत्वा व्रजेति श्रेयसे रतः ।&#x9;kk-13-01-041-007a&lt;br&gt;&#xA;प्रागुदीचीं दिशं देवः प्रतस्थे पुरुषोत्तमः ।&#x9;kk-13-01-041-007c&lt;br&gt;&#xA;दिशश्च विदिशश्चैव भासयन्स्वेन तेजसा ॥&#x9;kk-13-01-041-007e&lt;br&gt;&#xA;तमहं पुरुषं दिव्यं व्रजन्तममितौजसम् ।&#x9;kk-13-01-041-008a&lt;br&gt;&#xA;अनुवव्राज वेगेन शनैर्गच्छन्तमव्ययम् ॥&#x9;kk-13-01-041-008c&lt;br&gt;&#xA;योजनानां सहस्राणि षष्टिमष्टौ तथा शतम् ।&#x9;kk-13-01-041-009a&lt;br&gt;&#xA;तथा शतसहस्रं च शतं द्विगुणमेव च ॥&#x9;kk-13-01-041-009c&lt;br&gt;&#xA;स गत्वा दीर्घमध्वानमपश्यमहमद्भुतम् ।&#x9;kk-13-01-041-010a&lt;br&gt;&#xA;महान्तं पावकं दीप्तमर्चिष्मन्तमनिन्धनम् ॥&#x9;kk-13-01-041-010c&lt;br&gt;&#xA;शतयोजनविस्तीर्णं तस्माद्द्विगुणमायतम् ।&#x9;kk-13-01-041-011a&lt;br&gt;&#xA;विवेश स महायोगी पावकं पावकद्युतिः ॥&#x9;kk-13-01-041-011c&lt;br&gt;&#xA;तत्र शम्भुस्तपस्तेपे महादेवः सहोमया ।&#x9;kk-13-01-041-012a&lt;br&gt;&#xA;स तेन संविदं कृत्वा पावकं समतिक्रमत् ॥&#x9;kk-13-01-041-012c&lt;br&gt;&#xA;श्रमाभिभूतेन मया कथञ्चिदनुगम्यते ॥&#x9;kk-13-01-041-013ac&lt;br&gt;&#xA;गत्वा स दीर्घमध्वानं भास्करेणावभासितम् ।&#x9;kk-13-01-041-014a&lt;br&gt;&#xA;अभास्करममर्यादं विवेश सुमहत्तमः ॥&#x9;kk-13-01-041-014c&lt;br&gt;&#xA;अथ दृष्टिः प्रतिहता मम तत्र बभूव ह ।&#x9;kk-13-01-041-015a&lt;br&gt;&#xA;यथास्वभावं भूतात्मा विवेश स महाद्युतिः ॥&#x9;kk-13-01-041-015c&lt;br&gt;&#xA;ततोऽहमभवं मूढो जडान्धबधिरोपमः ।&#x9;kk-13-01-041-016a&lt;br&gt;&#xA;दिशश्च विदिशश्चैव न विजज्ञे तमोवृतः ॥&#x9;kk-13-01-041-016c&lt;br&gt;&#xA;अविजानन्नहं किञ्चित्तस्मिंस्तमसि संवृते ।&#x9;kk-13-01-041-017a&lt;br&gt;&#xA;ससम्भ्रान्तेन मनसा व्यथां परमिकां गतः ॥&#x9;kk-13-01-041-017c&lt;br&gt;&#xA;सोऽहं प्रपन्नः शरणं देवदेवं सनातनम् ।&#x9;kk-13-01-041-018a&lt;br&gt;&#xA;प्राञ्जलिर्मनसा भूत्वा वाक्यमेतत्तदोक्तवान् ॥&#x9;kk-13-01-041-018c&lt;br&gt;&#xA;भगवन्भूतभव्येश भवद्भूतकृदव्यय ।&#x9;kk-13-01-041-019a&lt;br&gt;&#xA;शरणं सम्प्रपन्नं मां त्रातुमर्हस्यरिन्दम ॥&#x9;kk-13-01-041-019c&lt;br&gt;&#xA;अहं तु तत्त्वजिज्ञासुः कोसि कस्यासि कुत्र वा ।&#x9;kk-13-01-041-020a&lt;br&gt;&#xA;सम्प्राप्तः पदवीं देव स मां सन्त्रातुमर्हसि ॥&#x9;kk-13-01-041-020c&lt;br&gt;&#xA;आविर्भूतः पुराणात्मा मामेहीति सनातनः ।&#x9;kk-13-01-041-021a&lt;br&gt;&#xA;ततोपरान्ततो देवो विश्वस्य गतिरात्मवान् ।&#x9;kk-13-01-041-021c&lt;br&gt;&#xA;मोहयामास मां तत्र दुर्विभाव्यवपुर्विभुः ॥&#x9;kk-13-01-041-021e&lt;br&gt;&#xA;स्वभावमात्मनस्तत्र दर्शयन्स्वयमात्मना ।&#x9;kk-13-01-041-022a&lt;br&gt;&#xA;श्रमं मे जनयामास भयं चाभयदः प्रभुः ॥&#x9;kk-13-01-041-022c&lt;br&gt;&#xA;खिन्न इत्येव मां मत्वा भगवानव्ययोऽच्युतः ।&#x9;kk-13-01-041-023a&lt;br&gt;&#xA;शब्देनाश्वासयामास जगाहे च तमो महत् ॥&#x9;kk-13-01-041-023c&lt;br&gt;&#xA;अहं तमेवानुगतः श्रमालसपदश्चरन् ।&#x9;kk-13-01-041-024a&lt;br&gt;&#xA;मनसा देवदेवेशं ध्यातुं समुपचक्रमे ॥&#x9;kk-13-01-041-024c&lt;br&gt;&#xA;तथागतं तु मां ज्ञात्वा भगवानमितद्युतिः ।&#x9;kk-13-01-041-025a&lt;br&gt;&#xA;तमः प्रणाशयामास ममानुग्रहकाङ्क्षया ॥&#x9;kk-13-01-041-025c&lt;br&gt;&#xA;ततः प्रनष्टे तमसि तमहं दीप्ततेजसम् ।&#x9;kk-13-01-041-026a&lt;br&gt;&#xA;अपश्यं तेजसा व्याप्तं मध्याह्न इव भास्करम् ॥&#x9;kk-13-01-041-026c&lt;br&gt;&#xA;स्वयम्प्रभांश्च पुरुषान्स्त्रियश्च परमाद्भुताः ।&#x9;kk-13-01-041-027a&lt;br&gt;&#xA;अपश्यमहमव्यग्रस्तस्मिन्देशे सहस्रशः ॥&#x9;kk-13-01-041-027c&lt;br&gt;&#xA;न तत्र द्योतते सूर्यो नक्षत्राणि तथैव च ।&#x9;kk-13-01-041-028a&lt;br&gt;&#xA;न तत्र चन्द्रमा भाति न वायुर्वाति पांसुलः ॥&#x9;kk-13-01-041-028c&lt;br&gt;&#xA;तत्र तूर्याण्यनेकानि गीतानि मधुराणि च ।&#x9;kk-13-01-041-029a&lt;br&gt;&#xA;अदृश्यानि मनोज्ञानि श्रूयन्ते सर्वतोदिशम् ॥&#x9;kk-13-01-041-029c&lt;br&gt;&#xA;स्रवन्ति वैडूर्यलताः पद्मोत्पलझषाकुलाः ।&#x9;kk-13-01-041-030a&lt;br&gt;&#xA;मुक्तासिकतवप्राश्च सरितो निर्मलोदकाः ॥&#x9;kk-13-01-041-030c&lt;br&gt;&#xA;अगतिस्तत्र देवानामसुराणां तथैव च ।&#x9;kk-13-01-041-031a&lt;br&gt;&#xA;गन्धर्वनागयक्षाणां राक्षसानां तथैव च ॥&#x9;kk-13-01-041-031c&lt;br&gt;&#xA;स्वयम्प्रभास्तत्र नरा दृश्यन्तेऽद्भुतदर्शनाः ।&#x9;kk-13-01-041-032a&lt;br&gt;&#xA;येषां न देवतास्तुल्याः प्रभाभिर्भावितात्मनाम् ॥&#x9;kk-13-01-041-032c&lt;br&gt;&#xA;स च तानप्यतिक्रम्य दैवतैरपि पूजितः ।&#x9;kk-13-01-041-033a&lt;br&gt;&#xA;विवेश ज्वलनं दीप्तमनिन्धनमनौपमम् ॥&#x9;kk-13-01-041-033c&lt;br&gt;&#xA;ज्वालाभिर्मां प्रविष्टं च ज्वलन्तं सर्वतोदिशम् ।&#x9;kk-13-01-041-034a&lt;br&gt;&#xA;दैत्यदानवरक्षोभिर्दैवतैश्चापि दुस्सहम् ॥&#x9;kk-13-01-041-034c&lt;br&gt;&#xA;ज्वालामालिनमासाद्य तमग्निमहमव्ययम् ।&#x9;kk-13-01-041-035a&lt;br&gt;&#xA;अविषह्यतमं मत्वा मनसेदमचिन्तयम् ॥&#x9;kk-13-01-041-035c&lt;br&gt;&#xA;मया हि समरेष्वग्निरनेकेषु महाद्युतिः ।&#x9;kk-13-01-041-036a&lt;br&gt;&#xA;प्रविष्टश्चापविद्धश्च न च मां दग्धवान्क्वचित् ॥&#x9;kk-13-01-041-036c&lt;br&gt;&#xA;अयं च दुस्सहः शश्वत्तेजसाऽतिहुताशनः ।&#x9;kk-13-01-041-037a&lt;br&gt;&#xA;अत्यादित्यप्रकाशार्चिरनलो दीप्यते महान् ॥&#x9;kk-13-01-041-037c&lt;br&gt;&#xA;स तथा दह्यमानोपि तेजसा दीप्तवर्चसा ।&#x9;kk-13-01-041-038a&lt;br&gt;&#xA;प्रपन्नः शरणं देवं शङ्कचक्रगदाधरम् ॥&#x9;kk-13-01-041-038c&lt;br&gt;&#xA;भक्तश्चानुगतश्चेति त्रातुमर्हसि मां विभो ।&#x9;kk-13-01-041-039a&lt;br&gt;&#xA;यथा मां न दहेदग्निः सद्यो देव तथा कुरु ॥&#x9;kk-13-01-041-039c&lt;br&gt;&#xA;एवं विलपमानस्य ज्ञात्वा मे वचनं प्रभुः ।&#x9;kk-13-01-041-040a&lt;br&gt;&#xA;मा भैरिति वचः प्राह मेघगम्बीरनिस्वनः ॥&#x9;kk-13-01-041-040c&lt;br&gt;&#xA;स मामाश्वास्य वचनं प्राहेदं भगवान्विभुः ।&#x9;kk-13-01-041-041a&lt;br&gt;&#xA;मम त्वं विदितः सौम्य यथावत्तत्वदर्शने ॥&#x9;kk-13-01-041-041c&lt;br&gt;&#xA;ज्ञापितश्चापि यत्पित्रा तच्चापि विदितं महत् ।&#x9;kk-13-01-041-042a&lt;br&gt;&#xA;वैनतेय ममाप्येवमहं वेद्यः कथञ्चन ॥&#x9;kk-13-01-041-042c&lt;br&gt;&#xA;महदेतत्स्वरूपं मे न ते वेद्यं कथञ्चन ।&#x9;kk-13-01-041-043a&lt;br&gt;&#xA;मां हि विन्दन्ति विद्वांसो ये ज्ञाने परिनिष्ठिताः ॥&#x9;kk-13-01-041-043c&lt;br&gt;&#xA;निर्ममा निरहङ्कारा निराशीर्बन्धनायुताः ॥&#x9;kk-13-01-041-043e&lt;br&gt;&#xA;भवांस्तु सततं भक्तो मन्मनाः पक्षिसत्तम ।&#x9;kk-13-01-041-044a&lt;br&gt;&#xA;स्थूलं मां वेत्स्यसे तस्माज्जगतः कारणेस्थितम् ॥ &#x9;kk-13-01-041-044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/042/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/042/</guid>
      <description>&lt;p&gt;&#39;अध्यायः 042&lt;/p&gt;&#xA;&lt;p&gt;ब्रह्मणा देवान्प्रति श्रीनारायणमहिमप्रतिपादकगरुडमुनिगणसंवादानुवादः ॥ 1 ॥&lt;/p&gt;&#xA;&lt;p&gt;सुपर्ण उवाच ।&#x9;kk-13-01-042-001&lt;br&gt;&#xA;एवं दत्ताभयस्तेन ततोऽहमृषिसत्तमाः ।&#x9;kk-13-01-042-001a&lt;br&gt;&#xA;नष्टखेदश्रमभयः क्षणेन ह्यभवं तदा ॥&#x9;kk-13-01-042-001c&lt;br&gt;&#xA;स शनैर्याति भगवान्गत्या लघुपराक्रमः ।&#x9;kk-13-01-042-002a&lt;br&gt;&#xA;अहं तु सुमहावेगमास्तायानुव्रजामि तम् ॥&#x9;kk-13-01-042-002c&lt;br&gt;&#xA;स गत्वा दीर्घमध्वानमाकाशममितह्युतिः ।&#x9;kk-13-01-042-003a&lt;br&gt;&#xA;मनसाऽप्यगमं देवमाससादात्मतत्ववित् ॥&#x9;kk-13-01-042-003c&lt;br&gt;&#xA;अथ देवः समासाद्य मनसः सदृशं जवम् ।&#x9;kk-13-01-042-004a&lt;br&gt;&#xA;मोहयित्वा च मां तत्र क्षणेनान्तरधीयत ॥&#x9;kk-13-01-042-004c&lt;br&gt;&#xA;तत्राम्बुधरधीरेण भोशब्देनानुनादिना ।&#x9;kk-13-01-042-005a&lt;br&gt;&#xA;अयं भोऽहमिति प्राह वाक्यं वाक्यविशारदः ॥&#x9;kk-13-01-042-005c&lt;br&gt;&#xA;शब्दानुसारी तु ततस्तं देशमहमाव्रजम् ।&#x9;kk-13-01-042-006a&lt;br&gt;&#xA;तत्रापश्यं ततश्चाहं श्रीमद्धंसयुतं सरः ॥&#x9;kk-13-01-042-006c&lt;br&gt;&#xA;स तत्सरः समासाद्य भगवानात्मवित्तमः ।&#x9;kk-13-01-042-007a&lt;br&gt;&#xA;भोशब्दप्रतिसृष्टेन स्वरेण प्रतिवादिना ॥&#x9;kk-13-01-042-007c&lt;br&gt;&#xA;विवेश देवः स्वां योनिं मामिदं चाभ्यभाषत ।&#x9;kk-13-01-042-008a&lt;br&gt;&#xA;विशस्व सलिलं सौम्य सुखमत्र वसामहे ॥&#x9;kk-13-01-042-008c&lt;br&gt;&#xA;ततश्च प्राविशं तत्र सह तेन महात्मना ।&#x9;kk-13-01-042-009a&lt;br&gt;&#xA;दृष्टवानद्भुततरं तस्मिन्सरसि भास्वताम् ॥&#x9;kk-13-01-042-009c&lt;br&gt;&#xA;अग्नीनामप्रणीतानामिद्धानामिन्धनैर्विना ।&#x9;kk-13-01-042-010a&lt;br&gt;&#xA;दीप्तानामाज्यसिक्तानां स्थानेष्वर्चिष्मतां सदा ॥&#x9;kk-13-01-042-010c&lt;br&gt;&#xA;दीप्तिस्तेषामनाज्यानां प्राप्ताज्यानामिवाभवत् ।&#x9;kk-13-01-042-011a&lt;br&gt;&#xA;अनिद्धानामिव सतामिद्धानामिव भास्वताम् ॥&#x9;kk-13-01-042-011c&lt;br&gt;&#xA;अथाहं वरदं देवं नापश्यं तत्र सङ्गतम् ।&#x9;kk-13-01-042-012a&lt;br&gt;&#xA;ततः सम्मोहमापन्नो विषादमगमं परम् ॥&#x9;kk-13-01-042-012a&lt;br&gt;&#xA;अपश्यं चाग्निहोत्राणि शतशोऽथ सहस्रशः ।&#x9;kk-13-01-042-013a&lt;br&gt;&#xA;विधिना सम्प्रणीतानि धिष्ण्येष्वाज्यवतां तदा ॥&#x9;kk-13-01-042-013c&lt;br&gt;&#xA;असम्भृष्टतलाश्चैव वेदीः कुसुमसंस्तृताः ।&#x9;kk-13-01-042-014a&lt;br&gt;&#xA;कुशपद्मोत्पलासङ्गाः कलशांश्च हिरण्मयान् ॥&#x9;kk-13-01-042-014c&lt;br&gt;&#xA;अग्निहोत्राणि चित्राणि शतशोऽथ सहस्रशः ।&#x9;kk-13-01-042-015a&lt;br&gt;&#xA;अग्निहोत्राय योग्यानि यानि द्रव्याणि कानिचित् ।&#x9;kk-13-01-042-015c&lt;br&gt;&#xA;तानि चात्र समृद्धानि दृष्टवानस्म्यनेकशः ॥&#x9;kk-13-01-042-015e&lt;br&gt;&#xA;मनोहृद्यतमश्चाग्निः सुरभिः पुण्यलक्षणः ।&#x9;kk-13-01-042-016a&lt;br&gt;&#xA;आज्यगन्धो मनोग्राही घ्राणचक्षुस्सुखावहः ॥&#x9;kk-13-01-042-016c&lt;br&gt;&#xA;तेषां तत्राग्निहोत्राणामीडितानां सहस्रशः ।&#x9;kk-13-01-042-017a&lt;br&gt;&#xA;समीपे त्वद्भुततममपश्यमहमव्ययम् ॥&#x9;kk-13-01-042-017c&lt;br&gt;&#xA;चन्द्रांशुकाशशुभ्राणां तुषारोद्भेदवर्चसाम् ।&#x9;kk-13-01-042-018a&lt;br&gt;&#xA;विमलादित्यभासानां स्थण्डिलानि सहस्रशः ।&#x9;kk-13-01-042-018c&lt;br&gt;&#xA;दृष्टान्यग्निसमीपे तु ध्युतिमन्ति महान्ति च ॥&#x9;kk-13-01-042-018e&lt;br&gt;&#xA;एषु चाग्निसमीपेषु शुश्राव सुपदाक्षराः ।&#x9;kk-13-01-042-019a&lt;br&gt;&#xA;प्रभावान्तरितानां तु प्रस्पष्टाक्षरभाषिणाम् ।&#x9;kk-13-01-042-019c&lt;br&gt;&#xA;ऋग्यजुःसामगानां च मधुराः सुस्वरा गिरः ॥&#x9;kk-13-01-042-019e&lt;br&gt;&#xA;सुसम्मृष्टतलैस्तैस्तु बृहद्भिर्दीप्ततेजसैः ।&#x9;kk-13-01-042-020a&lt;br&gt;&#xA;पावकैः पावितात्माहमभवं लघुविक्रमः ॥&#x9;kk-13-01-042-020c&lt;br&gt;&#xA;ततोऽहं तेषु धिष्ण्येषु ज्वलमानेषु यज्वनाम् ।&#x9;kk-13-01-042-021a&lt;br&gt;&#xA;तं देशं प्रणमित्वाऽथ अन्वेष्टुमुपचक्रमे ॥&#x9;kk-13-01-042-021c&lt;br&gt;&#xA;तान्यनेकसहस्राणि पर्यटंस्तु महाजवात् ।&#x9;kk-13-01-042-022a&lt;br&gt;&#xA;अपश्यमानस्तं देवं ततोऽहं व्यथितोऽभवम् ॥&#x9;kk-13-01-042-022c&lt;br&gt;&#xA;ततस्तेष्वग्निहोत्रेषु ज्वलत्सु विमलार्चिषु ।&#x9;kk-13-01-042-023a&lt;br&gt;&#xA;भानुमत्सु न पश्यामि देवदेवं सनातनम् ॥&#x9;kk-13-01-042-023c&lt;br&gt;&#xA;ततोऽहं तानि दीप्तानि परीय व्यस्थितेन्द्रियः ।&#x9;kk-13-01-042-024a&lt;br&gt;&#xA;नान्तं तेषां प्रपश्यामि खेदश्च सहसाभवत् ॥&#x9;kk-13-01-042-024c&lt;br&gt;&#xA;विसृत्य सर्वतो दृष्टिं भयमोहसमन्वितः ।&#x9;kk-13-01-042-025a&lt;br&gt;&#xA;श्रमं परममापन्नश्चिन्तयानस्त्वचेतनः ॥&#x9;kk-13-01-042-025c&lt;br&gt;&#xA;तस्मिन्न खलु वर्तेऽहं लोके यत्रैतदीदृशम् ।&#x9;kk-13-01-042-026a&lt;br&gt;&#xA;ऋग्यजुस्सामनिर्घोषः श्रूयते न च दृश्यते ॥&#x9;kk-13-01-042-026c&lt;br&gt;&#xA;न च पश्यामि तं देवं येनाहमिह चोदितः ।&#x9;kk-13-01-042-027a&lt;br&gt;&#xA;एवं चिन्तासमापन्नः प्रध्यातुमुपचक्रमे ॥&#x9;kk-13-01-042-027c&lt;br&gt;&#xA;ततश्चिन्तयतो मह्यं मोहेनाविष्टचेतसः ।&#x9;kk-13-01-042-028a&lt;br&gt;&#xA;महाशब्दः प्रादुरासीत्सुभृशं मे व्यथाकरः ॥&#x9;kk-13-01-042-028c&lt;br&gt;&#xA;अथाहं सहसा तत्र शृणोमि विपुलध्वनिम् ।&#x9;kk-13-01-042-029a&lt;br&gt;&#xA;अपश्यं च सुपर्णानां सहस्राण्ययुतानि च ॥&#x9;kk-13-01-042-029c&lt;br&gt;&#xA;अभ्यद्रवन्त मामेव विपुलद्युतिरंहसः ।&#x9;kk-13-01-042-030a&lt;br&gt;&#xA;तेषामहं प्रभावेण सर्वथैवावरोऽभवम् ॥&#x9;kk-13-01-042-030c&lt;br&gt;&#xA;सोऽहं समन्ततः सर्वैः सुपर्णैरतितेजसैः ।&#x9;kk-13-01-042-031a&lt;br&gt;&#xA;दृष्ट्वाऽऽत्मानं परिगतं सम्भ्रमं परमं गतः ॥&#x9;kk-13-01-042-031c&lt;br&gt;&#xA;विनयावनतो भूत्वा नमश्चक्रे महात्मने ।&#x9;kk-13-01-042-032a&lt;br&gt;&#xA;अनादिनिधनायैभिर्नामभिः परमात्मने ॥&#x9;kk-13-01-042-032c&lt;br&gt;&#xA;नारायणाय शुद्धाय शाश्वताय ध्रुवाय च ।&#x9;kk-13-01-042-033a&lt;br&gt;&#xA;भूतभव्यभवेशाय शिवाय शिवमूर्तये ॥&#x9;kk-13-01-042-033c&lt;br&gt;&#xA;शिवयोनेः शिवाद्यायि शिवपूज्यतमाय च ।&#x9;kk-13-01-042-034a&lt;br&gt;&#xA;घोररूपाय महते युगान्तकरणाय च ॥&#x9;kk-13-01-042-034c&lt;br&gt;&#xA;विश्वाय विश्वदेवाय विश्वेशाय महात्मने ।&#x9;kk-13-01-042-035a&lt;br&gt;&#xA;सहस्रोदरपादाय सहस्रनयनाय च ॥&#x9;kk-13-01-042-035c&lt;br&gt;&#xA;सहस्रबाहवे चैव सहस्रवदनाय च ।&#x9;kk-13-01-042-036a&lt;br&gt;&#xA;शुचिश्रवाय महते ऋतुसंवत्सराय च ॥&#x9;kk-13-01-042-036c&lt;br&gt;&#xA;ऋग्यजुःसामवक्त्राय अथर्वशिरसे नमः ।&#x9;kk-13-01-042-037a&lt;br&gt;&#xA;हृषीकेशाय कृष्णाय द्रुहिणोरुक्रमाय च ॥&#x9;kk-13-01-042-037c&lt;br&gt;&#xA;बृहद्वेगाय तार्क्ष्याय वराहायैकशृङ्गिणे ।&#x9;kk-13-01-042-038a&lt;br&gt;&#xA;शिपिविष्टाय सत्याय हरयेऽथ शिखण्डिने ॥&#x9;kk-13-01-042-038c&lt;br&gt;&#xA;हुताशायोर्ध्ववक्त्राय रौद्रानीकाय साधवे ।&#x9;kk-13-01-042-039a&lt;br&gt;&#xA;सिन्धवे सिन्धुवर्षघ्ने देवानां सिन्धवे नमः ॥&#x9;kk-13-01-042-039c&lt;br&gt;&#xA;गरुत्मते त्रिनेत्राय सुधर्माय वृषाकृते ।&#x9;kk-13-01-042-040a&lt;br&gt;&#xA;सम्म्राडुग्रे सङ्कृतये विरजे सम्भवे भवे ॥&#x9;kk-13-01-042-040c&lt;br&gt;&#xA;वृषाय वृषरूपाय विभवे भूर्भुवाय व ।&#x9;kk-13-01-042-041a&lt;br&gt;&#xA;दीप्तसृष्टाय यज्ञाय स्थिराय स्थविराय च ॥&#x9;kk-13-01-042-041c&lt;br&gt;&#xA;अच्युताय तुषाराय वीराय च समाय च ।&#x9;kk-13-01-042-042a&lt;br&gt;&#xA;जिष्णवे पुरुहूताय वसिष्ठाय वराय च ॥&#x9;kk-13-01-042-042c&lt;br&gt;&#xA;सत्येशाय सुरेशाय हरयेऽथ शिखण्डिने ।&#x9;kk-13-01-042-043a&lt;br&gt;&#xA;बर्हिषाय वरेण्याय वसवे विश्ववेधसे ॥&#x9;kk-13-01-042-043c&lt;br&gt;&#xA;किरीटिने सुकेशाय वासुदेवाय शुष्मिणे ।&#x9;kk-13-01-042-044a&lt;br&gt;&#xA;बृहदुक्थ्यसुषेणाय युग्ये दुन्दुभये तथा ॥&#x9;kk-13-01-042-044c&lt;br&gt;&#xA;भयेसखाय विभवे भरद्वाजेऽभयाय च ।&#x9;kk-13-01-042-045a&lt;br&gt;&#xA;भास्कराय च चन्द्राय पद्मनाभाय भूरिणे ॥&#x9;kk-13-01-042-045c&lt;br&gt;&#xA;पुनर्वसुभृतत्वाय जीवप्रभविषाय च ।&#x9;kk-13-01-042-046a&lt;br&gt;&#xA;वषट्काराय स्वाहाय स्वधाय निधनाय च ॥&#x9;kk-13-01-042-046c&lt;br&gt;&#xA;ऋचे च यजुषे साम्ने त्रैलोक्यपतये नमः ।&#x9;kk-13-01-042-047a&lt;br&gt;&#xA;श्रीपद्मायात्मसदृशे धरणीधारिणे परे ॥&#x9;kk-13-01-042-047c&lt;br&gt;&#xA;सौम्यासौम्यस्वरूपाय सौम्ये सुमनसे नमः ।&#x9;kk-13-01-042-048a&lt;br&gt;&#xA;विश्वाय च सुविश्वाय विश्वरूपधराय च ॥&#x9;kk-13-01-042-048c&lt;br&gt;&#xA;केशवाय सुकेशाय रश्मिकेशाय भूरिणे ।&#x9;kk-13-01-042-049a&lt;br&gt;&#xA;हिरण्यगर्भाय नमः सौम्याय वृषरूपिणे ॥&#x9;kk-13-01-042-049c&lt;br&gt;&#xA;नारायणाग्र्यवपुषे पुरुहूताय वज्रिणे ।&#x9;kk-13-01-042-050a&lt;br&gt;&#xA;वर्मिणे वृषसेनाय धर्मसेनाय रोधसे ।&#x9;kk-13-01-042-050c&lt;br&gt;&#xA;मुनये ज्वरमुक्ताय ज्वराधिपतये नमः ॥&#x9;kk-13-01-042-050e&lt;br&gt;&#xA;अनेत्राय त्रिनेत्राय पिङ्गलाय विडूर्मिणे ।&#x9;kk-13-01-042-051a&lt;br&gt;&#xA;तपोब्रह्मनिधानाय युगपर्यायिणे नमः ॥&#x9;kk-13-01-042-051c&lt;br&gt;&#xA;शरणाय शरण्याय भक्तेष्टशरणाय च ।&#x9;kk-13-01-042-052a&lt;br&gt;&#xA;नमः सर्वभवेशाय भूतभव्यभवाय च ॥&#x9;kk-13-01-042-052c&lt;br&gt;&#xA;पाहि मां देवदेवेश कोप्यजोसि सनातनः ।&#x9;kk-13-01-042-053a&lt;br&gt;&#xA;एवं गतोस्मि शरणं शरण्यं ब्रह्मयोनिनम् ॥&#x9;kk-13-01-042-053c&lt;br&gt;&#xA;स्तव्यं स्तवं स्तुतवतस्तत्तमो मे प्रणश्यत ।&#x9;kk-13-01-042-054a&lt;br&gt;&#xA;भयं च मे व्यपगतं पक्षिणोऽन्तर्हिताऽभवन् ॥&#x9;kk-13-01-042-054c&lt;br&gt;&#xA;शृणोमि च गिरं दिव्यामन्तर्धानगतां शिवाम् ।&#x9;kk-13-01-042-055a&lt;br&gt;&#xA;मा भैर्गरुत्मन्दान्तोसि पुनः सेन्द्रान्दिवौकसः ।&#x9;kk-13-01-042-055c&lt;br&gt;&#xA;स्वं चैव भवनं गत्वा द्रक्ष्यसे पुत्रबान्धवान् ॥&#x9;kk-13-01-042-055e&lt;br&gt;&#xA;ततस्तस्मिन्क्षणेनैव सहसैव महाद्युतिः ।&#x9;kk-13-01-042-056a&lt;br&gt;&#xA;प्रत्यदृश्यत तेजस्वी पुरस्तात्स ममान्तिके ॥&#x9;kk-13-01-042-056c&lt;br&gt;&#xA;समागम्य ततस्तेन शिवेन परमात्मना ।&#x9;kk-13-01-042-057a&lt;br&gt;&#xA;अपश्यं चाहमायान्तं नरनारायणाश्रमे ।&#x9;kk-13-01-042-057c&lt;br&gt;&#xA;चतुर्द्विगुणविन्यासं तं च देवं सनातनम् ॥&#x9;kk-13-01-042-057e&lt;br&gt;&#xA;यजतस्तानृषीन्देवान्वदतो ध्यायतो मुनीन् ।&#x9;kk-13-01-042-058a&lt;br&gt;&#xA;युक्तान्सिद्धान्नैष्ठिकांश्च जपतो यजतो गृहे ॥&#x9;kk-13-01-042-058c&lt;br&gt;&#xA;पुष्पपूरपरिक्षिप्तं धूपितं दीपितं हुतम् ।&#x9;kk-13-01-042-059a&lt;br&gt;&#xA;वन्दितं सिक्तसम्मृष्टं नरनारायणाश्रमम् ॥&#x9;kk-13-01-042-059c&lt;br&gt;&#xA;तदद्भुतमहं दृष्ट्वा विस्मितोस्मि तदाऽनघाः ।&#x9;kk-13-01-042-060a&lt;br&gt;&#xA;जगाम शिरसा देवं प्रयतेनान्तरात्मना ॥&#x9;kk-13-01-042-060c&lt;br&gt;&#xA;तदत्यद्भुतसङ्काशं किमेतदिति चिन्तयन् ।&#x9;kk-13-01-042-061a&lt;br&gt;&#xA;नाध्यगच्छं परं दिव्यं तस्य सर्वभवात्मनः ॥&#x9;kk-13-01-042-061c&lt;br&gt;&#xA;प्रणिपत्य सुदुर्धर्षं पुनः पुनरुदीक्ष्य च ।&#x9;kk-13-01-042-062a&lt;br&gt;&#xA;शिरस्यञ्जलिमाधाय विस्मयोत्फुल्ललोचनः ।&#x9;kk-13-01-042-062c&lt;br&gt;&#xA;अवोचं तमदीनार्थं श्रेष्ठानां श्रेष्ठमुत्तमम् ॥&#x9;kk-13-01-042-062e&lt;br&gt;&#xA;नमस्ते भगवन्देव भूतभव्यभवत्प्रभो ।&#x9;kk-13-01-042-063a&lt;br&gt;&#xA;यदेतदद्भुतं देव मया दृष्टं त्वदाश्रयम् ॥&#x9;kk-13-01-042-063c&lt;br&gt;&#xA;अनादिमध्यपर्यन्तं किं तच्छंसितुमर्हसि ।&#x9;kk-13-01-042-064a&lt;br&gt;&#xA;यदि जानासि सां भक्तं यदि वाऽनुग्रहो मयि ।&#x9;kk-13-01-042-064c&lt;br&gt;&#xA;शंस सर्वमशेषेण श्रोतव्यं यदि चेन्मया ॥&#x9;kk-13-01-042-064e&lt;br&gt;&#xA;स्वभावस्तव दुर्ज्ञेयः प्रादुर्भावो भवस्य च ।&#x9;kk-13-01-042-065a&lt;br&gt;&#xA;भवद्भूतभविष्येश सर्वथा गहनं भवान् ॥&#x9;kk-13-01-042-065c&lt;br&gt;&#xA;ब्रूहि सर्वमशेषेण तदाश्चर्यं महामुने ।&#x9;kk-13-01-042-066a&lt;br&gt;&#xA;किं तदत्यद्भुतं वृत्तं तेष्वग्निषु समन्ततः ॥&#x9;kk-13-01-042-066c&lt;br&gt;&#xA;कानि तान्यग्निहोत्राणि केषां शब्दः श्रुतो मया ।&#x9;kk-13-01-042-067a&lt;br&gt;&#xA;शृण्वतां ब्रह्म सततमदृश्यानां महात्मनाम् ॥&#x9;kk-13-01-042-067c&lt;br&gt;&#xA;एतन्मे भगवन्कृष्ण ब्रूहि सर्वमशेषतः ।&#x9;kk-13-01-042-068a&lt;br&gt;&#xA;गृणन्त्यग्निसमीपेषु के च ते ब्रह्मराशयः ॥&#39;&#x9;kk-13-01-042-068c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/043/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/043/</guid>
      <description>&lt;p&gt;अध्यायः 043&lt;/p&gt;&#xA;&lt;p&gt;बदरीनारायणेन गरुडं प्रति स्वमहिमोक्तिः ॥ 1 ॥ गरुडेन मुनिगणान्प्रति स्वानुभूतनारायणमहिमोक्तिः ॥ 2 ॥&lt;/p&gt;&#xA;&lt;p&gt;&#39;भगवानुवाच ।&#x9;001&lt;br&gt;&#xA;मां न देवा न गन्धर्वा नासुरा न च राक्षसाः ।&#x9;001a&lt;br&gt;&#xA;विदुस्तत्वेन सत्वस्थं सूक्ष्मात्मानमवस्थितम् ॥&#x9;001c&lt;br&gt;&#xA;चतुर्धाऽहं विभक्तात्मा लोकानां हितकाम्यया ।&#x9;002a&lt;br&gt;&#xA;भूतभव्यभविष्यादिरनादिर्विश्वकृत्तमः ॥&#x9;002c&lt;br&gt;&#xA;पृथिवी वायुराकाशमापो ज्योतिश्च पञ्चमम् ।&#x9;003a&lt;br&gt;&#xA;मनो बुद्धिश्च चेतश्च तमः सत्वं रजस्तथा ॥&#x9;003c&lt;br&gt;&#xA;प्रकृतिर्विकृतिश्चैव विद्याविद्ये शुभाशुभे ।&#x9;004a&lt;br&gt;&#xA;मत्त एतानि जायन्ते नाहमेभ्यः कथञ्चन ॥&#x9;004c&lt;br&gt;&#xA;यत्किञ्चिच्छ्रेयसा युक्तं श्रेयस्करमनुत्तमम् ।&#x9;005a&lt;br&gt;&#xA;धर्मयुक्तं च पुण्यं च सोऽहमस्मि निरामयः ॥&#x9;005c&lt;br&gt;&#xA;यत्स्वभावात्मतत्वज्ञैः कारणैरुपलक्ष्यते ।&#x9;006a&lt;br&gt;&#xA;अनादिमध्यनिधनः सोन्तरात्माऽस्मि शाश्वतः ॥&#x9;006c&lt;br&gt;&#xA;यत्तु मे परमं गुह्यं रूपं सूक्ष्मार्थदर्शिभिः ।&#x9;007a&lt;br&gt;&#xA;गृह्यते सूक्ष्मभावज्ञैः सोऽविभाव्योस्मि शाश्वतः ॥&#x9;007c&lt;br&gt;&#xA;तत्तु मे परमं गुह्यं येन व्याप्तमिदं जगत् ।&#x9;008a&lt;br&gt;&#xA;सोहङ्गतः सर्वसत्वः सर्वस्य प्रभवोऽव्ययः ॥&#x9;008c&lt;br&gt;&#xA;मत्तो जायन्ति भूतानि मया धार्यन्त्यहर्निशम् ।&#x9;009a&lt;br&gt;&#xA;मय्येव विलयं यान्ति प्रलये पन्नगाशन ॥&#x9;009c&lt;br&gt;&#xA;यो मां यथा वेदयति तथा तस्यास्मि काश्यप ।&#x9;010a&lt;br&gt;&#xA;मनोबुद्धिगतः श्रेयो विदधामि विहङ्गम ॥&#x9;010c&lt;br&gt;&#xA;मां तु ज्ञातुं कृता बुद्धिर्भवता पक्षिसत्तम ।&#x9;011a&lt;br&gt;&#xA;शृणु योऽहं यतश्चाहं यदर्थश्चाहमुद्यतः ॥&#x9;011c&lt;br&gt;&#xA;ये केचिन्नियतात्मानस्त्रेताग्निपरमार्चिताः ।&#x9;012a&lt;br&gt;&#xA;अग्निकार्यपरा नित्यं जपहोमपरायणाः ॥&#x9;012c&lt;br&gt;&#xA;आत्मन्यग्नीन्समाधाय नियता नियतेन्द्रियाः ।&#x9;013a&lt;br&gt;&#xA;अनन्यमनसस्ते मां सर्वे वै समुपासते ॥&#x9;013c&lt;br&gt;&#xA;यजन्तो जपयज्ञैर्मां मानसैश्च सुसंयताः ।&#x9;014a&lt;br&gt;&#xA;अग्नीनभ्युद्ययुः शश्वदग्निष्वेवाभिसंश्रिताः ॥&#x9;014c&lt;br&gt;&#xA;अनन्यकार्याः शुचयो नित्यमग्निपरायणाः ।&#x9;015a&lt;br&gt;&#xA;य एवम्बुद्ध्यो धीरास्ते मां गच्छन्ति तादृशाः ॥&#x9;015c&lt;br&gt;&#xA;अकामहतसङ्कल्पा ज्ञाने नित्यं समाहिताः ।&#x9;016a&lt;br&gt;&#xA;आत्मन्यग्निं समाधाय निराहारा निराशिषः ॥&#x9;016c&lt;br&gt;&#xA;विषयेषु निरारम्भा विमुक्ता ज्ञानचक्षुषः ।&#x9;017a&lt;br&gt;&#xA;अनन्यमनसो धीराः स्वभावनियमान्विताः ॥&#x9;017c&lt;br&gt;&#xA;यत्तद्वियति दृष्टं तत्सरः पद्मोत्पलायुतम् ।&#x9;018a&lt;br&gt;&#xA;तत्राग्नयः सन्निहिता दीप्यन्ते स्म निरिन्धनाः ॥&#x9;018c&lt;br&gt;&#xA;ज्ञानामलाशयास्तस्मिन्ये च चन्द्रांशुनिर्मलाः ।&#x9;019a&lt;br&gt;&#xA;उपासीना गृणन्तोऽग्निमस्पष्टाक्षरभाषिणः ।&#x9;019c&lt;br&gt;&#xA;आकाङ्क्षमाणाः शुचयस्तेष्वग्रिषु विहङ्गम ॥&#x9;019e&lt;br&gt;&#xA;ये मया भावितात्मानो मय्येवाभिरताः सदा ।&#x9;020a&lt;br&gt;&#xA;उपासते च मामेव ज्योतिर्भूता निरामयाः ॥&#x9;020c&lt;br&gt;&#xA;तैर्हि तत्रैव वस्तव्यं नीरागादिभिरच्युतैः ।&#x9;021a&lt;br&gt;&#xA;निराहारा ह्यनिष्पन्दाश्चन्द्रांशुसदृशप्रभाः ॥&#x9;021c&lt;br&gt;&#xA;निर्मला निरहङ्कारा निरालम्बा निराशिषः ।&#x9;022a&lt;br&gt;&#xA;मद्भक्ताः सततं तेवै भक्तांस्तानपि चाप्यहम् ॥&#x9;022c&lt;br&gt;&#xA;चतुर्धाऽहं विभक्तात्मा चरामि जगतो हितः ।&#x9;023a&lt;br&gt;&#xA;लोकानां धारणार्थाय विधानं विदधामि च ॥&#x9;023c&lt;br&gt;&#xA;यथावत्तदशेषेण श्रोतुमर्हति मे भवान् ॥&#x9;024ac&lt;br&gt;&#xA;एका मूर्तिर्निर्गुणाख्या योगं परममास्थिता ।&#x9;025a&lt;br&gt;&#xA;द्वितीया सृजते तात भूतग्रामं चराचरम् ॥&#x9;025c&lt;br&gt;&#xA;सृष्टं संहरते चैका जगत्स्थावरजङ्गमम् ।&#x9;026a&lt;br&gt;&#xA;ज्ञातात्मनिष्ठा क्षपयन्मोहयन्तीव मायया ।&#x9;026c&lt;br&gt;&#xA;क्षपयन्ती मोहयति आत्मनिष्ठा स्वमायया ॥&#x9;026e&lt;br&gt;&#xA;चतुर्थी मे महामूर्तिर्जगद्वृद्धिं ददाति सा ।&#x9;027a&lt;br&gt;&#xA;रक्षते चापि नियता सोहमस्मि नभश्चरः ॥&#x9;027c&lt;br&gt;&#xA;मया सर्वमिदं व्याप्तं मयि सर्वं प्रतिष्ठितम् ।&#x9;028a&lt;br&gt;&#xA;अहं सर्वजगद्बीजं सर्वत्रगतिरव्ययः ॥&#x9;028c&lt;br&gt;&#xA;यानि तान्यग्निहोत्राणि ये च चन्द्रांशुराशयः ।&#x9;029a&lt;br&gt;&#xA;गृणन्ति वेदं सततं तेष्वग्निषु विहङ्गम ॥&#x9;029c&lt;br&gt;&#xA;क्रमेण मां समायान्ति सुखिनो ज्ञानसंयुताः ।&#x9;030a&lt;br&gt;&#xA;तेषामहं तपो दीप्तं तेजः सम्यक्समाहितम् ।&#x9;030c&lt;br&gt;&#xA;नित्यं ते मयि वर्तन्ते तेषु चाहमतन्द्रितः ॥&#x9;031a&lt;br&gt;&#xA;सर्वतो मुक्तसङ्गेन मय्यनन्यसमाधिना ।&#x9;031c&lt;br&gt;&#xA;शक्यः समासादयितुमहं वै ज्ञानचक्षुषा ॥&#x9;031e&lt;br&gt;&#xA;मां स्थूलदर्शनं विद्धि जगतः कार्यकारणम् ।&#x9;032a&lt;br&gt;&#xA;मत्तश्च सम्प्रसूतान्वै विद्धि लोकान्सदैवतान् ॥&#x9;032c&lt;br&gt;&#xA;मया चापि चतुर्धात्मा विभक्तः प्राणिषु स्यिथः ।&#x9;033a&lt;br&gt;&#xA;आत्मभूतो वासुदेवो ह्यनिरुद्धो मतौ स्यितः ॥&#x9;033c&lt;br&gt;&#xA;सङ्कर्षणोऽहङ्कारे च प्रद्युम्नो मनसि स्यितः ।&#x9;034a&lt;br&gt;&#xA;अन्यथा च चतुर्धा यत्सम्यक्त्वं श्रोतुमर्हसि ॥&#x9;034c&lt;br&gt;&#xA;यत्तत्पद्ममभूत्पूर्वं तत्र ब्रह्मा व्यजायत ।&#x9;035a&lt;br&gt;&#xA;ब्रह्मणश्चापि सम्भूतः शिव इत्यवधार्यताम् ॥&#x9;035c&lt;br&gt;&#xA;शिवात्स्कन्दः संवभूव एतत्सृष्टिचतुष्टयम् ।&#x9;036a&lt;br&gt;&#xA;दैत्यदानवदर्पघ्नमेवं मां विद्धि नित्यशः ॥&#x9;036c&lt;br&gt;&#xA;दैत्यदानवरक्षोभिर्यदा धर्मः प्रपीड्यते ।&#x9;037a&lt;br&gt;&#xA;तदाऽहं धर्मवृद्ध्यर्थं मूर्तिमान्भविताऽऽशुग ॥&#x9;037c&lt;br&gt;&#xA;वेदव्रतपरा ये तु धीरा निश्चितबुद्ध्यः ।&#x9;038a&lt;br&gt;&#xA;योगिनो योगयुक्ताश्च ते मां पश्यन्ति नान्यथा ॥&#x9;038c&lt;br&gt;&#xA;पञ्चभिः सम्प्रयुक्तोऽहं विप्रयुक्तश्च पञ्चभिः ।&#x9;039a&lt;br&gt;&#xA;वर्तमानश्च तेष्वेवं निवृत्तश्चैव तेष्वहम् ॥&#x9;039c&lt;br&gt;&#xA;ये विदुर्जातसङ्कल्पास्ते मां पश्यन्ति तादृशाः ॥&#x9;040ac&lt;br&gt;&#xA;खं वायुरापो ज्योतिश्च पृथिवी चेति पञ्चमम् ।&#x9;041a&lt;br&gt;&#xA;तदात्मकोऽस्मि विज्ञेयो न चान्योस्मीति निश्चितम् ।&#x9;041c&lt;br&gt;&#xA;वर्तमानमतीतं च पञ्चवर्गेषु निश्चलम् ।&#x9;042a&lt;br&gt;&#xA;शब्दस्पर्शेषु रूपेषु रसगन्धेषु चाप्यहम् ॥&#x9;042c&lt;br&gt;&#xA;रजस्तमोभ्यामाविष्टा येषां बुद्धिरनिश्चिता ।&#x9;043a&lt;br&gt;&#xA;ते न पश्यन्ति मे तत्वं तपसा महता ह्यपि ॥&#x9;043c&lt;br&gt;&#xA;नोपवासैर्न नियमैर्न व्रतैर्विविधैरपि ।&#x9;044a&lt;br&gt;&#xA;द्रष्टुं वा वेदितुं वाऽपि न शक्या परमा गतिः ॥&#x9;044c&lt;br&gt;&#xA;महामोहार्थपङ्के तु निमग्रानां गतिर्हरिः ।&#x9;045a&lt;br&gt;&#xA;एकान्तिनो ध्यानपरा यतिभावाद्व्रजन्ति माम् ॥&#x9;045c&lt;br&gt;&#xA;सत्वयुक्ता मतिर्येषां केवलाऽऽत्मविनिश्चिता ।&#x9;046a&lt;br&gt;&#xA;ते पश्यन्ति स्वमात्मानं परमात्मानमव्ययम् ॥&#x9;046c&lt;br&gt;&#xA;अहिंसा सर्वभूतेषु तेष्ववस्तितमार्जवम् ।&#x9;047a&lt;br&gt;&#xA;तेष्वेव च समाधाय सम्यगेति च मामजम् ॥&#x9;047c&lt;br&gt;&#xA;यदेतत्परमं गुह्यमाख्यानं परमाद्भुतम् ।&#x9;048a&lt;br&gt;&#xA;यत्तेन तदशेषेण यथावच्छ्रोतुमर्हसि ॥&#x9;048c&lt;br&gt;&#xA;ये त्वग्निहोत्रनियता जपयज्ञपरायणाः ।&#x9;049a&lt;br&gt;&#xA;ते मामुपासते शश्वद्यांस्तांस्त्वं दृष्टवानसि ॥&#x9;049c&lt;br&gt;&#xA;शास्त्रदृष्टविधानज्ञा असक्ताः क्वचिदन्यथा ।&#x9;050a&lt;br&gt;&#xA;शक्योऽहं वेदितुं तैस्तु यन्मे परममव्ययम् ॥&#x9;050c&lt;br&gt;&#xA;ये तु साङ्ख्यं च योगं च ज्ञात्वाऽप्यधृतनिश्चयाः ।&#x9;051a&lt;br&gt;&#xA;न ते गच्छन्ति कुशलाः परां गतिमनुत्तमाम् ॥&#x9;051c&lt;br&gt;&#xA;तस्माज्ज्ञानेन शुद्धेन प्रसन्नात्माऽऽन्मविच्छुचिः ।&#x9;052a&lt;br&gt;&#xA;आसादयति तद्ब्रह्म यत्र गत्वा न शोचति ॥&#x9;052c&lt;br&gt;&#xA;शुद्धाभिजनसम्पन्नाः श्रद्धायुक्तेन चेतसा ।&#x9;053a&lt;br&gt;&#xA;मद्भक्त्या च द्विजश्रेष्ठा गच्छन्ति परमां गतिं ॥&#x9;053c&lt;br&gt;&#xA;यद्गुह्यं परमं बुद्धेरलिङ्गग्रहणं च यत् ।&#x9;054a&lt;br&gt;&#xA;तत्सूक्ष्मं गृह्यते विप्रैर्यतिभिस्तत्त्वदर्शिभिः ॥&#x9;054c&lt;br&gt;&#xA;न वायुः पवते तत्र न तस्मिञ्ज्योतिषां गतिः ।&#x9;055a&lt;br&gt;&#xA;न चापः पृथिवी चैव नाकाशं न मनोगतिः ॥&#x9;055c&lt;br&gt;&#xA;तस्माच्चैतानि सर्वाणि प्रजायन्ते विहङ्गम ।&#x9;056a&lt;br&gt;&#xA;सर्वेभ्यश्च स तेभ्यश्च प्रभवत्यमलो विभुः ॥&#x9;056c&lt;br&gt;&#xA;स्थूलदर्शनमेतन्मे यद्दृष्टं भवताऽनघ ।&#x9;057a&lt;br&gt;&#xA;एतत्सूक्ष्मस्य तद्द्वारं कार्याणां कारणं त्वहम् ॥&#x9;057c&lt;br&gt;&#xA;दृष्टो वै भवता तस्मात्सरस्यमितविक्रम ।&#x9;058a&lt;br&gt;&#xA;ब्रह्मणो यदहोरात्रसङ्ख्याभिज्ञैर्विभाव्यते ॥&#x9;058c&lt;br&gt;&#xA;एष कालस्त्वया तत्र सरस्यहमुपागतः ।&#x9;059a&lt;br&gt;&#xA;मां यज्ञमाहुर्यज्ञज्ञा वेदं वेदविदो जनाः ।&#x9;059c&lt;br&gt;&#xA;मुनयश्चापि मामेव जपयज्ञं प्रचक्षते ॥&#x9;059e&lt;br&gt;&#xA;वक्ता मन्ता रसयिता घ्राता द्रष्टा प्रदर्शकः ।&#x9;060a&lt;br&gt;&#xA;बोद्धा बोधयिता चाहं गन्ता श्रोता चिदात्मकः ॥&#x9;060c&lt;br&gt;&#xA;मामिष्ट्वा स्वर्गमायान्ति तथा चाप्नुवते महत् ।&#x9;061a&lt;br&gt;&#xA;ज्ञात्वा मामेव चैवान्ते निःसङ्गेनान्तरात्मना ॥&#x9;061c&lt;br&gt;&#xA;अहं तेजो द्विजातीनां मम तेजो द्विजातयः ।&#x9;062a&lt;br&gt;&#xA;मम यस्तेजसो देहः सोग्निरित्यवगम्यताम् ॥&#x9;062c&lt;br&gt;&#xA;प्राणपालः शरीरेऽहं योगिनामहमीश्वरः ।&#x9;063a&lt;br&gt;&#xA;साङ्ख्यानामिदमेवाग्रे मयि सर्वमिदं जगत् ॥&#x9;063c&lt;br&gt;&#xA;धर्ममर्थं च कामं च मोक्षं चैवार्जवं जपम् ।&#x9;064a&lt;br&gt;&#xA;तमः सत्वं रजश्चैव कर्मजं च भवाप्ययम् ॥&#x9;064c&lt;br&gt;&#xA;स तदाऽहं तथारूपस्त्वया दृष्टः सनातनः ।&#x9;065a&lt;br&gt;&#xA;ततस्त्वहं परतरः शक्यः कालेन वेदितुम् ॥&#x9;065c&lt;br&gt;&#xA;मम यत्परमं गुह्यं शाश्वतं ध्रुवमव्ययम् ।&#x9;066a&lt;br&gt;&#xA;तदेवं परमो गुह्यो देवो नारायणो हरिः ।&#x9;066c&lt;br&gt;&#xA;न तच्छक्यं भुजङ्गारे वेत्तुमभ्युदयान्वितैः ॥&#x9;066e&lt;br&gt;&#xA;निरारम्भनमस्कारा निराशीर्बन्धनास्तथा ।&#x9;067a&lt;br&gt;&#xA;गच्छन्ति तं महात्मानः परं ब्रह्म सनातनम् ॥&#x9;067c&lt;br&gt;&#xA;स्थूलोऽहमेवं विहग त्वया दृष्टस्तथाऽनघ ।&#x9;068a&lt;br&gt;&#xA;एतच्चापि न वेत्त्यन्यस्त्वामृते पन्नगाशन ॥&#x9;068c&lt;br&gt;&#xA;मा मतिस्तव गान्नाशमेषा गतिरनुत्तमा ।&#x9;069a&lt;br&gt;&#xA;मद्भक्तो भव नित्यं त्वं ततो वेत्स्यसि मे पदम् ॥&#x9;069c&lt;br&gt;&#xA;एतत्ते सर्वमाख्यातं रहस्यं दिव्यमानुषम् ।&#x9;070a&lt;br&gt;&#xA;एतच्छ्रेयः परं चैतत्पन्थानं विद्धि मोक्षिणाम् ॥&#x9;070c&lt;br&gt;&#xA;एवमुक्त्वा स भगवांस्तत्रैवान्तरधीयत ।&#x9;071a&lt;br&gt;&#xA;पश्यतो मे महायोगी जगामात्मगतिर्गतिम् ॥&#x9;071c&lt;br&gt;&#xA;एतदेवंविधं तस्य महिमानं महात्मनः ।&#x9;072a&lt;br&gt;&#xA;अच्युतस्याप्रमेयस्य दृष्टवानस्मि यत्पुरा ॥&#x9;072c&lt;br&gt;&#xA;एतद्वः सर्वमाख्यातं चेष्टितं तस्य धीमतः ।&#x9;073a&lt;br&gt;&#xA;मयाऽनुभूतं प्रत्यक्षं दृष्ट्वा चाद्भुतकर्मणः ॥&#39; &#x9;073c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/044/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/044/</guid>
      <description>&lt;p&gt;अध्यायः 044&lt;/p&gt;&#xA;&lt;p&gt;भीष्मेण युधिष्ठिरं प्रति ब्रह्मणा देवान्प्रत्यनूदितसुपर्णोपाख्यानकथनसमापनम् ॥ 1 ॥&lt;/p&gt;&#xA;&lt;p&gt;ऋषय ऊचुः ।&#x9;001&lt;br&gt;&#xA;अहो श्रावितमाख्यानं भवताऽत्यद्भुतं महत् ।&#x9;001a&lt;br&gt;&#xA;पुण्यं यशस्यमायुष्यं स्वर्ग्यं स्वस्त्ययनं महत् ॥&#x9;001c&lt;br&gt;&#xA;एतत्पवित्रं देवानामेतद्गुह्यं परन्तप ।&#x9;002a&lt;br&gt;&#xA;एतज्ज्ञानवता ज्ञेयमेषा गतिरनुत्तमा ॥&#x9;002c&lt;br&gt;&#xA;य इमां श्रावयेद्विद्वान्कथां पर्वसु पर्वसु &#x9;003a&lt;br&gt;&#xA;स लोकान्प्राप्नुयात्पुण्यान्देवर्षिभिरभिष्टुतान् ॥&#x9;003c&lt;br&gt;&#xA;श्राद्धकाले च विप्राणां य इमां श्रावयेच्छुचिः ।&#x9;004a&lt;br&gt;&#xA;न तत्र रक्षसां भागो नासुराणां च विद्यते ॥&#x9;004c&lt;br&gt;&#xA;अनसूयुर्जितक्रोधः सर्वसत्वहिते रतः ।&#x9;005a&lt;br&gt;&#xA;यः पठेत्सततं युक्तः स व्रजेत्तत्सलोकताम् ॥&#x9;005c&lt;br&gt;&#xA;वेदान्पारयते विप्रो राजा विजयवान्भवेत् ।&#x9;006a&lt;br&gt;&#xA;वैश्यस्तु धनधान्याढ्यः शूद्रः सुखमवाप्नुयात् ॥&#x9;006c&lt;br&gt;&#xA;भीष्म उवाच ।&#x9;007&lt;br&gt;&#xA;ततस्ते मुनयः सर्वे सम्पूज्य विनतासुतम् ।&#x9;007a&lt;br&gt;&#xA;स्वानेव चाश्रमाञ्जग्मुर्बभूवुः शान्तितत्पराः ॥&#x9;007c&lt;br&gt;&#xA;स्थूलदर्शिभिराकृष्टो दुर्ज्ञेयो ह्यकृतात्मभिः ।&#x9;008a&lt;br&gt;&#xA;एषा श्रुतिर्महाराज धर्म्या धर्मभृतांवर ॥&#x9;008c&lt;br&gt;&#xA;सुराणां ब्रह्मणा प्रोक्ता विस्मितानां परन्तप ।&#x9;009a&lt;br&gt;&#xA;मयाप्येषा कथा तात कथिता मातुरन्तिके ।&#x9;009c&lt;br&gt;&#xA;वसुभिः सत्त्वसम्पन्नैस्तवाप्येषा मयोच्यते ॥&#x9;009e&lt;br&gt;&#xA;तदग्निहोत्रपरमा जपयज्ञपरायणाः ।&#x9;010a&lt;br&gt;&#xA;निराशीर्बन्धनाः सन्तः प्रयान्त्यक्षरसात्मतां ॥&#x9;010c&lt;br&gt;&#xA;आरम्भयज्ञानुत्सृज्य जपहोमपरायणाः ।&#x9;011a&lt;br&gt;&#xA;ध्यायन्तो मनसा विष्णुं गच्छन्ति परमां गतिम् ॥&#x9;011c&lt;br&gt;&#xA;तदेष परमो मोक्षो मोक्षद्वारं च भारत ।&#x9;012a&lt;br&gt;&#xA;यथा विनिश्चितात्मानो गच्छन्ति परमां गतिम् ॥ ॥&#x9;012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/045/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/045/</guid>
      <description>&lt;p&gt;अध्यायः 045&lt;/p&gt;&#xA;&lt;p&gt;भीष्मनियोगात्कृष्णेन युधिष्ठिरमं प्रति महादेवमहिमाकथनम् ॥ 1 ॥&#xA;युधिष्ठिर उवाच ।&#x9;001&lt;br&gt;&#xA;पितामह महेशाय नामान्याचक्ष्व शम्भवे ।&#x9;001a&lt;br&gt;&#xA;विदुषे विश्वमायाय महाभाग्यं च तत्वतः ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;सुरासुरगुरो देव विष्णो त्वं वक्तुमर्हसि ।&#x9;002a&lt;br&gt;&#xA;शिवाय शिवरूपाय यन्माऽपृच्छद्युधिष्ठिरः ॥&#x9;002c&lt;br&gt;&#xA;नाम्नां सहस्रं देवस्य तण्डिना ब्रह्मवादिना ।&#x9;003a&lt;br&gt;&#xA;निवेदितं ब्रह्मलोके ब्रह्मणो यत्पुराऽभवत् ॥&#x9;003c&lt;br&gt;&#xA;द्वैपायनप्रभृतयस्तथा चेमे तपोधनाः ।&#x9;004a&lt;br&gt;&#xA;ऋषयः सुव्रता दान्ताः शृण्वन्तु गदतस्तव ॥&#x9;004c&lt;br&gt;&#xA;ध्रुवाय नन्दिने होत्रे गोप्त्रे विश्वसृजेऽग्नये ।&#x9;005a&lt;br&gt;&#xA;महाभाग्यं विभोर्ब्रूहि मुण्डिनेऽथ कपर्दिने ॥&#x9;005c&lt;br&gt;&#xA;वासुदेव उवाच ।&#x9;006&lt;br&gt;&#xA;न गतिः कर्मणां शक्या वेत्तुमीशस्य तत्त्वतः ।&#x9;006a&lt;br&gt;&#xA;हिरण्यगर्भप्रमुखा देवाः सेन्द्रा महर्षयः ॥&#x9;006c&lt;br&gt;&#xA;न विदुर्यस्य निधनमादिं वा सूक्ष्मदर्शिनः ।&#x9;007a&lt;br&gt;&#xA;स कथं नाममात्रेण शक्यो ज्ञातुं सतां गतिः ॥&#x9;007c&lt;br&gt;&#xA;तस्याहमसुरघ्नस्य कांश्चिद्भगवतो गुणान् ।&#x9;008a&lt;br&gt;&#xA;भवतां कीर्तयिष्यामि व्रतेशाय यथातथम् ॥&#x9;008c&lt;br&gt;&#xA;वैशम्पायन उवाच ।&#x9;009&lt;br&gt;&#xA;एवमुक्त्वा तु भगवान्गुणांस्तस्य महात्मनः ।&#x9;009a&lt;br&gt;&#xA;उपस्पृश्य शुचिर्भूत्वा कथयामास धीमतः ॥&#x9;009c&lt;br&gt;&#xA;वासुदेव उवाच ।&#x9;010&lt;br&gt;&#xA;शुश्रूषध्वं ब्राह्मणेन्द्रास्त्वं च तात युधिष्ठिर ।&#x9;010a&lt;br&gt;&#xA;त्वं चापगेय नामानि निशामय जगत्पतेः ॥&#x9;010c&lt;br&gt;&#xA;यदवाप्तं च मे पूर्वं साम्बहेतोः सुदुष्करम् ।&#x9;011a&lt;br&gt;&#xA;यथावद्भगवान्दृष्टो मया पूर्वं समाधिना ॥&#x9;011c&lt;br&gt;&#xA;शम्बरे निहते पूर्वं रौक्मिणेयेन धीमता ।&#x9;012a&lt;br&gt;&#xA;अतीते द्वादशे वर्षे जाम्बवत्यब्रवीद्धि माम् ॥&#x9;012c&lt;br&gt;&#xA;प्रद्युम्नचारुदेष्णादीन्रुक्मिण्या वीक्ष्य पुत्रकान् ।&#x9;013a&lt;br&gt;&#xA;पुत्रार्थिनी मामुपेत्य वाक्यमाह युधिष्ठिर ॥&#x9;013c&lt;br&gt;&#xA;शूरं बलवतां श्रेष्ठं कान्तरूपमकल्मषम् ।&#x9;014a&lt;br&gt;&#xA;आत्मतुल्यं मम सुतं प्रयच्छाच्युत माचिरम् ॥&#x9;014c&lt;br&gt;&#xA;न हि तेऽप्राप्यमस्तीह त्रिषु लोकेषु किञ्चन ।&#x9;015a&lt;br&gt;&#xA;लोकान्सृजेस्त्वमपरानिच्छन्यदुकुलोद्वह ॥&#x9;015c&lt;br&gt;&#xA;त्वया द्वादशवर्षाणि व्रतीभूतेन शुष्यता ।&#x9;016a&lt;br&gt;&#xA;आराध्य पशुभर्तारं रुक्मिण्यां जनिताः सुताः ॥&#x9;016c&lt;br&gt;&#xA;चारुदेष्णः सुचारुश्च चारुवेशो यशोधरः ।&#x9;017a&lt;br&gt;&#xA;चारुश्रवाश्चारुयशाः प्रद्युम्नः शम्भुरेव च ॥&#x9;017c&lt;br&gt;&#xA;यथा ते जनिताः पुत्रा रुक्मिण्यां चारुविक्रमाः ।&#x9;018a&lt;br&gt;&#xA;तथा ममापि तनयं प्रयच्छ मधुसूदन ॥&#x9;018c&lt;br&gt;&#xA;इत्येवं चोदितो देव्या तामवोचं सुमध्यमाम् ।&#x9;019a&lt;br&gt;&#xA;अनुजानीहि मां राज्ञि करिष्ये वचनं तव ॥&#x9;019c&lt;br&gt;&#xA;सा च मामब्रवीद्गच्छ शिवाय विजयाय च ।&#x9;020a&lt;br&gt;&#xA;ब्रह्मा शिवः काश्यपश्च नद्यो देवा मनोऽनुगाः ।&#x9;020c&lt;br&gt;&#xA;क्षेत्रौषध्यो यज्ञवाहाश्छन्दांस्यृषिगणाध्वराः ।&#x9;021a&lt;br&gt;&#xA;समुद्रा दक्षिणा स्तोभा ऋक्षाणि पितरो ग्रहाः ॥&#x9;021c&lt;br&gt;&#xA;देवपत्न्यो देवकन्या देवमातर एव च ।&#x9;022a&lt;br&gt;&#xA;मन्वन्तराणि गावश्च चन्द्रमाः सविता हरिः ॥&#x9;022c&lt;br&gt;&#xA;सावित्री ब्रह्मविद्या च ऋतवो वत्सरास्तथा ।&#x9;023a&lt;br&gt;&#xA;क्षणा लवा मुहूर्ताश्च निमेषा युगपर्ययाः ॥&#x9;023c&lt;br&gt;&#xA;रक्षन्तु सर्वत्र गतं त्वां यादव सुखाय च ।&#x9;024a&lt;br&gt;&#xA;अरिष्टं गच्छ पन्थानमप्रमत्तो भवानघ ॥&#x9;024c&lt;br&gt;&#xA;एवं कृतस्वस्त्ययनस्तयाऽहं ततोऽभ्यनुज्ञाय नरेन्द्रपुत्रीम् ।&#x9;025a&lt;br&gt;&#xA;पितुः समीपं नरसत्तमस्य मातुश्च राज्ञश्च तथाऽऽहुकस्य ॥&#x9;025c&lt;br&gt;&#xA;गत्वा समावेद्य यदब्रवीन्मां विद्याधरेन्द्रस्य सुता भृशर्ता ।&#x9;026a&lt;br&gt;&#xA;तानभ्यनुज्ञाय तदाऽतिदुःखाद्गदं तथैवातिबलं च रामम् ।&#x9;026c&lt;br&gt;&#xA;अथोचतुः प्रीतियुतौ तदानीं ततःसमृद्धिर्भवतोऽस्त्वविघ्नम् ॥&#x9;026e&lt;br&gt;&#xA;प्राप्यानुज्ञां गुरुजनादहं तार्क्ष्यमचिन्तयम् ।&#x9;027a&lt;br&gt;&#xA;सोवहद्धिमवन्तं मां प्राप्य चैनं व्यसर्जयम् ॥&#x9;027c&lt;br&gt;&#xA;तत्राहमद्भुतान्भावानपश्यं गिरिसत्तमे ।&#x9;028a&lt;br&gt;&#xA;क्षेत्रं च तपसां श्रेष्ठं पश्याम्यद्भुतमुत्तमम् ॥&#x9;028c&lt;br&gt;&#xA;दिव्यं वैयाघ्रपद्यस्य उपमन्योर्महात्मनः ।&#x9;029a&lt;br&gt;&#xA;पूजितं देवगन्धर्वैर्ब्राह्मया लक्ष्म्या समावृतम् ॥&#x9;029c&lt;br&gt;&#xA;धवककुभकदम्बनारिकेलैः कुरवककेतकजम्बुपाटलाभिः ।&#x9;030a&lt;br&gt;&#xA;वटवरुणकवत्सनाभबिल्वैः सरलकपित्थप्रियालसालतालैः ॥&#x9;030c&lt;br&gt;&#xA;बदरीकुन्दपुन्नागरैशोकाम्रातिमुक्तकैः ।&#x9;031a&lt;br&gt;&#xA;मधूकैः कोविदारैश्च चम्पकैः पनसैस्तथा ॥&#x9;031c&lt;br&gt;&#xA;वन्यैर्बहुविधैर्वृक्षैः फलपुष्पप्रदैर्युतम् ।&#x9;032a&lt;br&gt;&#xA;पुष्पगुल्मलताकीर्णं कदलीषण्डशोभितम् ॥&#x9;032c&lt;br&gt;&#xA;नानाशकुनिसम्भोज्यैः फलैर्वृक्षैरलङ्कृतम् ।&#x9;033a&lt;br&gt;&#xA;यथास्थानविनिक्षिप्तैर्भूषितं भस्मराशिभिः ॥&#x9;033c&lt;br&gt;&#xA;रुरुवानरशार्दूलसिंहद्वीपिसमाकुलम् ।&#x9;034a&lt;br&gt;&#xA;कुरङ्गबर्हिणाकीर्णं मार्जारभुजगावृतम् ।&#x9;034c&lt;br&gt;&#xA;पूगैश्च मृगजातीनां महिषर्क्षनिषेवितम् ॥&#x9;034e&lt;br&gt;&#xA;सकृत्प्रभिन्नैश्च गजैर्विभूषितं प्रहृष्टनानाविधपक्षिसेवितम् ।&#x9;035a&lt;br&gt;&#xA;सुपुष्पितैरम्बुधरप्रकाशैर्महीरुहाणां च वनैर्विचित्रैः ॥&#x9;035c&lt;br&gt;&#xA;नानापुष्परजोमिश्रो गजदानाधिवासितः ।&#x9;036a&lt;br&gt;&#xA;दिव्यस्त्रीगीतबहुलो मारुतोऽभिमुखो ववौ&#x9;036c&lt;br&gt;&#xA;धारानिनादैर्विहगप्राणादैः शुभैस्तथा बृंहितैः कुञ्जराणाम् ।&#x9;037a&lt;br&gt;&#xA;गीतैस्तथा किन्नराणामुदारैः शुभैः स्वनैः सामगानां च वीर ॥&#x9;037c&lt;br&gt;&#xA;अचिन्त्यं मनसाऽप्यन्यैः सरोभिः समलङ्कृतम् ।&#x9;038a&lt;br&gt;&#xA;विशालैश्चाग्निशरणैर्भूषितं कुसुमावृतैः ॥&#x9;038c&lt;br&gt;&#xA;विभूषितं पुण्ययवित्रतोयया सदा च जुष्टं नृप जह्नुकन्यया ।&#x9;039a&lt;br&gt;&#xA;विभूषितं धर्मभृतां वरिष्ठैर्महात्मभिर्वह्निसमानकल्पैः ॥&#x9;039c&lt;br&gt;&#xA;वाय्वाहारैरम्बुपैर्जप्यनित्यैः सम्प्रक्षालैर्योगिभिर्ध्याननित्यैः ।&#x9;040a&lt;br&gt;&#xA;धूमप्राशैरूष्मपैः क्षीरपैश्च सञ्जुष्टं च ब्राह्मणेन्द्रैः समन्तात् ॥&#x9;040c&lt;br&gt;&#xA;गोचारिणोऽर्थाश्मकुट्टा दन्तोलूखलिकास्तथा ।&#x9;041a&lt;br&gt;&#xA;मरीचिपाः फेनपाश्च तथैव मृगचारिणः ॥&#x9;041c&lt;br&gt;&#xA;अश्वत्थफलभक्षाश्च तथा ह्युदकशायिनः ।&#x9;042a&lt;br&gt;&#xA;चीरचर्माम्बरधरास्तथा वल्कलधारिणः ॥&#x9;042c&lt;br&gt;&#xA;सुदुःखान्नियमांस्तांस्तान्वहतः सुतपोधनान् ।&#x9;043a&lt;br&gt;&#xA;पश्यन्मुनीन्बहुविधान्प्रवेष्टुमुपचक्रमे ॥&#x9;043c&lt;br&gt;&#xA;सूपूजितं देवगणैर्महात्मभिः शिवादिभिर्भारतपुण्यकर्मभिः ।&#x9;044a&lt;br&gt;&#xA;रराज तच्चाश्रममण्डलं सदा दिवीव राजञ्शशिमण्डलं यथा ॥&#x9;044c&lt;br&gt;&#xA;क्रीडन्ति सर्पैर्नकुला मृगैर्व्याघ्राश्च मित्रवत् ।&#x9;045a&lt;br&gt;&#xA;प्रभावाद्दीप्ततपसां सन्निकर्षान्महात्मनाम् ॥&#x9;045c&lt;br&gt;&#xA;तत्राश्रमपदे श्रेष्ठे सर्वभूतमनोरमे ।&#x9;046a&lt;br&gt;&#xA;सेविते द्विजशार्दूलैर्वेदवेदाङ्गपारगैः ॥&#x9;046c&lt;br&gt;&#xA;नानानियमविख्यातैर्ऋषिभिः सुमहान्मभिः ।&#x9;047a&lt;br&gt;&#xA;प्रविशन्नेव चापश्यं जटाचीरधरं प्रभुम् ॥&#x9;047c&lt;br&gt;&#xA;तेजसा तपसा चैव दीप्यमानं यथाऽनलम् ।&#x9;048a&lt;br&gt;&#xA;शिष्यैरनुगतं शान्तं युवानं ब्राह्मणर्षभम् ॥&#x9;048c&lt;br&gt;&#xA;शिरसा वन्दमानं मामुपमन्युरभाषत ॥&#x9;049ac&lt;br&gt;&#xA;स्वागतं पुण्डरीकाक्ष सफलानि तपांसि नः ।&#x9;050a&lt;br&gt;&#xA;यः पूज्यः पूजयसि मां द्रष्टव्यो द्रष्टुमिच्छसि ॥&#x9;050c&lt;br&gt;&#xA;&#39;मनुष्यतानुवृत्त्या त्वा ज्ञात्वा तिष्ठाम सर्वगम् ।&#39;&#x9;051a&lt;br&gt;&#xA;तमहं प्राञ्जलिर्भूत्वा मृगपक्षिष्वथाग्निषु ।&#x9;051c&lt;br&gt;&#xA;धर्मे च शिष्यवर्गे च समपृच्छमनामयम् ॥&#x9;051e&lt;br&gt;&#xA;ततो मां भगवानाह साम्ना परमवल्गुना ।&#x9;052a&lt;br&gt;&#xA;लप्स्यसे तनयं कृष्णि आत्मतुल्यमसंशयम् ॥&#x9;052c&lt;br&gt;&#xA;तपः सुमहदास्थाय तोषयेशानमीश्वरम् ।&#x9;053a&lt;br&gt;&#xA;इह देवः सपत्नीकः समाक्रीडत्यधोक्षज ॥&#x9;053c&lt;br&gt;&#xA;इहैनं दैवतश्रेष्ठं देवाः सर्षिगणाः पुरा ।&#x9;054a&lt;br&gt;&#xA;तपसा ब्रह्मचर्येण सत्येन च दमेन च ॥&#x9;054c&lt;br&gt;&#xA;तोषयित्वा शुभान्कामान्प्राप्तवन्तो जनार्दन ।&#x9;055a&lt;br&gt;&#xA;तेजसां तपसां चैव निधिः स भगवानिह ॥&#x9;055c&lt;br&gt;&#xA;शुभाशुभान्वितान्भावान्विसृजन्स क्षिपन्नपि ।&#x9;056a&lt;br&gt;&#xA;आस्ते देव्या सहाचिन्त्यो यं प्रार्थयसि शत्रुहन् ॥&#x9;056c&lt;br&gt;&#xA;हिरण्यकशिपुर्योऽभूद्दानवो मेरुकम्पनः ।&#x9;057a&lt;br&gt;&#xA;तेन सर्वामरैश्वर्यं शर्वात्प्राप्तं समार्बुदम् ॥&#x9;057c&lt;br&gt;&#xA;तस्यैव पुत्रप्रवरो दमनो नाम विश्रुतः ।&#x9;058a&lt;br&gt;&#xA;महादेववराच्छक्रं वर्षार्बुदमयोधयत् ॥&#x9;058c&lt;br&gt;&#xA;विष्णोश्चक्रं च तद्धोरं वज्रमाखण्डलस्य च ।&#x9;059a&lt;br&gt;&#xA;शीर्णं पुराऽभवत्तात ग्रहस्याङ्गेषु केशव ॥&#x9;059c&lt;br&gt;&#xA;[यत्तद्भगवता पूर्वं दत्तं चक्रं तवानघ ।&#x9;060a&lt;br&gt;&#xA;जलान्तरचरं हत्वा दैत्यं च बलगर्वितम् ॥&#x9;060c&lt;br&gt;&#xA;उत्पादितं वृषाङ्केन दीप्तज्वलनसन्निभम् ।&#x9;061a&lt;br&gt;&#xA;दत्तं भगवता तुभ्यं दुर्धर्षं तेजसाऽद्भुतम् ॥&#x9;061c&lt;br&gt;&#xA;न शक्यं द्रष्टुमन्येन वर्जयित्वा पिनाकिनम् ।&#x9;062a&lt;br&gt;&#xA;सुदर्शनं भवत्येवं भवेनोक्तं तदा तु तत् ॥&#x9;062c&lt;br&gt;&#xA;सुदर्शनं तदा तस्य लोके नाम प्रतिष्ठितम् ।&#x9;063a&lt;br&gt;&#xA;तज्जीर्णमभवत्तात ग्रहस्याङ्गेषु केशव ।&#x9;063c&lt;br&gt;&#xA;ग्रहस्यातिवलस्याङ्गे वरदत्तस्य धीमतः ।&#x9;064a&lt;br&gt;&#xA;न शस्त्राणि वहन्त्यङ्गे चक्रवज्रशतान्यपि ॥]&#x9;064c&lt;br&gt;&#xA;अर्द्यमानाश्च विबुधा ग्रहेण सुबलीयसा ।&#x9;065a&lt;br&gt;&#xA;शिवदत्तवराञ्जघ्नुरसुरेन्द्रान्सुरा भृशम् ॥&#x9;065c&lt;br&gt;&#xA;तृष्टो विद्युत्प्रभस्यापि त्रिलोकेश्वरतां ददौ ।&#x9;066a&lt;br&gt;&#xA;शतं वर्षसहस्राणां सर्वलोकेश्वरोऽभवत् ॥&#x9;066c&lt;br&gt;&#xA;ममैवानुचरो नित्यं भवितासीति चाब्रवीत् ।&#x9;067a&lt;br&gt;&#xA;तथा पुत्रसहस्राणामयुतं च ददौ प्रभुः ॥&#x9;067c&lt;br&gt;&#xA;कुशद्वीपं च स ददौ राज्येन भगवानजः ।&#x9;068a&lt;br&gt;&#xA;[तथा शतमुखो नाम धात्रा सृष्टो महासुरः ।&#x9;068c&lt;br&gt;&#xA;येन वर्षशतं साग्रमात्ममांसैर्हुतोऽनलः ।&#x9;069a&lt;br&gt;&#xA;तं प्राह भगवांस्तुष्टः किङ्करोमीति शङ्करः ॥&#x9;069c&lt;br&gt;&#xA;तं वै शतमुखः प्राह योगो भवतु मेऽद्भुतः ।&#x9;070a&lt;br&gt;&#xA;बलं च दैवतश्रेष्ठ शाश्वतं सम्प्रयच्छ मे ॥&#x9;070c&lt;br&gt;&#xA;तथेति भगवानाह तस्य तद्वचनं प्रभुः ।&#x9;071a&lt;br&gt;&#xA;स्वायम्भुवः क्रतुश्चापि पुत्रार्थमभवत्पुरा ॥&#x9;071c&lt;br&gt;&#xA;आविश्य योगेनात्मानं त्रीणि वर्षशतान्यपि ।&#x9;072a&lt;br&gt;&#xA;तस्य चोपददौ पुत्रान्सहस्रं क्रतुसम्मितान् ।]&#x9;072c&lt;br&gt;&#xA;योगेश्वरं देवगीतं वेत्थ कृष्ण न संशयः ॥&#x9;072e&lt;br&gt;&#xA;याज्ञवल्क्य इति ख्यात ऋषिः परमधार्मिकः ।&#x9;073a&lt;br&gt;&#xA;आराध्य स महादेवं प्राप्तवानतुलं यशः ॥&#x9;073c&lt;br&gt;&#xA;वेदव्यासश्च योगात्मा पराशरसुतो मुनिः ।&#x9;074a&lt;br&gt;&#xA;सोऽपि शङ्करमाराध्य प्राप्तवानतुलं यशः ॥&#x9;074c&lt;br&gt;&#xA;वालखिल्या मघवता ह्यवज्ञाताः पुरा किल ।&#x9;075a&lt;br&gt;&#xA;तैः क्रुद्धैर्भगवान्रुद्रस्तपसा तोषितो ह्यभूत् ॥&#x9;075c&lt;br&gt;&#xA;तांश्चापि दैवतश्रेष्ठः प्राह प्रीतो जगत्पतिः ।&#x9;076a&lt;br&gt;&#xA;सुपर्णं सोमहर्तारं तपसोत्पादयिष्यथ ॥&#x9;076c&lt;br&gt;&#xA;महादेवस्य रोषाच्च आपो नष्टाः पुराऽभवन् ।&#x9;077a&lt;br&gt;&#xA;ताश्च सप्तकपालेन देवैरन्याः प्रवर्तिताः ॥&#x9;077c&lt;br&gt;&#xA;ततः पानीयमभवत्प्रसन्ने त्र्यम्बके भुवि ।&#x9;078a&lt;br&gt;&#xA;अत्रिभार्या सुतं दत्तं सोमं दुर्वाससं प्रभो ॥&#x9;078c&lt;br&gt;&#xA;अत्रेर्भार्याऽपि भर्तारं सन्त्यज्य ब्रह्मवादिनी ।&#x9;079a&lt;br&gt;&#xA;नाहं तव मुने भूयो वशगा स्यां कथञ्चन ॥&#x9;079c&lt;br&gt;&#xA;इत्युक्त्वा सा महादेवमगमच्छरणं किल ।&#x9;080a&lt;br&gt;&#xA;निराहारा भयादत्रेस्त्रीणि वर्षशतान्यपि ॥&#x9;080c&lt;br&gt;&#xA;अशेत मुसलेष्वेव प्रसादार्थं भवस्य सा ।&#x9;081a&lt;br&gt;&#xA;तामब्रवीद्धसन्देवो भविता वै सुतस्तव ॥&#x9;081c&lt;br&gt;&#xA;विना भर्त्रा चरुद्रेण भविष्यति न संशयः ।&#x9;082a&lt;br&gt;&#xA;वंशे तवैव नाम्ना तु ख्यातिं यास्यति चेप्सिताम् ॥&#x9;082c&lt;br&gt;&#xA;विकर्णश्च महादेवं तथा भक्तसुखावहम् ।&#x9;083a&lt;br&gt;&#xA;प्रसाद्य भगवान्सिद्धिं प्राप्तवान्मधुसूदन ॥&#x9;083c&lt;br&gt;&#xA;शाकल्यः संशितात्मा वै नववर्षशतान्यपि ।&#x9;084a&lt;br&gt;&#xA;आराधयामास भवं मनोयज्ञेन केशव ॥&#x9;084c&lt;br&gt;&#xA;तं चाह भगवांस्तुष्टो ग्रन्थकारो भविष्यसि ।&#x9;085a&lt;br&gt;&#xA;वत्साक्षया च ते कीर्तिस्त्रैलोक्ये वै भविष्यति ॥&#x9;085c&lt;br&gt;&#xA;अक्षयं च कुलं तेऽस्तु महर्षिभिरलङ्कृतम् ।&#x9;086a&lt;br&gt;&#xA;भविष्यति द्विजश्रेष्ठः सूत्रकर्ता सुतस्तव ॥&#x9;086c&lt;br&gt;&#xA;सावर्णिश्चापि विख्यात ऋषिरासीत्कृते युगे ।&#x9;087a&lt;br&gt;&#xA;इह तेन तपस्तप्तं षष्टिवर्षशतान्यथ ॥&#x9;087c&lt;br&gt;&#xA;तमाह भगवान्रुद्रः साक्षात्तुष्टोस्मि तेऽनघ ।&#x9;088a&lt;br&gt;&#xA;ग्रन्थकृल्लोकविख्यातो भवितास्यजरामरः ॥&#x9;088c&lt;br&gt;&#xA;शक्रेण तु पुरा देवो वाराणस्यां जनार्दन ।&#x9;089a&lt;br&gt;&#xA;आराधितोऽभूद्भक्तेन दिग्वासा भस्मगुष्ठितः ॥&#x9;089c&lt;br&gt;&#xA;आराध्य स महादेवं देवराज्यमवाप्तवान् ॥&#x9;089e&lt;br&gt;&#xA;नारदेन तु भक्त्याऽसौ भव आराधितः पुरा ।&#x9;090a&lt;br&gt;&#xA;तस्य तुष्टो महादेवो जगौ देवगुरुर्गुरुः ॥&#x9;090c&lt;br&gt;&#xA;तेजसा तपसा कीर्त्या त्वत्समो न भविष्यति ।&#x9;091a&lt;br&gt;&#xA;गीतेन वादितव्येन नित्यं मामनुयास्यसि ॥&#x9;091c&lt;br&gt;&#xA;&#39;बाणः स्कन्दसमत्वं च कामो दर्पविमोक्षणम् ।&#x9;092a&lt;br&gt;&#xA;लवणोऽवध्यतामन्यैर्दशास्यश्च पुनर्बलम् ।&#x9;092c&lt;br&gt;&#xA;अन्तकोऽन्तमनुप्राप्तस्तस्मात्कोऽन्यः परः प्रभुः ॥&#x9;092e&lt;br&gt;&#xA;मयाऽपि च यथा दृष्टो देवदेवः पुरा विभो ।&#x9;093a&lt;br&gt;&#xA;साक्षात्पशुपतिस्तात तच्चापि शृणु माधव ॥&#x9;093c&lt;br&gt;&#xA;यदर्थं च मया देवः प्रयतेन तथा विभो ।&#x9;094a&lt;br&gt;&#xA;आराधितो महातेजास्तच्चापि शृणु विस्तरात् ॥&#x9;094c&lt;br&gt;&#xA;यदवाप्तं च मे पूर्वं देवदेवान्महेश्वरात् ।&#x9;095a&lt;br&gt;&#xA;तत्सर्वं निखिलेनाद्य कथयिष्यामि तेऽनघ &#x9;095c&lt;br&gt;&#xA;पुरा कृतयुगे तात ऋषिरासीन्महायशाः ।&#x9;096a&lt;br&gt;&#xA;व्याघ्रपाद इति ख्यातो वेदवेदाङ्गपारगः ।&#x9;096c&lt;br&gt;&#xA;तस्याहमभवं पुत्रो धौम्यश्चापि ममानुजः ॥&#x9;096e&lt;br&gt;&#xA;कस्यचित्त्वथ कालस्य धौम्येन सह माधव ।&#x9;097a&lt;br&gt;&#xA;आगच्छमाश्रमं क्रीडन्मुनीनां भावितात्मनाम् ॥&#x9;097c&lt;br&gt;&#xA;तत्रापि च मया दृष्टा दुह्यमाना पयस्विनी ।&#x9;098a&lt;br&gt;&#xA;लक्षितं च मया क्षीरं स्वादुतो ह्यमृतोपमम् ॥&#x9;098c&lt;br&gt;&#xA;तदाप्रभृति चैवाहमरुदं मधुसूदन ।&#x9;099a&lt;br&gt;&#xA;दीयतां दीयतां क्षीरं मम मातरितीरिता ॥&#x9;099c&lt;br&gt;&#xA;अभावाच्चैव दुग्धस्य दुःखिता जननी तदा ॥&#x9;100ac&lt;br&gt;&#xA;ततः पिष्टं समालोड्य तोयेन सह माधव ।&#x9;101a&lt;br&gt;&#xA;आवयोः क्षीरमित्येव पानार्थं समुपानयत् ॥&#x9;101c&lt;br&gt;&#xA;अथ गव्यं पयस्तात कदाचित्प्राशितं मया ।&#x9;102ac&lt;br&gt;&#xA;पित्राऽहं यज्ञकाले हि नीतो ज्ञातिकुलं महत् ।&#x9;103a&lt;br&gt;&#xA;तत्र सा क्षरते देवी दिव्या गौः सुरनन्दिनी ॥&#x9;103c&lt;br&gt;&#xA;यस्याहं तत्पयः पीत्वा रसेन ह्यमृतोपमम् ।&#x9;104a&lt;br&gt;&#xA;ज्ञात्वा क्षीरगुणांश्चैव उपलभ्य हि सम्भवम् ।&#x9;104c&lt;br&gt;&#xA;स च पिष्टरसस्तात न मे प्रीतिमुपावहत् ॥&#x9;104e&lt;br&gt;&#xA;ततोऽहमब्रुवं बाल्याज्जननीमात्मनस्तदा ।&#x9;105a&lt;br&gt;&#xA;नेदं क्षीरोदनं मातर्यत्त्वं मे दत्तवत्यसि ॥&#x9;105c&lt;br&gt;&#xA;ततो मामब्रवीन्माता दुःखशोकसमन्विता ।&#x9;106a&lt;br&gt;&#xA;पुत्रस्नेहात्परिष्वज्य मूर्ध्नि चाघ्राय माधव ॥&#x9;106c&lt;br&gt;&#xA;कुतः क्षीरोदनं वत्स मुनीनां भावितात्मनाम् ।&#x9;107a&lt;br&gt;&#xA;वने निवसतां नित्यं कन्दमूलफलाशिनाम् ॥&#x9;107c&lt;br&gt;&#xA;आस्थितानां नदीं दिव्यां वालखिल्यैर्निषेविताम् &#x9;108a&lt;br&gt;&#xA;कुत क्षीरं वनस्थानां मुनीनां गिरिवासिनाम् ॥&#x9;108c&lt;br&gt;&#xA;पावनानां वनाशानां वनाश्रमनिवासिनाम् ।&#x9;109a&lt;br&gt;&#xA;ग्राम्याहारनिवृत्तानामारण्यफलभोजिनाम् ।&#x9;109c&lt;br&gt;&#xA;नास्ति पुत्र पयोऽरण्ये सुरभीगोत्रवर्जिते ॥&#x9;109e&lt;br&gt;&#xA;नदीगह्वरशैलेषु तीर्थेषु विविधेषु च ।&#x9;110a&lt;br&gt;&#xA;तपसा जप्यनित्यानां शिवो नः परमा गतिः ॥&#x9;110c&lt;br&gt;&#xA;अप्रसाद्य विरूपाक्षं वरदं स्थाणुमव्ययम् ।&#x9;111a&lt;br&gt;&#xA;कुतः क्षीरोदनं वत्स सुखानि वसनानि च ॥&#x9;111c&lt;br&gt;&#xA;तं प्रपद्य सदा वत्स सर्वभावेन शङ्करम् ।&#x9;112a&lt;br&gt;&#xA;तत्प्रसादाच्च कामेभ्यः फलं प्राप्स्यसि पुत्रक ॥&#x9;112c&lt;br&gt;&#xA;जनन्यास्तद्वचः श्रुत्वा तदाप्रभृति शत्रुहन् ।&#x9;113a&lt;br&gt;&#xA;[प्राञ्जलिः प्रणतो भूत्वा इदमम्बामवोचयं ॥&#x9;113c&lt;br&gt;&#xA;कोऽयमम्ब महादेवः स कथं च प्रसीदति ।&#x9;114a&lt;br&gt;&#xA;कुत्र वा वसते देवो द्रष्टव्यो वा कथञ्चन ॥&#x9;114c&lt;br&gt;&#xA;तुष्यते वा कथं शर्वो रूपं तस्य च कीदृशम् ।&#x9;115a&lt;br&gt;&#xA;कथं ज्ञेयः प्रसन्नो वा दर्शयेज्जननी मम ॥&#x9;115c&lt;br&gt;&#xA;एवमुक्ता तदा कृष्ण माता मे सुतवत्सला ।&#x9;116a&lt;br&gt;&#xA;मूर्घन्याध्राय गोविन्द सबाष्पाकुललोचना ॥&#x9;116c&lt;br&gt;&#xA;प्रमार्जन्ती च गात्राणि मम वै मधुसूदन ॥&#x9;117a&lt;br&gt;&#xA;दैन्यमालम्ब्य जननी इदमाह सुरोत्तम ॥&#x9;117c&lt;br&gt;&#xA;दुर्विज्ञेयो महादेवो दुराधारो दुरन्तकः ।&#x9;118a&lt;br&gt;&#xA;दुराबाधश्च दुर्ग्राह्यो दुर्दृश्यो ह्यकृतात्मभिः ॥&#x9;118c&lt;br&gt;&#xA;यस्य रूपाण्यनेकानि प्रवदन्ति मनीषिणः ।&#x9;119a&lt;br&gt;&#xA;स्थानानि च विचित्राणि प्रासादाश्चाप्यनेकशः ॥&#x9;119c&lt;br&gt;&#xA;को हि तत्त्वेन तद्वेद ईशस्य चरितं शुभम् ।&#x9;120a&lt;br&gt;&#xA;कृतवान्यानि रूपाणि देवदेवः पुरा किल ।&#x9;120c&lt;br&gt;&#xA;क्रीडते च तथा शर्वः प्रसीदति यथा च वै ॥&#x9;120e&lt;br&gt;&#xA;हृदिस्थः सर्वभूतानां विश्वरूपो महेश्वरः ।&#x9;121a&lt;br&gt;&#xA;भक्तानामनुकम्पार्थं दर्शनं च यथाश्रुतम् ।&#x9;121c&lt;br&gt;&#xA;मुनीनां ब्रुवतां दिव्यमीशानचरितं शुभम् ॥&#x9;121e&lt;br&gt;&#xA;कृतवान्यानि रूपाणि कथितानि दिवौकसः ।&#x9;122a&lt;br&gt;&#xA;अनुग्रहार्थं विप्राणां शृणु वत्स समासतः ॥&#x9;122c&lt;br&gt;&#xA;तानि ते कीर्तयिष्यामि यन्मां त्वं परिपृच्छसि ॥&#x9;123ac&lt;br&gt;&#xA;ब्रह्मविष्णुसुरेन्द्राणां रुद्रादित्याश्विनामपि ।&#x9;124a&lt;br&gt;&#xA;विश्वेषामपि देवानां वपुर्धारयते भवः ॥&#x9;124c&lt;br&gt;&#xA;नराणां देवनारीणां तथा प्रेतपिशाचयोः ।&#x9;125a&lt;br&gt;&#xA;किरातशबराणां च जलजानामनेकशः ॥&#x9;125c&lt;br&gt;&#xA;करोति भगवान्रूपमाटव्यशबराण्यपि ।&#x9;126a&lt;br&gt;&#xA;कूर्मो मत्स्यस्तथा शङ्खः प्रवालाङ्कुरभूषणः ॥&#x9;126c&lt;br&gt;&#xA;यक्षराक्षससर्पाणां दैत्यदानवयोरपि ।&#x9;127a&lt;br&gt;&#xA;वपुर्धारयते देवो भूयश्च बिलवासिनाम् ॥&#x9;127c&lt;br&gt;&#xA;व्याघ्रसिंहमृगाणां च तरक्ष्वृक्षपतत्त्रिणाम् ।&#x9;128a&lt;br&gt;&#xA;उलूकश्वशृगालानां रूपाणि कुरुतेऽपि च ॥&#x9;128c&lt;br&gt;&#xA;हंसकाकमयूराणां कृकलासकसारसाम् ।&#x9;129a&lt;br&gt;&#xA;रूपाणि च बलाकानां गृध्रचक्राङ्गयोरपि ॥&#x9;129c&lt;br&gt;&#xA;करोति वा स रूपाणि धारयत्यपि पर्वतम् ।&#x9;130a&lt;br&gt;&#xA;गोरूपं च महादेवो हस्त्यश्वोष्ट्रखराकृतिः ॥&#x9;130c&lt;br&gt;&#xA;छागशार्दूलरूपश्च अनेकमृगरूपधृक् ।&#x9;131a&lt;br&gt;&#xA;अण्डजानां च दिव्यानां वपुर्धारयते भवः ॥&#x9;131c&lt;br&gt;&#xA;दण्डी छत्री च कुण्डी च द्विजानां वारणस्तथा ।&#x9;132a&lt;br&gt;&#xA;षण्मुखो वै बहुमुखस्त्रिनेत्रो बहुशीर्षकः ॥&#x9;132c&lt;br&gt;&#xA;अनेककटिपादश्च अनेकोदरवक्त्रधृत् ।&#x9;133a&lt;br&gt;&#xA;अनेकपाणिपार्श्वश्च अनेकगणसंवृतः ॥&#x9;133c&lt;br&gt;&#xA;ऋषिगन्धर्वरूपश्च सिद्धचारणरूपधृत् ।&#x9;134a&lt;br&gt;&#xA;भस्मपाण्डुरगात्रश्च चन्द्रार्धकृतभूषणः ॥&#x9;134c&lt;br&gt;&#xA;अनेकरावसङ्घुष्टश्चानेकस्तुतिसंस्कृतः ।&#x9;135a&lt;br&gt;&#xA;सर्वभूतान्तकः सर्वः सर्वलोकप्रतिष्ठितः ॥&#x9;135c&lt;br&gt;&#xA;सर्वलोकान्तरात्मा च सर्वगः सर्ववाद्यपि ।&#x9;136a&lt;br&gt;&#xA;सर्वत्र भगवान्ज्ञेयो हृदिस्थः सर्वदेहिनाम् ॥&#x9;136c&lt;br&gt;&#xA;यो हि यं कामयेत्कामं यस्मिन्नर्थेऽर्च्यते पुनः ।&#x9;137a&lt;br&gt;&#xA;तत्सर्वं वेत्ति देवेशस्तं प्रपद्य यदीच्छसि ॥&#x9;137c&lt;br&gt;&#xA;नन्दते कुप्यते चापि तथा हुङ्कारयत्यपि ।&#x9;138a&lt;br&gt;&#xA;चक्री शूली गदापाणिर्मुसली खड्गपट्टसी ॥&#x9;138c&lt;br&gt;&#xA;भूधरो नागमौञ्जी च नागकुण्डलकुण्डली ।&#x9;139a&lt;br&gt;&#xA;नागयज्ञोपवीती य नागचर्मोत्तरच्छदः ॥&#x9;139c&lt;br&gt;&#xA;हसते गायते चैव नृत्यते च मनोहरम् ।&#x9;140a&lt;br&gt;&#xA;वादयत्यपि वाद्यानि विचित्राणि गणैर्युतः ॥&#x9;140c&lt;br&gt;&#xA;वल्गते जृम्बते चैव रुदते रोदयत्यपि ।&#x9;141a&lt;br&gt;&#xA;उन्मत्तमत्तरूपञ्च भाषते चापि सुस्वरः ॥&#x9;141c&lt;br&gt;&#xA;अतीव हसते रौद्रस्त्रासयन्नयनैर्जनम् ।&#x9;142a&lt;br&gt;&#xA;जागर्ति चैव स्वपिति जृम्भते च यथासुखम् ॥&#x9;142c&lt;br&gt;&#xA;जपते जप्यते चैव तपते तप्यते पुनः ।&#x9;143a&lt;br&gt;&#xA;ददाति प्रतिगृह्णाति युञ्जते ध्यायतेऽपि च ॥&#x9;143c&lt;br&gt;&#xA;वेदीमध्ये तथा यूपे गोष्ठमध्ये हुताशने ।&#x9;144a&lt;br&gt;&#xA;दृश्यते दृश्यते चापि बालो वृद्धो युवा तथा ॥&#x9;144c&lt;br&gt;&#xA;क्रीडते ऋषिकन्याभिर्ऋषिपत्नीभिरेव च ।&#x9;145a&lt;br&gt;&#xA;ऊर्ध्वकेशो महाशेफो नग्नो विकृतलोचनः ॥&#x9;145c&lt;br&gt;&#xA;गौरः श्यामस्तथा कृष्णः पाण्डुरो धूमलोहितः ।&#x9;146a&lt;br&gt;&#xA;विकृताक्षो विशालाक्षो दिग्वासाः सर्ववासकः ॥&#x9;146c&lt;br&gt;&#xA;अरूपस्याद्यरूपस्य अतिरूपाद्यरूपिणः ।&#x9;147a&lt;br&gt;&#xA;अनाद्यन्तमजस्यान्तं वेत्स्यते कोस्य तत्त्वतः ॥&#x9;147c&lt;br&gt;&#xA;हृदि प्राणो मनो जीवो योगात्मा योगसञ्ज्ञितः ।&#x9;148a&lt;br&gt;&#xA;ध्यानं तत्परमात्मा च भावग्राह्यो महेश्वरः ॥&#x9;148c&lt;br&gt;&#xA;वादको गायनश्चैव सहस्रशतलोचनः ।&#x9;149a&lt;br&gt;&#xA;एकवक्त्रो द्विवक्त्रश्च त्रिवक्त्रोऽनेकवक्त्रकः ॥&#x9;149c&lt;br&gt;&#xA;तद्भक्तस्तद्गतो नित्यं तन्निष्ठस्तत्परायणः ।&#x9;150a&lt;br&gt;&#xA;भज पुत्र महादेवं ततः प्राप्स्यसि चेप्सितं ॥&#x9;150c&lt;br&gt;&#xA;जनन्यास्तद्वचः श्रुत्वा तदाप्रभृति शत्रुहन् ।]&#x9;151a&lt;br&gt;&#xA;मम भक्तिर्महादेवे नैष्ठिकी समपद्यत ॥&#x9;151c&lt;br&gt;&#xA;ततोऽहं तप आस्थाय तोपयामास शङ्करम् ।&#x9;152a&lt;br&gt;&#xA;दिव्यं वर्षसहस्रं तु वामाङ्गुष्ठाग्रविष्ठितः ॥&#x9;152c&lt;br&gt;&#xA;एकं वर्षशतं चैव फलाहारस्ततोऽभवम् ।&#x9;153a&lt;br&gt;&#xA;द्वितीयं शीर्णपर्णाशी तृतीयं चाम्बुभोजनः ॥&#x9;153c&lt;br&gt;&#xA;शतानि सप्त चैवाहं वायुभक्षस्तदाऽभवम् ।&#x9;154a&lt;br&gt;&#xA;एकं वर्षसहस्रं तु दिव्यमाराधितो मया ॥&#x9;154c&lt;br&gt;&#xA;ततस्तुष्टो महादेवः सर्वलोकेश्वरः प्रभुः ।&#x9;155a&lt;br&gt;&#xA;एकभक्त इति ज्ञात्वा जिज्ञासां कुरुते तदा ॥&#x9;155c&lt;br&gt;&#xA;शक्ररूपं स कृत्वा तु सर्वैर्देवगणैर्वृतः ।&#x9;156a&lt;br&gt;&#xA;सहस्राक्षस्तदा भूत्वा वज्रपाणिर्महायशाः ॥&#x9;156c&lt;br&gt;&#xA;सुधावदातं रक्ताक्षं स्तब्धकर्णं मदोत्कटम् ।&#x9;157a&lt;br&gt;&#xA;आवेष्टितकरं घोरं चतुर्दंष्ट्रं महागजम् ॥&#x9;157c&lt;br&gt;&#xA;समास्थितः स भगवान्दीप्यमानः स्वतेजसा ।&#x9;158a&lt;br&gt;&#xA;आजगाम किरीटी तु हारकेयूरभूषितः ॥&#x9;158c&lt;br&gt;&#xA;पाण्डुरेणातपत्रेण ध्रियमाणेन मूर्धनि ।&#x9;159a&lt;br&gt;&#xA;सेव्यमानोप्सरोभिश्च दिव्यगन्धर्वनादितैः ॥&#x9;159c&lt;br&gt;&#xA;ततो मामाह देवेन्द्रस्तुष्टस्तेऽहं द्विजोत्तम ।&#x9;160a&lt;br&gt;&#xA;वरं वृणीष्व मत्तस्त्वं यत्ते मनसि वर्तते ॥&#x9;160c&lt;br&gt;&#xA;शक्रस्य तु वचः श्रुत्वा नाहं प्रीतमनाऽभवम् ।&#x9;161a&lt;br&gt;&#xA;अब्रवं च तदा कृष्ण देवराजमिदं वचः ॥&#x9;161c&lt;br&gt;&#xA;नाहं त्वत्तो वरं काङ्क्षे नान्यस्मादपि दैवतात् ।&#x9;162a&lt;br&gt;&#xA;महादेवादृते सौम्य सत्यमेतद्ब्रवीमि ते ॥&#x9;162c&lt;br&gt;&#xA;सत्यं सत्यं हि नः शक्र वाक्यमेतत्सुनिश्चितम् ।&#x9;163a&lt;br&gt;&#xA;न यन्महेश्वरं मुक्त्वा कथाऽन्या मम रोचते ॥&#x9;163c&lt;br&gt;&#xA;पशुपतिवचनाद्भवामि सद्यः कृमिरथवा तरुरप्यनेकशाखः ।&#x9;164a&lt;br&gt;&#xA;अपशुपतिवरप्रसादजा मे त्रिभुवनराज्यविभूतिरप्यनिष्टा ॥&#x9;164c&lt;br&gt;&#xA;[जन्मश्वपाकमध्येऽपि मेऽस्तु हरचरणवन्दनरतस्य ।&#x9;165a&lt;br&gt;&#xA;मा वाऽनीश्वरभक्तो भवानि भवनेऽपि शक्रस्य ॥&#x9;165c&lt;br&gt;&#xA;वाय्वम्बुभुजोऽपि सतो नरस्य दुःखक्षयः कुतस्तस्य ।&#x9;166a&lt;br&gt;&#xA;भवति हि सुरासुरगुरौ यस्य न विश्वेश्वरे भक्तिः ॥&#x9;166c&lt;br&gt;&#xA;अलमन्याभिस्तेषां कथाभिरप्यन्यधर्मयुक्ताभिः ।&#x9;167a&lt;br&gt;&#xA;येषां न क्षणमपि रुचितो हरचरणस्मरणविच्छेदः ॥&#x9;167c&lt;br&gt;&#xA;हरचरणनिरतमतिना भवितव्यमनार्जवं युगं प्राप्य ।&#x9;168a&lt;br&gt;&#xA;संसारभयं न भवति हरभक्तिरसायनं पीत्वा ॥&#x9;168c&lt;br&gt;&#xA;दिवसं दिवसार्धं वा मुहूर्तं वा क्षणं लवम् &#x9;169a&lt;br&gt;&#xA;न ह्यलब्धप्रसादस्य भक्तिर्भवति शङ्करे ॥]&#x9;169c&lt;br&gt;&#xA;अपि कीटः पतङ्गो वा भवेयं शङ्कराज्ञया ।&#x9;170a&lt;br&gt;&#xA;न तु शक्र त्वया दत्तं त्रैलोक्यमपि कामये ॥&#x9;170c&lt;br&gt;&#xA;[श्वाऽपि महेश्वरवचनाद्भवामि स हि नः परः कामः ।&#x9;171a&lt;br&gt;&#xA;त्रिदशगणराज्यमपि खलु नेच्छाम्यमहेश्वराज्ञप्तम् ॥&#x9;171c&lt;br&gt;&#xA;न नाकपृष्ठं न च देवराज्यं न ब्रह्मलोकं न च निष्कलत्वम् ।&#x9;172a&lt;br&gt;&#xA;न सर्वकामानखिलान्वृणोमिcहरस्य दासत्वमहं वृणोमि ॥]&#x9;172c&lt;br&gt;&#xA;यावच्छशाङ्कधवलामलबद्धमौलिर्न प्रीयते पशुपतिर्भगवान्ममेशः ।&#x9;173a&lt;br&gt;&#xA;तावज्जरामरणजन्मशताभिघातैर्दुःखानि देहविहितानि समुद्वहामि ॥&#x9;173c&lt;br&gt;&#xA;दिवसकरशशाङ्कवह्निदीप्तं त्रिभुवनसारमसारमाद्यमेकम् ।&#x9;174a&lt;br&gt;&#xA;अजरममरमप्रसाद्य रुद्रं जगति पुमानिह को लभेत शान्तिम् ॥&#x9;174c&lt;br&gt;&#xA;&#39;धिक्तेषां धिक्तेषां पुनरपि च धिगस्तु धिक्तेषाम् ।&#x9;175a&lt;br&gt;&#xA;येषां न वसति हृदयेकुपथगतिविमोक्षको रुद्रः&#39; ॥&#x9;175c&lt;br&gt;&#xA;यदि नाम जन्म भूयो भवति मदीयैः पुनर्दोषैः ।&#x9;176a&lt;br&gt;&#xA;तस्मिंस्तस्मिञ्जन्मनिभवे भवेन्मेऽक्षया भक्तिः ॥&#x9;176c&lt;br&gt;&#xA;शक्र उवाच ।&#x9;177&lt;br&gt;&#xA;कः पुनर्भवने हेतुरीशे कारणकारणे ।&#x9;177a&lt;br&gt;&#xA;येन शर्वादृतेऽन्यस्मात्प्रसादं नाभिकाङ्क्षसि ॥&#x9;177c&lt;br&gt;&#xA;[उपमन्युरुवाच ।&#x9;178&lt;br&gt;&#xA;सदसद्व्यक्तमव्यक्तं यमाहुर्ब्रह्मवादिनः ।&#x9;178a&lt;br&gt;&#xA;नित्यमेकमनेकं च वरं तस्माद्वृणीमहे ॥&#x9;178c&lt;br&gt;&#xA;अनादिमध्यपर्यन्तं ज्ञानैश्वर्यमचिन्तितम् ।&#x9;179a&lt;br&gt;&#xA;आत्मानं परमं यस्माद्वरं तस्माद्वृणीमहे ॥&#x9;179c&lt;br&gt;&#xA;ऐश्वर्यं सकलं यस्मादनुत्पादितमव्ययम् ।&#x9;180a&lt;br&gt;&#xA;अबीजाद्बीजसम्भूतं वरं तस्माद्वृणीमहे ॥&#x9;180c&lt;br&gt;&#xA;तमसः परमं ज्योतिस्तपस्तद्वृत्तिनां परम् ।&#x9;181a&lt;br&gt;&#xA;यं ज्ञात्वा नानुशोचन्ति वरं तस्माद्वृणीमहे ॥&#x9;181c&lt;br&gt;&#xA;भूतभावनभावज्ञं सर्वभूताभिभावनम् ।&#x9;182a&lt;br&gt;&#xA;सर्वगं सर्वदं देवं पूजयामि पुरन्दर ॥&#x9;182c&lt;br&gt;&#xA;हेतुवादैर्विनिर्मुक्तं साङ्ख्ययोगार्थदं परम् ।&#x9;183a&lt;br&gt;&#xA;यमुपासन्ति तत्त्वज्ञा वरं तस्माद्वृणीमहे ॥&#x9;183c&lt;br&gt;&#xA;मघवन्मघवात्मानं यं वदन्ति सुरेश्वरम् ।&#x9;184a&lt;br&gt;&#xA;सर्वभूतगुरुं देवं वरं तस्माद्वृणीमहे ॥&#x9;184c&lt;br&gt;&#xA;यत्पूर्वमसृजद्देवं ब्रह्माणं लोकभावनम् ।&#x9;185a&lt;br&gt;&#xA;अण्डमाकाशमापूर्य वरं तस्माद्वृणीमहे ॥&#x9;185c&lt;br&gt;&#xA;अग्निरापोऽनिलः पृथ्वी खं बुद्धिश्च मनो महान् ।&#x9;186a&lt;br&gt;&#xA;स्रष्टा चैषां भवेद्योऽन्यो ब्रूहि कः परमेश्वरात् ॥&#x9;186c&lt;br&gt;&#xA;मनो मतिरहङ्कारस्तन्मात्राणीन्द्रियाणि च ।&#x9;187a&lt;br&gt;&#xA;ब्रूहि चैषां भवेच्छक्र कोऽन्योस्ति परमं शिवात् ॥&#x9;187c&lt;br&gt;&#xA;स्रष्टारं भुवनस्येह वदन्तीह पितामहम् ।&#x9;188a&lt;br&gt;&#xA;आराध्य स तु देवेशमश्नुते महतीं श्रियम् ॥&#x9;188c&lt;br&gt;&#xA;भगवत्युत्तमैश्वर्यं ब्रह्मविष्णुपुरोगमम् ।&#x9;189a&lt;br&gt;&#xA;विद्यते वै महादेवाद्ब्रूहि कः परमेश्वरात् ॥&#x9;189c&lt;br&gt;&#xA;दैत्यदानवमुख्यानामाधिपत्यारिमर्दनात् ।&#x9;190a&lt;br&gt;&#xA;कोऽन्यः शक्नोति देवेशाद्दितेः सम्पादितुं सुतान् ॥&#x9;190c&lt;br&gt;&#xA;दिक्कालसूर्यतेजांसि ग्रहवाय्विन्दुतारकाः ।&#x9;191a&lt;br&gt;&#xA;विद्धि त्वेते महादेवाद्ब्रूहि कः परमेश्वरात् ॥&#x9;191c&lt;br&gt;&#xA;अथोत्पत्तिविनाशे वा यज्ञस्य त्रिपुरस्य वा ।&#x9;192a&lt;br&gt;&#xA;दैत्यदानवमुख्यानामाधिपत्यारिमर्दनः ॥&#x9;192c&lt;br&gt;&#xA;किं चात्र बहुभिः सूक्तैर्हेतुवादैः पुरन्दर ।&#x9;193a&lt;br&gt;&#xA;सहस्रनयनं दृष्ट्वा त्वामेव सुरसत्तम ॥&#x9;193c&lt;br&gt;&#xA;पूजितं सिद्धगन्धर्वैर्देवैश्च ऋषिभिस्तथा ।&#x9;194a&lt;br&gt;&#xA;देवदेवप्रसादेन तत्सर्वं कुशिकोत्तम ॥&#x9;194c&lt;br&gt;&#xA;अव्यक्तमुक्तकेशाय सर्वगस्येदमात्मकम् ।&#x9;195a&lt;br&gt;&#xA;चेतनाचेतनाद्येषु शक्र विद्धि महेश्वरात् ॥&#x9;195c&lt;br&gt;&#xA;भुवाद्येषु महान्तेषु लोकालोकान्तरेषु च ।&#x9;196a&lt;br&gt;&#xA;द्वीपस्थानेषु मेरोश्च विभवेष्वन्तरेषु च ।&#x9;196c&lt;br&gt;&#xA;भगवन्मघवन्देवं वदन्ते तत्त्वदर्शिनः ॥&#x9;196e&lt;br&gt;&#xA;यदि देवाः सुराः शक्र पश्यन्त्यन्यां भवाकृतिम् ।&#x9;197a&lt;br&gt;&#xA;किं न गच्छन्ति शरणं मर्दिताश्चासुरैः सुराः ॥&#x9;197c&lt;br&gt;&#xA;अभिघातेषु देवानां सयक्षोरगरक्षसाम् ।&#x9;198a&lt;br&gt;&#xA;परस्परविनाशीषु स्वस्थानैश्वर्यदो भवः ॥&#x9;198c&lt;br&gt;&#xA;अन्धकस्याथ शुक्रस्य दुन्दुभेर्महिषस्य च ।&#x9;199a&lt;br&gt;&#xA;यक्षेन्द्रबलरक्षःसु निवातकवचेषु च ।&#x9;199c&lt;br&gt;&#xA;वरदानावघाताय ब्रूहि कोऽन्यो महेश्वरात् ॥&#x9;199e&lt;br&gt;&#xA;सुरासुरगुरोर्वक्त्रे कस्य रेतः पुरा हुतम् ।&#x9;200a&lt;br&gt;&#xA;कस्य वाऽन्यस्य रेतस्तद्येन हैमो गिरिः कृतः ॥&#x9;200c&lt;br&gt;&#xA;दिग्वासाः कीर्त्यते कोऽन्यो लोके कश्चोर्ध्वरेतसः ।&#x9;201a&lt;br&gt;&#xA;कस्य चार्धे स्थिता कान्ता अनङ्गः केन निर्जितः ॥&#x9;201c&lt;br&gt;&#xA;ब्रूहीन्द्र परमं स्थानं कस्य देवैः प्रशस्यते ।&#x9;202a&lt;br&gt;&#xA;श्मशाने कस्य क्रीडार्थं नृत्ते वा कोऽभिभाष्यते ॥&#x9;202c&lt;br&gt;&#xA;कस्यैश्वर्यं समानं च भूतैः को वाऽपि क्रीडते ।&#x9;203a&lt;br&gt;&#xA;कस्य तुल्यबला देवगणाश्चैश्वर्यदर्पिताः ॥&#x9;203c&lt;br&gt;&#xA;घुष्यते ह्यचलं स्थानं कस्य त्रैलोक्यपूजितम् ।&#x9;204a&lt;br&gt;&#xA;वर्षते तपते कोऽन्यो ज्वलते तेजसा च कः ॥&#x9;204c&lt;br&gt;&#xA;कस्मादोषधिसम्पत्तिः को वा धारयते वसु ।&#x9;205a&lt;br&gt;&#xA;प्रकामं क्रीडते को वा त्रैलोक्ये सचराचरे ॥&#x9;205c&lt;br&gt;&#xA;ज्ञानसिद्धिक्रियायोगैः सेव्यमानश्च योगिभिः ।&#x9;206a&lt;br&gt;&#xA;ऋषिगन्धर्वसिद्धैश्च विहितं कारणं परम् ॥&#x9;206c&lt;br&gt;&#xA;कर्मयज्ञक्रियायोगैः सेव्यमानः सुरासुरैः ।&#x9;207a&lt;br&gt;&#xA;नित्यं कर्मफलैर्हीनं तमहं कारणं वदे ॥&#x9;207c&lt;br&gt;&#xA;स्थूलं सूक्ष्ममनौपम्यमग्राह्यं गुणगोचरम् ।&#x9;208a&lt;br&gt;&#xA;गुणहीनं गुणाध्यक्षं परं माहेश्वरं पदम् ॥&#x9;208c&lt;br&gt;&#xA;विश्वेशं कारणगुरुं लोकालोकान्तकारणम् ।&#x9;209a&lt;br&gt;&#xA;भूताभूतभविष्यच्च जनकं सर्वकारणम् ।&#x9;209c&lt;br&gt;&#xA;अक्षराक्षरमव्यक्तं विद्याविद्ये कृताकृते ।&#x9;210a&lt;br&gt;&#xA;धर्माधर्मौ यतः शक्र तमहं कारणं ब्रुवे ॥&#x9;210c&lt;br&gt;&#xA;प्रत्यक्षमिह देवेन्द्र पश्य लिङ्गं भगाङ्कितम् ।&#x9;211a&lt;br&gt;&#xA;देवदेवेन रुद्रेण सृष्टिसंहारहेतुना ॥&#x9;211c&lt;br&gt;&#xA;मात्रा पूर्वं ममाख्यातं कारणं लोकलक्षणम् ।&#x9;212a&lt;br&gt;&#xA;नास्ति चेशात्परं शक्र तं प्रपद्य यदीच्छसि ॥&#x9;212c&lt;br&gt;&#xA;प्रत्यक्षं ननु ते सुरेश विदितं संयोगलिङ्गोद्भवं त्रैलोक्यं सविकारनिर्गुणगणं ब्रह्मादिरेतोद्भवम् ।&#x9;213a&lt;br&gt;&#xA;यद्ब्रह्मेन्द्रहुताशविष्णुसहिता देवाश्च दैत्येश्वरा नान्यत्कामसहस्रकल्पितधियः शंसन्ति ईशात्परं ॥&#x9;213c&lt;br&gt;&#xA;तं देवं सचराचरस्य जगतो व्याख्यातवेद्योत्तमं कामार्थी वरयामि संयतमना मोक्षाय सद्यः शिवम्&#x9;213e&lt;br&gt;&#xA;हेतुभिर्वा किमन्यैस्तैरीशः कारणकारणम् ।&#x9;214a&lt;br&gt;&#xA;न शुश्रुम यदन्यस्य लिङ्गमभ्यर्चितं सुरैः ॥&#x9;114c&lt;br&gt;&#xA;कस्यान्यस्य सुरैः सर्वैर्लिङ्गं मुक्त्वा महेश्वरम् ।&#x9;215a&lt;br&gt;&#xA;अर्च्यतेऽर्चितपूर्वं वा ब्रूहि यद्यस्ति ते श्रुतिः ॥&#x9;215c&lt;br&gt;&#xA;यस्य ब्रह्म च विष्णुश्च त्वं चापि सहदैवतैः ।&#x9;216a&lt;br&gt;&#xA;अर्चयध्वं सदा लिङ्गं तस्माच्छ्रेष्ठतमो हि सः ॥&#x9;216c&lt;br&gt;&#xA;न पद्माङ्का न चक्राङ्का न वज्राङ्का यतः प्रजाः ।&#x9;217a&lt;br&gt;&#xA;लिङ्गाङ्का च भगाङ्का च तस्मान्माहेश्वरी प्रजा ॥&#x9;217c&lt;br&gt;&#xA;देव्याःकारणरूपभावजनिताः सर्वाभगाङ्काः स्त्रियो लिङ्गेनापि हरस्य सर्वपुरुषाः प्रत्यक्षचिह्नीकृताः ।&#x9;218a&lt;br&gt;&#xA;योऽन्यत्कारणमीश्वरात्प्रवदते देव्या च यन्नाङ्कितं त्रैलोक्ये सचराचरे स तु पुमान्बाह्यो भवेद्दुर्मतिः ॥&#x9;218c&lt;br&gt;&#xA;पुल्लिङ्गं सर्वमीशानं स्त्रीलिङ्गं विद्धि चाप्युमाम् ।&#x9;219a&lt;br&gt;&#xA;द्वाभ्यां तनुभ्यां व्याप्तं हि चराचरमिदं जगत् ॥]&#x9;219c&lt;br&gt;&#xA;तस्माद्वरमहं काङ्क्षे निधनं वाऽपि कौशिक ।&#x9;220a&lt;br&gt;&#xA;गच्छ वा तिष्ठ वा शक्र यथेष्टं बलसूदन ॥&#x9;220c&lt;br&gt;&#xA;काममेष वरो मेस्तु शापो वाऽथ महेश्वरात् ।&#x9;221a&lt;br&gt;&#xA;न चान्यां देवतां काङ्क्षे सर्वकामफलामपि ॥&#x9;221c&lt;br&gt;&#xA;एवमुक्त्वा तु देवेन्द्रं दुःखादाकुलितेन्द्रियः ।&#x9;222a&lt;br&gt;&#xA;न प्रसीदति मे देवः किमेतदिति चिन्तयन् ॥&#x9;222c&lt;br&gt;&#xA;अथापश्यं क्षणेनैव तमेवैरावतं पुनः ।&#x9;223a&lt;br&gt;&#xA;हंसकुन्देन्दुसदृशं मृणालरजतप्रभम् ॥&#x9;223c&lt;br&gt;&#xA;वृषरूपधरं साक्षात्क्षीरोदमिव सागरम् ।&#x9;224a&lt;br&gt;&#xA;कृष्णपुच्छं महाकायं मधुपिङ्गललोचनम् ॥&#x9;224c&lt;br&gt;&#xA;वज्रसारमयैः शृङ्गैर्निष्टप्तकनकप्रभैः ।&#x9;225a&lt;br&gt;&#xA;सुतीक्ष्णैर्मृदुरक्ताग्रैरुत्किरन्तमिवावनिम् ॥&#x9;225c&lt;br&gt;&#xA;जाम्बूनदेन दाम्ना च सर्वतः समलङ्कृतम् ।&#x9;226a&lt;br&gt;&#xA;सुवक्त्रखुरनासं च सुकर्णं सुकटीतटम् ।&#x9;226c&lt;br&gt;&#xA;सुपार्श्वं विपुलस्कन्धं सुरूपं चारुदर्शनम् ॥&#x9;226e&lt;br&gt;&#xA;ककुदं तस्य चाभाति स्कन्धमापूर्य धिष्ठितम् ।&#x9;227a&lt;br&gt;&#xA;तुषारगिरिकूटाभं सिताभ्रशिखरोपमम् ॥&#x9;227c&lt;br&gt;&#xA;तभास्थितश्च भगवान्देवदेवः सहोमया ।&#x9;228a&lt;br&gt;&#xA;अशोभत महादेवः पौर्णमास्यामिवोडुराट् ॥&#x9;228c&lt;br&gt;&#xA;&#39;किरीटं च जटाभारः सर्पाद्याभरणानि च ।&#x9;229a&lt;br&gt;&#xA;वज्रादिशूलमातङ्गगम्भीरस्मितमागतम् ॥&#39;&#x9;229c&lt;br&gt;&#xA;तस्य तेजोभवो वह्निः समेघः स्तनयित्नुमान् ।&#x9;230a&lt;br&gt;&#xA;सहस्रमिव सूर्याणां सर्वमापूर्य धिष्ठितः ॥&#x9;230c&lt;br&gt;&#xA;ईश्वरः सुमहातेजाः संवर्तक इवानलः ।&#x9;231a&lt;br&gt;&#xA;युगान्ते सर्वभूतानां दिधक्षुरिव चोद्यतः ॥&#x9;231c&lt;br&gt;&#xA;तेजसा तु तदा व्याप्तं दुर्निरीक्ष्यं समन्ततः ।&#x9;232a&lt;br&gt;&#xA;पुनरुद्विग्नहृदयः किमेतदिति चिन्तयम् ॥&#x9;232c&lt;br&gt;&#xA;मुहूर्तमिव तत्तेजो व्याप्य सर्वा दिशो दश ।&#x9;233a&lt;br&gt;&#xA;प्रशान्तं च क्षणेनैव देवदेवस्य मायया ॥&#x9;233c&lt;br&gt;&#xA;अथापश्यं स्थितं स्थाणुं भगवन्तं महेश्वरम् ।&#x9;234a&lt;br&gt;&#xA;&#39;सौरभेयगतं सौम्यं विधूममिव पावकम् ॥&#x9;234c&lt;br&gt;&#xA;प्रशान्तमनसं देवं त्रिनेत्रमपराजितम् ।&#x9;235a&lt;br&gt;&#xA;सहितं चारुसर्वाङ्ग्या पार्वत्या परमेश्वरम् ॥&#39;&#x9;235c&lt;br&gt;&#xA;नीलकण्ठं महात्मानमसक्तं तेजसां निधिम् ।&#x9;236a&lt;br&gt;&#xA;अष्टादशभुजं स्थाणुं सर्वाभरणभूषितम् ॥&#x9;236c&lt;br&gt;&#xA;शुक्लाम्बरधरं देवं शुक्लमाल्यानुलेपनम् ।&#x9;237a&lt;br&gt;&#xA;शुक्लध्वजमनाधृष्यं शुक्लयज्ञोपवीतिनम् ॥&#x9;237c&lt;br&gt;&#xA;गायद्भिर्नृत्यमानैश्च वादयद्भिश्च सर्वशः ।&#x9;238a&lt;br&gt;&#xA;वृतं पार्श्वचरैर्दिव्यैरात्मतुल्यपराक्रमैः ॥&#x9;238c&lt;br&gt;&#xA;बालेन्दुमुकुटं पाण्डुं शरच्चन्द्रमिवोदितम् ।&#x9;239a&lt;br&gt;&#xA;त्रिभिर्नेत्रैः कृतोद्योतं त्रिभिः सूर्यैरिवोदितैः ॥&#x9;239c&lt;br&gt;&#xA;&#39;सर्वविद्याधिपं देवं शरच्चन्द्रसमप्रभम् ।&#x9;240a&lt;br&gt;&#xA;नयनाह्लादसौम्योऽहमपश्यं परमेश्वरम् ॥&#39;&#x9;240c&lt;br&gt;&#xA;अशोभतास्य देवस्य माला गात्रे सितप्रभे ।&#x9;241a&lt;br&gt;&#xA;जातरूपमयैः पद्मैर्ग्रथिता रत्नभूषिता ॥&#x9;241c&lt;br&gt;&#xA;मूर्तिमन्ति तथाऽस्त्राणि सर्वतेजोमयानि च ।&#x9;242a&lt;br&gt;&#xA;मया दृष्टानि गोविन्द भवस्यामिततेजसः ॥&#x9;242c&lt;br&gt;&#xA;इन्द्रायुधसहस्राभं धनुस्तस्य महात्मनः ।&#x9;243a&lt;br&gt;&#xA;पिनाकमिति विख्यातं स च वै पन्नगो महान् ॥&#x9;243c&lt;br&gt;&#xA;सप्तशीर्षो महाकायस्तीक्ष्णदंष्ट्रो विषोल्वणः ।&#x9;244a&lt;br&gt;&#xA;ज्यावेष्टितमहाग्रीवः स्थितः पुरुषविग्रहः ॥&#x9;244c&lt;br&gt;&#xA;शरश्च सूर्यसङ्काशो दृष्टः पाशुपताह्वयः ।&#x9;245a&lt;br&gt;&#xA;&#39;सहस्रभुजजिह्वास्यो भीषणो नागविग्रह ॥&#x9;245c&lt;br&gt;&#xA;शङ्खशूलासिभिश्चैव पट्टसै रूपवान्स्थितः ।&#x9;246a&lt;br&gt;&#xA;येन च त्रिपुरं दग्धं सर्वदेवमयः शरः ॥&#x9;246c&lt;br&gt;&#xA;अद्वितीयमनिर्देश्यं सर्वभूतभयावहम् ।&#x9;247a&lt;br&gt;&#xA;सस्फुलिङ्गं महाकायं विसृजन्तमिवानलम् ॥&#x9;247c&lt;br&gt;&#xA;एकपादं महादंष्ट्रं सहस्रशिरसोदरम् ।&#x9;248a&lt;br&gt;&#xA;सहस्रभुजजिह्वाक्षमुद्गिरन्तमिवानलम् ॥&#x9;248c&lt;br&gt;&#xA;ब्राह्मान्नारायणाच्चैन्द्रादाग्नेयादपि वारुणात् ।&#x9;249a&lt;br&gt;&#xA;यद्विशिष्टं महाबाहो सर्वशस्त्रविघातनम् ॥&#x9;249c&lt;br&gt;&#xA;येन तत्त्रिपुरं दग्ध्वा क्षणाद्भस्मीकृतं पुरा ।&#x9;250a&lt;br&gt;&#xA;शरेणैकेन गोविन्द महादेवेन लीलया ॥&#x9;250c&lt;br&gt;&#xA;निर्दहेत च यत्कृत्स्नं त्रैलोक्यं सचराचरम् ।&#x9;251a&lt;br&gt;&#xA;महेश्वरभुजोत्सृष्टं निमेषार्धान्न संशयः ॥&#x9;251c&lt;br&gt;&#xA;नावध्यो यस्य लोकेऽस्मिन्ब्रह्मविष्णुसुरेष्वपि ।&#x9;252a&lt;br&gt;&#xA;तदहं दृष्टवांस्तत्र आश्चर्यमिदमुत्तमम् ॥&#x9;252c&lt;br&gt;&#xA;गुह्यमस्त्रवरं नान्यत्तत्तुल्यमधिकं हि वा ।&#x9;253a&lt;br&gt;&#xA;यत्तच्छूलमिति ख्यातं सर्वलोकेषु शूलिनः&#x9;253c&lt;br&gt;&#xA;दारयेद्द्यां मही कृत्स्नां शोषयेद्वा महोदधिम् ।&#x9;254a&lt;br&gt;&#xA;संहरेद्वा जगत्कृत्स्नं विसृष्टं शूलपाणिना ॥&#x9;254c&lt;br&gt;&#xA;यौवनाश्वो हतो येन मान्धाता सबलः पुरा ।&#x9;255a&lt;br&gt;&#xA;चक्रवर्ती महातेजास्त्रिलोकविजयी नृपः ॥&#x9;255c&lt;br&gt;&#xA;महाबलो महावीर्यः शक्रतुल्यपराक्रमः ।&#x9;256a&lt;br&gt;&#xA;करस्थेनैव गोविन्द लवणस्येह रक्षसः ॥&#x9;256c&lt;br&gt;&#xA;तच्छूलमतितीक्ष्णाग्रं सुभीमं रोमहर्षणम् ।&#x9;257a&lt;br&gt;&#xA;त्रिशिखां भ्रुकुटिं कृत्वा तर्जमानमिव स्थितम् ॥&#x9;257c&lt;br&gt;&#xA;विधूमं सार्चिषं कृष्णं कालसूर्यमिवोदितम् ।&#x9;258a&lt;br&gt;&#xA;सर्पहस्तमनिर्देश्यं पाशहस्तामिवान्तकम् ॥&#x9;258c&lt;br&gt;&#xA;दृष्टवानस्मि गोविन्द तदस्त्रं रुद्रसन्निधौ ।&#x9;259a&lt;br&gt;&#xA;परशुस्तीक्ष्णधारश्च दत्तो रामस्य यः पुराः ॥&#x9;259c&lt;br&gt;&#xA;महादेवेन तुष्टेन दत्तं भृगुसुताय च ।&#x9;260a&lt;br&gt;&#xA;कार्तवीर्यो हतो येन चक्रवर्ती महामृधे ॥&#x9;260c&lt;br&gt;&#xA;त्रिःसप्तकृत्वः पृथिवी येन निःक्षत्रिया कृता ।&#x9;261a&lt;br&gt;&#xA;जामदग्न्येन गोविन्द रामेणाक्लिष्टकर्मणा ॥&#x9;261c&lt;br&gt;&#xA;दीप्तधारः सुरौद्रास्यः सर्पकण्ठाग्रधिष्ठितः ॥&#x9;262a&lt;br&gt;&#xA;अभवच्छूलिनोऽभ्याशे दीप्तवह्निशतोपमः ।&#x9;262c&lt;br&gt;&#xA;असङ्ख्येयानि चास्त्राणि तस्य दिव्यानि धीमतः ।&#x9;263a&lt;br&gt;&#xA;प्राधान्यतो मयैतानि कीर्तितानि तवानघ ॥&#x9;263c&lt;br&gt;&#xA;सव्यदेशे तु देवस्य ब्रह्मा लोकपितामहः ।&#x9;264a&lt;br&gt;&#xA;दिव्यं विमानमास्थाय हंसयुक्तं मनोजवम् ॥&#x9;264c&lt;br&gt;&#xA;वामपार्श्वगतश्चापि तथा नारायणः स्थितः ।&#x9;265a&lt;br&gt;&#xA;वैनतेयं समारुह्य शङ्खचक्रगदाधरः ॥&#x9;265c&lt;br&gt;&#xA;स्कन्दो मयूरमास्थाय स्थितो देव्याः समीपतः ।&#x9;266a&lt;br&gt;&#xA;शक्तिघण्टे समादाय द्वितीय इव पावकः ॥&#x9;266c&lt;br&gt;&#xA;पुरस्ताच्चैव देवस्य नन्दिं पश्याम्यवस्थितम् ।&#x9;267a&lt;br&gt;&#xA;शूलं विष्टभ्य तिष्ठन्तं द्वितीयमिव शङ्करम् ॥&#x9;267c&lt;br&gt;&#xA;स्वायम्भुवाद्या मनवो भृग्वाद्या ऋषयस्तथा ।&#x9;268a&lt;br&gt;&#xA;शक्राद्या देवताश्चैव सर्व एव समभ्ययुः ॥&#x9;268c&lt;br&gt;&#xA;सर्वभूतगणाश्चैव मातरो विविधाः स्थिताः ।&#x9;269a&lt;br&gt;&#xA;तेऽभिवाद्य महात्मानं परिवार्य समन्ततः ॥&#x9;269c&lt;br&gt;&#xA;अस्तुवन्विविधैः स्तोत्रैर्महादेवं सुरास्तदा ।&#x9;270a&lt;br&gt;&#xA;&#39;जगन्मूर्ति महालिङ्गं तन्मध्ये स्फीतरूपिणम् ॥&#x9;270c&lt;br&gt;&#xA;ब्रह्मा भवं तदाऽस्तौवीद्रथन्तरमुदीरयन् ।&#x9;271a&lt;br&gt;&#xA;ज्येष्ठसाम्ना च देवेशं जगौ नारायणस्तदा ॥&#x9;271c&lt;br&gt;&#xA;गृणन्ब्रह्म परं शक्रः शतरुद्रियमुत्तमम् ।&#x9;272a&lt;br&gt;&#xA;ब्रह्मा नारायणश्चैव देवराजश्च कौशिकः ।&#x9;272c&lt;br&gt;&#xA;अशोभन्त महात्मानस्त्रयस्त्रय इवाग्नयः ॥&#x9;272e&lt;br&gt;&#xA;तेषां मध्यगतो देवो रराज भगवाञ्छिवः ।&#x9;273a&lt;br&gt;&#xA;शरदभ्रविनिर्मुक्तः परिधिस्थ इवांशुमान् ॥&#x9;273c&lt;br&gt;&#xA;अयुतानि च चन्द्रार्कानपश्यं दिवि केशव ।&#x9;274a&lt;br&gt;&#xA;ततोऽहमस्तुवं देवं स्तवेनानेन सुव्रत ॥&#x9;274c&lt;br&gt;&#xA;उपमन्युरुवाच ।&#x9;275&lt;br&gt;&#xA;नमो देवाधिदेवाय महादेवाय ते नमः ।&#x9;275c&lt;br&gt;&#xA;शक्ररूपाय शक्राय शक्रवेषधराय च ॥&#x9;276a&lt;br&gt;&#xA;नमस्ते वज्रहस्ताय पिङ्गलायारुणाय च ।&#x9;276c&lt;br&gt;&#xA;पिनाकपाणये नित्यं शङ्खशूलधराय च ॥ ।&#x9;277a&lt;br&gt;&#xA;नमस्ते कृष्णवासाय कृष्णकुञ्चितमूर्धज ।&#x9;277c&lt;br&gt;&#xA;कृष्णाजिनोत्तरीयाय कृष्णाष्टमिरताय च ॥&#x9;277c&lt;br&gt;&#xA;शुक्लवर्णाय शुक्लाय शुक्लाम्बरधराय च ।&#x9;278a&lt;br&gt;&#xA;शुक्लभस्मावलिप्ताय शुक्लकर्मरताय च ॥&#x9;278c&lt;br&gt;&#xA;नमोस्तु रक्तवर्णाय रक्ताम्बरधराय च ।&#x9;279a&lt;br&gt;&#xA;रक्तध्वजपताकाय रक्तस्रगनुलेपिने ॥&#x9;279c&lt;br&gt;&#xA;नमोस्तु पीतवर्णाय पीताम्बरधराय च ॥&#x9;280ac&lt;br&gt;&#xA;नमोस्तूच्छ्रितच्छत्राय किरीटवरधारिणे ।&#x9;281a&lt;br&gt;&#xA;अर्धहारार्दकेयूर अर्धकुण्डलकर्णिने ॥&#x9;281c&lt;br&gt;&#xA;नमः पवनवेगाय नमो देवाय वै नमः ।&#x9;282a&lt;br&gt;&#xA;सुरेन्द्राय मुनीन्द्राय महेन्द्राय नमोस्तु ते ॥&#x9;282c&lt;br&gt;&#xA;नमः पद्मार्धमालाय उत्पलैर्मिश्रिताय च ।&#x9;283a&lt;br&gt;&#xA;अर्धचन्दनलिप्ताय अर्धस्रगनुलेपिने ॥&#x9;283c&lt;br&gt;&#xA;नम आदित्यवक्त्राय आदित्यनयनाय च ।&#x9;284a&lt;br&gt;&#xA;नम आदित्यवर्णाय आदित्यप्रतिमाय च ॥&#x9;284c&lt;br&gt;&#xA;नमः सोमाय सौम्याय सौम्यवक्त्रधराय च ।&#x9;285a&lt;br&gt;&#xA;सौम्यरूपाय मुख्याय सौम्यदंष्ट्राविभूषिणे ॥&#x9;285c&lt;br&gt;&#xA;नमः श्यामाय गौराय अर्धपीतार्धपाण्डवे ।&#x9;286a&lt;br&gt;&#xA;नारीनरशरीराय स्त्रीपुंसाय नमोस्तु ते ॥&#x9;286c&lt;br&gt;&#xA;नमो वृषभवाहाय गजेन्द्रगमनाय च ।&#x9;287a&lt;br&gt;&#xA;दुर्गमाय नमस्तुभ्यमगम्यागमनाय च ॥&#x9;287c&lt;br&gt;&#xA;नमोस्तु गणनीताय गणवृन्दरताय च ।&#x9;288a&lt;br&gt;&#xA;गुणानुयातमार्गाय गणनित्यव्रताय च ॥&#x9;288c&lt;br&gt;&#xA;नमः श्वेताभ्रवर्णाय सन्ध्यारागप्रभाच य ।&#x9;289a&lt;br&gt;&#xA;अनुद्दिष्टामभिधानाय स्वरूपाय नमोस्तु ते ॥&#x9;289c&lt;br&gt;&#xA;नमो रक्ताग्रवासाय रक्तसूत्रधराय च ।&#x9;290a&lt;br&gt;&#xA;रक्तमालाविचित्राय रक्ताम्बरधराय च ॥&#x9;290c&lt;br&gt;&#xA;मणिभूषितमूर्धाय नमश्चन्द्रार्धभूषिणे ।&#x9;291a&lt;br&gt;&#xA;विचित्रमणिमूर्धाय कुसुमाष्टधराय च ॥&#x9;291c&lt;br&gt;&#xA;नमोऽग्निमुखनेत्राय सहस्रशशिलोचने ।&#x9;292a&lt;br&gt;&#xA;अग्निरूपाय कान्ताय नमोस्तु गहनाय च ॥&#x9;292c&lt;br&gt;&#xA;खचराय नमस्तुभ्यं गोचराभिरताय च ।&#x9;293a&lt;br&gt;&#xA;भूचराय भुवनाय अनन्ताय शिवाय च ॥&#x9;293c&lt;br&gt;&#xA;नमो दिग्वाससे नित्यमधिवाससुवाससे ।&#x9;294a&lt;br&gt;&#xA;नमो जगन्निवासाय प्रतिपत्तिसुखाय च ॥&#x9;294c&lt;br&gt;&#xA;नित्यमुद्बद्धमुकुटे महाकेयूरधारिणे ।&#x9;295a&lt;br&gt;&#xA;सर्पकण्ठोपहाराय विचित्राभरणाय च ॥&#x9;295c&lt;br&gt;&#xA;नमस्त्रिनेत्रनेत्राय सहस्रशतलोचने ।&#x9;296a&lt;br&gt;&#xA;स्त्रीपुंसाय नपुंसाय नमः साङ्ख्याय योगिने ॥&#x9;296c&lt;br&gt;&#xA;शंयोरभिस्रवन्ताय अथर्वाय नमोनमः ।&#x9;297a&lt;br&gt;&#xA;नमः सर्वार्तिनाशाय नमः शोकहराय च ॥&#x9;297c&lt;br&gt;&#xA;नमो मेघनिनादाय बहुमायाधराय च ।&#x9;298a&lt;br&gt;&#xA;बीजक्षेत्राभिपालाय स्रष्टाराय नमोनमः ॥&#x9;298c&lt;br&gt;&#xA;नमः सुरासुरेशाय विश्वेशाय नमोनमः ।&#x9;299a&lt;br&gt;&#xA;मनः पवनवेगाय नमः पवनरूपिणे ॥&#x9;299c&lt;br&gt;&#xA;नमः काञ्चनमालाय गिरिमालाय वै नमः ।&#x9;300a&lt;br&gt;&#xA;नमः सुरारिमालाय चण्डवेगाय वै नमः ॥&#x9;300c&lt;br&gt;&#xA;ब्रह्मशिरोपहर्ताय महिषघ्नाय वै नमः ।&#x9;301a&lt;br&gt;&#xA;नमः स्त्रीरूपधाराय यज्ञविध्वंसनाय च ॥&#x9;301c&lt;br&gt;&#xA;नमस्त्रिपुरहर्ताय यज्ञविध्वंसनाय च ।&#x9;302a&lt;br&gt;&#xA;नमः कामाङ्गनाशाय कालदण्डधराय च ॥&#x9;302c&lt;br&gt;&#xA;नमः स्कन्दविशाखाय ब्रह्मदण्डाय वै नमः ।&#x9;303a&lt;br&gt;&#xA;नमो भवाय शर्वाय विश्वरूपाय वै नमः ॥&#x9;303c&lt;br&gt;&#xA;ईशानाय भवघ्नाय नमोस्त्वन्धकघातिने ।&#x9;304a&lt;br&gt;&#xA;नमो विश्वाय मायाय चिन्त्याचिन्त्याय वै नमः ॥&#x9;304c&lt;br&gt;&#xA;त्वं नो गतिश्च श्रेष्ठश्च त्वमेव हृदयं तथा ।]&#x9;305a&lt;br&gt;&#xA;त्वं ब्रह्मा सर्वदेवानां रुद्राणां नीललोहितः ॥&#x9;305c&lt;br&gt;&#xA;आत्मा च सर्वभूतानां साङ्ख्ये पुरुष उच्यते ।&#x9;306a&lt;br&gt;&#xA;ऋषभस्त्वं पवित्राणां योगिनां निष्कलः शिवः ॥&#x9;306c&lt;br&gt;&#xA;गृहस्थस्त्वमाश्रमिणामीश्वराणां महेश्वरः ।&#x9;307a&lt;br&gt;&#xA;कुबेरः सर्वयक्षाणां क्रतूनां विष्णुरुच्यते ॥&#x9;307c&lt;br&gt;&#xA;पर्वतानां भवान्मेरुर्नक्षत्राणां च चन्द्रमाः ।&#x9;308a&lt;br&gt;&#xA;वसिष्ठस्त्वमृषीणां च ग्रहाणां सूर्य उच्यते ॥&#x9;308c&lt;br&gt;&#xA;आरण्यानां पशूनां च सिंहस्त्वं परमेश्वरः ।&#x9;309a&lt;br&gt;&#xA;ग्राम्याणां गोवृषश्चासि भवाल्ँलोकप्रपूजितः ॥&#x9;309c&lt;br&gt;&#xA;आदित्यानां भवान्विष्णुर्वसूनां चैव पावकः ।&#x9;310a&lt;br&gt;&#xA;पक्षिणां वैनतेयस्त्वमनन्तो भुजगेषु च ॥&#x9;310c&lt;br&gt;&#xA;सामवेदश्च वेदानां यजुषां शतरुद्रियम् ।&#x9;311a&lt;br&gt;&#xA;सनत्कुमारो योगानां साङ्ख्यानां कपिलो ह्यसि ॥&#x9;311c&lt;br&gt;&#xA;शक्रोसि मरुतां देव पितॄणां हव्यवाडसि ॥&#x9;312a&lt;br&gt;&#xA;ब्रह्मलोकश्च लोकानां गतीनां मोक्ष उच्यसे ॥&#x9;312c&lt;br&gt;&#xA;क्षीरोदः सागराणां च शैलानां हिमवान्गिरिः ।&#x9;313a&lt;br&gt;&#xA;वर्णानां ब्राह्मणश्चासि विप्राणां दीक्षितो द्विजः ॥&#x9;313c&lt;br&gt;&#xA;आदिस्त्वमसि लोकानां संहर्ता काल एव च&#x9;314a&lt;br&gt;&#xA;यच्चान्यदपि लोके वै सर्वतेजोधिकं स्मृतम् ।&#x9;314c&lt;br&gt;&#xA;तत्सर्वं भगवानेव इति मे निश्चिता मतिः ॥&#x9;314e&lt;br&gt;&#xA;नमस्ते भगवन्देव नमस्ते भक्तवत्सलः ।&#x9;315a&lt;br&gt;&#xA;योगेश्वर नमस्तेऽस्तु नमस्ते विशवसम्भव ॥&#x9;315c&lt;br&gt;&#xA;प्रसीद मम भक्तस्य दीनस्य कृपणस्य च ।&#x9;316a&lt;br&gt;&#xA;अनैश्वर्येण युक्तस्य गतिर्भव सनातन ॥&#x9;316c&lt;br&gt;&#xA;यच्चापराधं कृतवानज्ञात्वा परमेश्वर ।&#x9;317a&lt;br&gt;&#xA;मद्भक्त इति देवेश तत्सर्वं क्षन्तुमर्हसि ॥&#x9;317c&lt;br&gt;&#xA;मोहितश्चास्मि देवेश त्वया रूपविपर्ययात् ।&#x9;318a&lt;br&gt;&#xA;नार्घ्यं तेन मया दत्तं पाद्यं चापि महेश्वर ॥&#x9;318c&lt;br&gt;&#xA;एवं स्तुत्वाऽहमीशानं पाद्यमर्घ्यं च भक्तितः ।&#x9;319a&lt;br&gt;&#xA;कृताञ्जलिपुटो भूत्वा सर्वं तस्मै न्यवेदयम् ॥&#x9;319c&lt;br&gt;&#xA;ततः शीताम्बुसंयुक्ता दिव्यगन्धसमन्विता ।&#x9;320a&lt;br&gt;&#xA;पुष्पवृष्टिः शुभा तात पपात मम मूर्धनि ॥&#x9;320c&lt;br&gt;&#xA;दुन्दुभिश्च तदा दिव्यस्ताडितो देवकिङ्करैः ।&#x9;321a&lt;br&gt;&#xA;ववौ च मारुतः पुण्यः शुचिगन्धः सुखावहः ॥&#x9;321c&lt;br&gt;&#xA;ततः प्रीतो महादेवः सपत्नीको वृषध्वजः ।&#x9;322a&lt;br&gt;&#xA;अब्रवीत्त्रिदशांस्तत्र हर्षयन्निव मां तदा ॥&#x9;322c&lt;br&gt;&#xA;पश्यध्वं त्रिदशाः सर्वे उपमन्योर्महात्मनः ।&#x9;323a&lt;br&gt;&#xA;मयि भक्तिं परां नित्यमेकभावादवस्थिताम् ॥&#x9;323c&lt;br&gt;&#xA;एवमुक्तास्तदा कृष्ण सुरास्ते शूलपाणिना ।&#x9;324a&lt;br&gt;&#xA;ऊचुः प्राञ्जलयः सर्वे नमस्कृत्वा वृषध्वजम् ॥&#x9;324c&lt;br&gt;&#xA;भगवन्देवदेवेश लोकनाथ जगत्पते ।&#x9;325a&lt;br&gt;&#xA;लभतां सर्वकामेभ्यः फलं त्वत्तो द्विजोत्तमः ॥&#x9;325c&lt;br&gt;&#xA;एवमुक्तस्ततः शर्वः सुरैर्ब्रह्मादिभिस्तथा ।&#x9;326a&lt;br&gt;&#xA;आह मां भगवानीशः प्रहसन्निव शङ्करः ॥&#x9;326c&lt;br&gt;&#xA;भगवानुवाच ।&#x9;327&lt;br&gt;&#xA;वत्सोपमन्यो तुष्टोस्मि पश्य मां मुनिपुङ्गव ।&#x9;327a&lt;br&gt;&#xA;दृढभक्तोसि विप्रर्षे मया जिज्ञासितो ह्यसि ॥&#x9;327c&lt;br&gt;&#xA;अनया चैव भक्त्या ते अत्यर्थं प्रीतिमानहम् ।&#x9;328a&lt;br&gt;&#xA;तस्मात्सर्वान्ददाम्यद्य कामांस्तव यथोप्सितान् ॥&#x9;328c&lt;br&gt;&#xA;एवमुक्तस्य चैवाथ महादेवेन धीमता ।&#x9;329a&lt;br&gt;&#xA;हर्षादश्रूण्यवर्तन्त रोमहर्षस्त्वजायत ॥&#x9;329c&lt;br&gt;&#xA;अब्रवं च तदा देव हर्षगद्गदया गिरा ।&#x9;330a&lt;br&gt;&#xA;जानुभ्यामवनीं गत्वा प्रणम्य च पुनःपुनः ॥&#x9;330c&lt;br&gt;&#xA;अद्य जातो ह्यहं देव सफलं जन्म चाद्य मे ।&#x9;331a&lt;br&gt;&#xA;यन्मे साक्षान्महादेवः प्रसन्नस्तिष्ठतेऽग्रतः ॥&#x9;331c&lt;br&gt;&#xA;यं न पश्यन्ति चैवाद्धा देवा ह्यमितविक्रमम् ।&#x9;332a&lt;br&gt;&#xA;तमहं दृष्टवान्देवं कोऽन्यो धन्यतरो मया ॥&#x9;332c&lt;br&gt;&#xA;एवं ध्यायन्ति विद्वांसः परं तत्त्वं सनातनम् ।&#x9;333a&lt;br&gt;&#xA;तद्विशेषमतिख्यातं यदजं ज्ञानमक्षरम् ॥&#x9;333c&lt;br&gt;&#xA;स एष भगवान्देवः सर्वसत्त्वादिरव्ययः ।&#x9;334a&lt;br&gt;&#xA;सर्वतत्त्वविधानज्ञः प्रधानपुरुषः परः ॥&#x9;334c&lt;br&gt;&#xA;योऽसृजद्दक्षिणादङ्गाद्ब्रह्माणं लोकसम्भवम् ।&#x9;335a&lt;br&gt;&#xA;वामपार्श्वात्तथा विष्णुं लोकरक्षार्थमीश्वरः ॥&#x9;335c&lt;br&gt;&#xA;युगान्ते चैव सम्प्राप्ते रुद्रमीशोऽसृजत्प्रभुः ।&#x9;336a&lt;br&gt;&#xA;स रुद्रः संहरन्कृत्स्नं जगत्स्थावरजङ्गमम् ॥&#x9;336c&lt;br&gt;&#xA;कालो भूत्वा परं ब्रह्म याति संवर्तकानलः ।&#x9;337a&lt;br&gt;&#xA;युगान्ते सर्वभूतानि ग्रसन्निव व्यवस्थितः ॥&#x9;337c&lt;br&gt;&#xA;एष देवो महादेवो जगत्सृष्ट्वा चराचरम् ।&#x9;338a&lt;br&gt;&#xA;कल्पान्ते चैव सर्वेषां स्मृतिमाक्षिप्य तिष्ठति ॥&#x9;338c&lt;br&gt;&#xA;सर्वगः सर्वभूतात्मा सर्वभूतभवोद्भवः ।&#x9;339a&lt;br&gt;&#xA;आस्ते सर्वगतो नित्यमदृश्यः सर्वदैवतैः ॥&#x9;339c&lt;br&gt;&#xA;यदि देयो वरो मह्यं यदि तुष्टोऽसि मे प्रभो ।&#x9;340a&lt;br&gt;&#xA;भक्तिर्भवतु मे नित्यं त्वयि देव सुरेश्वर ॥&#x9;340c&lt;br&gt;&#xA;अतीतानागतं चैव वर्तमानं च यद्विभो ।&#x9;341a&lt;br&gt;&#xA;जानीयामिति मे बुद्धिः प्रसादात्सुरसत्तम ॥&#x9;341c&lt;br&gt;&#xA;क्षीरोदनं च भुञ्जीयामक्षयं सह बान्धवैः ।&#x9;342a&lt;br&gt;&#xA;आश्रमे च सदाऽस्माकं सान्निध्यं परमस्तु ते ॥&#x9;342c&lt;br&gt;&#xA;एवमुक्तः स मां प्राह भगवाल्ँलोकपूजितः ।&#x9;343a&lt;br&gt;&#xA;महेश्वरो महातेजाश्चराचरगुरुः शिवः ॥&#x9;343c&lt;br&gt;&#xA;श्रीभगवानुवाच ।&#x9;344&lt;br&gt;&#xA;अजरश्चामरश्चैव भव त्वं दुःखवर्जितः ।&#x9;344a&lt;br&gt;&#xA;यशस्वी तेजसा युक्तो दिव्यज्ञानसमन्वितः ॥&#x9;344c&lt;br&gt;&#xA;ऋषीणामभिगम्यश्च मत्प्रसादाद्भविष्यसि ।&#x9;345a&lt;br&gt;&#xA;शीलवान्गुणसम्पन्नः सर्वज्ञः प्रियदर्शनः ॥&#x9;345c&lt;br&gt;&#xA;अक्षयं यौवनं तेऽस्तु तेजश्चैवानलोपमम् ।&#x9;346a&lt;br&gt;&#xA;क्षीरोदः सागरश्चैव यत्र यत्रेच्छसि प्रियम् ॥&#x9;346c&lt;br&gt;&#xA;तत्र ते भविता कामं सान्निध्यं पयसोनिधेः ।&#x9;347a&lt;br&gt;&#xA;क्षीरोदनं च भुङ्क्ष्व त्वममृतेन समन्वितम् ॥&#x9;347c&lt;br&gt;&#xA;बन्धुभिः सहितः कल्पं ततो मामुपयास्यसि ।&#x9;348a&lt;br&gt;&#xA;अक्षया बान्धवाश्चैव कुलं गोत्रं च ते सदा ॥&#x9;348c&lt;br&gt;&#xA;भविष्यति द्विजश्रेष्ठ मयि भक्तिश्च शाश्वती ।&#x9;349a&lt;br&gt;&#xA;सान्निध्यं चाश्रमे नित्यं करिष्यामि द्विजोत्तम ॥&#x9;349c&lt;br&gt;&#xA;तिष्ठ वत्स यथाकामं नोत्कण्ठां च करिष्यति ।&#x9;350a&lt;br&gt;&#xA;स्मृतस्त्वया पुनर्विप्र करिष्यामि च दर्शनम् ॥&#x9;350c&lt;br&gt;&#xA;एवमुक्त्वा स भगवान्सूर्यकोटिसमप्रभः ।&#x9;351a&lt;br&gt;&#xA;ईशानः स वरान्दत्त्वा तत्रैवान्तरधीयत ॥&#x9;351c&lt;br&gt;&#xA;एवं दृष्टो मया कृष्ण देवदेवः समाधिना ।&#x9;352a&lt;br&gt;&#xA;तदवाप्तं च मे सर्वं यदुक्तं तेन धीमता ॥&#x9;352c&lt;br&gt;&#xA;प्रत्यक्षं चैव ते कृष्ण पश्य सिद्धान्व्यवस्थितान् ।&#x9;353a&lt;br&gt;&#xA;ऋषीन्विद्याधरान्यक्षान्गन्धर्वाप्सरसस्तथा ॥&#x9;353c&lt;br&gt;&#xA;पश्य वृक्षलतागुल्मान्सर्वपुष्पफलप्रदान् ।&#x9;354a&lt;br&gt;&#xA;सर्वर्तुकुसुमैर्युक्तान्सुखपत्रान्सुगन्धिनः ॥&#x9;354c&lt;br&gt;&#xA;सर्वमेतन्महाबाहो दिव्यभावसमन्वितम् ।&#x9;355a&lt;br&gt;&#xA;प्रसादाद्देवदेवस्य ईश्वरस्य महात्मनः ॥&#x9;355c&lt;br&gt;&#xA;वासुदेव उवाच ।&#x9;356&lt;br&gt;&#xA;एतच्छ्रुत्वा वचस्तस्य प्रत्यक्षमिव दर्शनम् ।&#x9;356a&lt;br&gt;&#xA;विस्मयं परमं गत्वा अब्रवं तं महामुनिम् ॥&#x9;356c&lt;br&gt;&#xA;धन्यस्त्वमसि विप्रेन्द्र कस्त्वदन्योस्ति पुण्यकृत् ।&#x9;357a&lt;br&gt;&#xA;यस्य देवाधिदेवस्ते सान्निध्यं कुरुतेऽऽश्रमे ॥&#x9;357c&lt;br&gt;&#xA;अपि तावन्ममाप्येवं दद्यात्स भगवाञ्शिवः ।&#x9;358a&lt;br&gt;&#xA;दर्शं मुनिशार्दूल प्रसादं चापि शङ्करः ॥&#x9;358c&lt;br&gt;&#xA;उपमन्युरुवाच ।&#x9;359&lt;br&gt;&#xA;[द्रक्ष्यसे पुण्डरीकाक्ष महादेवं न संशयः ।&#x9;359a&lt;br&gt;&#xA;अचिरेणैव कालेन यथा दृष्टो मयाऽनघ ॥&#x9;359c&lt;br&gt;&#xA;चक्षुषा चैव दिव्येन पश्याम्यमितविक्रमम् ।&#x9;360a&lt;br&gt;&#xA;षष्ठे मासि महादेवं द्रक्ष्यसे पुरुषोत्तम ॥&#x9;360c&lt;br&gt;&#xA;षोडशाष्टौ वरांश्चापि प्राप्स्यसि त्वं महेश्वरात् ।&#x9;361a&lt;br&gt;&#xA;सपत्नीकाद्यदुश्रेष्ठ सत्यमेतद्ब्रवीमि ते ॥&#x9;361c&lt;br&gt;&#xA;अतीतानागतं चैव वर्तमानं च नित्यशः ।&#x9;362a&lt;br&gt;&#xA;विदितं मे महाबाहो प्रसादात्तस्य धीमतः ॥]&#x9;362c&lt;br&gt;&#xA;एतान्सहस्रशश्चान्यान्समनुध्यातवान्हरः ।&#x9;363a&lt;br&gt;&#xA;कस्मात्प्रसादं भगवान्न कुर्यात्तव माधव ॥&#x9;363c&lt;br&gt;&#xA;त्वादृशेन हि देवानां श्लाघनीय समागमः ।&#x9;364a&lt;br&gt;&#xA;ब्रह्मणअयेनानृशंसेन श्रद्दधानेन चाप्युत ।&#x9;364c&lt;br&gt;&#xA;जप्यं तु ते प्रदास्यामि येन द्रक्ष्यसि शङ्करम् ॥&#x9;364e&lt;br&gt;&#xA;श्रीकृष्ण उवाच ।&#x9;365&lt;br&gt;&#xA;अब्रवं तमहं ब्रह्मन्त्वत्प्रसादान्महामुने ।&#x9;365a&lt;br&gt;&#xA;द्रक्ष्ये दितिजसङ्घानां मर्दनं त्रिदशेश्वरम् ॥&#x9;365c&lt;br&gt;&#xA;एवं कथयतस्तस्य महादेवाश्रितां कथाम् ।&#x9;366a&lt;br&gt;&#xA;दिनान्यष्टौ ततो जग्मुर्मुहूर्तमिव भारत ॥&#x9;366c&lt;br&gt;&#xA;दिनेऽष्टमे तु विप्रेणि दीक्षितोऽहं यथाविधि ।&#x9;367a&lt;br&gt;&#xA;दण्डी मुण्डी कुशी चीरि घृताक्तो मेखलीकृतः ॥&#x9;367c&lt;br&gt;&#xA;मासमेकं फलाहारो द्वितीयं सलिलाशनः ।&#x9;368a&lt;br&gt;&#xA;तृतीयं च चतुर्थं च पञ्चमं चानिलानशः ॥&#x9;368c&lt;br&gt;&#xA;एकपादेन तिष्ठंश्च ऊर्ध्वबाहुरतन्द्रितः ।&#x9;369a&lt;br&gt;&#xA;तेजः सूर्यसहस्रस्य अपश्यं दिवि भारत ॥&#x9;369c&lt;br&gt;&#xA;तस्य मध्यगतं चापि तेजसः पाण्डुनन्दन ।&#x9;370a&lt;br&gt;&#xA;इन्द्रायुधपिनद्धाङ्गं विद्युन्मालागवाक्षकम् ।&#x9;370c&lt;br&gt;&#xA;नीलसैलचयप्रख्यं बलाकाभूषिताम्बरम् ॥&#x9;370e&lt;br&gt;&#xA;तत्र स्थितश्च भगवान्देव्या सह महाद्युतिः ।&#x9;371a&lt;br&gt;&#xA;तपसा तेजसा कान्त्या दीप्तया सह भार्यया ॥&#x9;371c&lt;br&gt;&#xA;रराज भगवांस्तत्र देव्या सह महेश्वरः ।&#x9;372a&lt;br&gt;&#xA;सोमेन सहितः सूर्यो यथा मेघस्थितस्तथा ॥&#x9;372c&lt;br&gt;&#xA;संहृष्टरोमा कौन्तेय विस्मयोत्फुल्ललोचनः ।&#x9;373a&lt;br&gt;&#xA;अपश्यं देवसङ्घानां गतिमार्तिहरं हरम् ॥&#x9;373c&lt;br&gt;&#xA;किरीटिनं गदिनं शूलपाणिं व्याघ्राजिनं जटिलं दण्डपाणिम् ।&#x9;374a&lt;br&gt;&#xA;पिनाकिनं वज्रिणं तीक्ष्णदंष्ट्रं शुभाङ्गदं व्यालयज्ञोपवीतम् ॥&#x9;374c&lt;br&gt;&#xA;दिव्यां मालामुरसाऽनेकवर्णां समुद्वहन्तं गुल्फदेशावलम्बाम् ।&#x9;375a&lt;br&gt;&#xA;चन्द्रं यथा परिविष्टं ससन्ध्यं वर्षात्यये तद्वदपश्यमेनम् ॥&#x9;375c&lt;br&gt;&#xA;प्रमथानां गणैश्चैव समन्तात्परिवारितम् ।&#x9;376a&lt;br&gt;&#xA;शरदीव सुदुष्प्रेक्ष्यं परिविष्टं दिवाकरम् ॥&#x9;376c&lt;br&gt;&#xA;एकादशशतान्येवं रुद्राणां वृषवाहनम् ।&#x9;377a&lt;br&gt;&#xA;अस्तुवं नियतात्मानं कर्मभिः शुभकर्मिणम् ॥&#x9;377c&lt;br&gt;&#xA;आदित्या वसवः साध्या विश्वेदेवास्तथाऽश्विनौ ।&#x9;378a&lt;br&gt;&#xA;विश्वाभिः स्तुतिभिर्देवं विश्वदेवं समस्तुवन् ॥&#x9;378c&lt;br&gt;&#xA;शतक्रतुश्च भगवान्विष्णुश्चादितिनन्दनौ ।&#x9;379a&lt;br&gt;&#xA;ब्रह्मा रथन्तरं साम ईरयन्ति भवान्तिके ॥&#x9;379c&lt;br&gt;&#xA;योगीश्वराः सुबहवो योगदं पितरं गुरुम् ।&#x9;380a&lt;br&gt;&#xA;ब्रह्मर्षयश्च ससुतास्तथा देवर्षयश्च वै ॥&#x9;380c&lt;br&gt;&#xA;पृथिवीं चान्तरिक्षं च नक्षत्राणि ग्रहास्तथा ।&#x9;381a&lt;br&gt;&#xA;मासार्धमासा क्रतवो रात्रिः संवत्सराः क्षणाः ॥&#x9;381c&lt;br&gt;&#xA;मुहूर्ताश्च निमेषाश्च तथैव युगपर्ययाः ।&#x9;382a&lt;br&gt;&#xA;दिव्या राजन्नमस्यन्ति विद्याः सत्वविदस्तथा ॥&#x9;382c&lt;br&gt;&#xA;सनत्कुमारो देवाश्च इतिहासास्तथैव च ।&#x9;383a&lt;br&gt;&#xA;मरीचिरङ्गिरा अत्रिः पुलस्त्यः पुलहः क्रतुः ॥&#x9;383c&lt;br&gt;&#xA;मनवः सप्त सोमश्च अर्थवा सबृहस्पतिः ।&#x9;384a&lt;br&gt;&#xA;भृगुर्दक्षः कश्यपश्च वसिष्ठः काश्य एव च ॥&#x9;384c&lt;br&gt;&#xA;छन्दांसि दीक्षा यज्ञाश्च दक्षिणाः पावको हविः ।&#x9;385a&lt;br&gt;&#xA;यज्ञोपगानि द्रव्याणि मूर्तिमन्ति युधिष्ठिर ॥&#x9;385c&lt;br&gt;&#xA;प्रजानां पालकाः सर्वे सरितः पन्नगा नगाः ।&#x9;386a&lt;br&gt;&#xA;देवानां मातरः सर्वादेवपत्न्य सकन्यकाः ॥&#x9;386c&lt;br&gt;&#xA;सहस्राणि मुनीनां च अयुतान्यर्बुदानि च ।&#x9;387a&lt;br&gt;&#xA;नमस्यन्ति प्रभुं शान्तं पर्वताः सागरा दिशः ॥&#x9;387c&lt;br&gt;&#xA;गन्धर्वाप्सरसश्चैव गीतवादित्रकोविदाः ।&#x9;388a&lt;br&gt;&#xA;दिव्यतालेषु गायन्तः स्तुवन्ति भवमद्भुतम् ॥&#x9;388c&lt;br&gt;&#xA;विद्याधरा दानवाश्च गुह्यका राक्षसास्तथा ।&#x9;389a&lt;br&gt;&#xA;सर्वाणि चैव भूतानि स्तावराणि चराणि च ।&#x9;389c&lt;br&gt;&#xA;नमस्यन्ति महाराज वाङ्मनःकर्मभिर्विभुम् ॥&#x9;390a&lt;br&gt;&#xA;पुरस्ताद्धिष्ठितः शर्वो ममासीस्त्रिदशेश्वरः ॥&#x9;390c&lt;br&gt;&#xA;पुरस्तद्धिष्ठितं दृष्ट्वा ममेशानं च भारत ।&#x9;391a&lt;br&gt;&#xA;सप्रजापतिशक्रान्तं जगन्मामभ्युदैक्षत ॥&#x9;391c&lt;br&gt;&#xA;ईक्षितुं च महादेवं न मे शक्तिरभूत्तदा ।&#x9;392a&lt;br&gt;&#xA;ततो मामब्रवीद्देवः पश्य कृष्ण वदस्व च ॥&#x9;392c&lt;br&gt;&#xA;त्वया ह्याराधितश्चाहं शतशोऽथ सहस्रशः ।&#x9;393a&lt;br&gt;&#xA;त्वत्समो नास्ति मे कश्चित्त्रिषु लोकषु वै प्रियः ॥&#x9;393c&lt;br&gt;&#xA;शिरसा वन्दिते देवे देवी प्रीता ह्युमा तदा ।&#x9;394a&lt;br&gt;&#xA;ततोऽहमब्रुवं स्थाणुं स्तुतं ब्रह्मादिभिः सुरैः ॥&#x9;394c&lt;br&gt;&#xA;कृष्ण उवाच ।&#x9;395&lt;br&gt;&#xA;नमोस्तु ते शाश्वत सर्वयोने ब्राह्माधिपं त्वामृषयो वदन्ति ।&#x9;395a&lt;br&gt;&#xA;तपश्च सत्वं च रजस्तमश्चत्वामेव सत्यं च वदन्ति सन्तः ॥&#x9;395c&lt;br&gt;&#xA;त्वं वै ब्रह्मा च रुद्रश्च वरुणोऽग्निर्मनुर्भवः ।&#x9;396a&lt;br&gt;&#xA;धाता त्वष्टा विधाता च त्वं प्रभुः सर्वतोमुखः ॥&#x9;396c&lt;br&gt;&#xA;त्वत्तो जातानि भूतानि स्थावराणि चराणि च ।&#x9;397a&lt;br&gt;&#xA;त्वया सृष्टमिदं कृत्स्नं त्रैलोक्यं सचराचरम् ॥&#x9;397c&lt;br&gt;&#xA;यानीन्द्रियाणीह मनश्च कृत्स्नं ये वायवः सप्त तथैव चाग्नयः ।&#x9;398a&lt;br&gt;&#xA;ये देवसंस्थास्तव देवताश्च तस्मात्परं त्वामृषयो वदन्ति ॥&#x9;398c&lt;br&gt;&#xA;वेदाश्च यज्ञाः सोमश्च दक्षिणा पावको हविः ।&#x9;399a&lt;br&gt;&#xA;यज्ञोपगं च यत्किञ्चिद्भगवांस्तदसंशयम् ॥&#x9;399c&lt;br&gt;&#xA;इष्टं दत्तमधीतं व्रतानि नियमाश्च ये ।&#x9;400a&lt;br&gt;&#xA;ह्रीः कीर्तिः श्रीर्द्युतिस्तुष्टिः सिद्धिश्चैव तदर्पणी ॥&#x9;400c&lt;br&gt;&#xA;कामः क्रोधो भयं लोभो मदः स्तम्भोथ मत्सरः ।&#x9;401a&lt;br&gt;&#xA;आधयो व्याधयश्चैव भगवंस्तनवस्तव ॥&#x9;401c&lt;br&gt;&#xA;कृतिर्विकारः प्रणयः प्रधानं बीजमव्ययम् ।&#x9;402a&lt;br&gt;&#xA;मनसः परमा योनिः प्रभावश्चापि शाश्वतः ॥&#x9;402c&lt;br&gt;&#xA;अव्यक्तः पावनोऽचिन्त्यः सहस्रांशुर्हिरण्मयः ।&#x9;403a&lt;br&gt;&#xA;आदिर्गणानां सर्वेषां भवान्वैजीविताश्रयः ॥&#x9;403c&lt;br&gt;&#xA;महानात्मा मतिर्ब्रह्मा विश्वः शम्भुः स्वयम्भुवः ।&#x9;404a&lt;br&gt;&#xA;बुद्धिः प्रज्ञोपलब्धिश्च संवित्ख्यातिर्धृतिः स्मृतिः ॥&#x9;404c&lt;br&gt;&#xA;पर्यायवाचकैः शब्दैर्महानात्मा विभाव्यते ।&#x9;405a&lt;br&gt;&#xA;त्वां बुद्ध्वा ब्राह्मणो वेदात्प्रमोहं विनियच्छति ॥&#x9;405c&lt;br&gt;&#xA;हृदयं सर्वभूतानां क्षेत्रज्ञस्त्वमृषिस्तुतः ॥&#x9;406ac&lt;br&gt;&#xA;सर्वतः पाणिपादस्त्वं सर्वतोक्षिशिरोमुखः ।&#x9;407a&lt;br&gt;&#xA;सर्वतः श्रुतिमाल्ँलोके सर्वमावृत्य तिष्ठसि ॥&#x9;407c&lt;br&gt;&#xA;फलं त्वमसि दिग्मांशोर्निमेषादिषु कर्मसु ।&#x9;408a&lt;br&gt;&#xA;त्वं वै प्रभार्चिः पुरुषः सर्वस्य हृदि संश्रितः ।&#x9;408c&lt;br&gt;&#xA;अणिमा महिमा प्राप्तिरीशानो ज्योतिरव्ययः ॥&#x9;408e&lt;br&gt;&#xA;त्वयि बुद्धिर्मतिर्लोकाः प्रपन्नाः संश्रिताश्च ये ।&#x9;409a&lt;br&gt;&#xA;ध्यानिनो नित्ययोगाश्च सत्यसत्वा जितेन्द्रियाः ॥&#x9;409c&lt;br&gt;&#xA;यस्त्वां ध्रुवं वेदयते गुहाशयं प्रभुं पुराणं पुरुषं विश्वरूपम् ।&#x9;410a&lt;br&gt;&#xA;हिरण्मयं बुद्धिमतां परां गतिं स बुद्धिमान्बुद्धिमतीत्य तिष्ठति ॥&#x9;410c&lt;br&gt;&#xA;विदित्वा सप्त सूक्ष्माणि षडङ्गं त्वां च मूर्तितः ।&#x9;411a&lt;br&gt;&#xA;प्रधानविधियोगस्थस्त्वामेव विशते बुधः ॥&#x9;411c&lt;br&gt;&#xA;एवमुक्ते मया पार्थ भवे चार्तिविनाशने ।&#x9;412a&lt;br&gt;&#xA;चराचरं जगत्सर्गं सिंहनादं तदाऽकरोत् ॥&#x9;412c&lt;br&gt;&#xA;तं विप्रसङ्घाश्च सुरासुराश्च नागाः पिशाचाः पितरो वयांसि ।&#x9;413a&lt;br&gt;&#xA;रक्षोगणा भूतगणाश्च सर्वेमहर्षयश्चैव तदा प्रणेमुः ॥&#x9;413c&lt;br&gt;&#xA;मम मूर्ध्नि च दिव्यानां कुसुमानां सुगन्धिनाम् ।&#x9;414a&lt;br&gt;&#xA;राशयो निपतन्ति स्म वायुश्च सुसुखो ववौ ॥&#x9;414c&lt;br&gt;&#xA;निरीक्ष्य भगवान्देवीं ह्युमां मां च जगद्धितः ।&#x9;415a&lt;br&gt;&#xA;शतक्रतुं चाभिवीक्ष्य स्वयं मामाह शङ्करः ॥&#x9;415c&lt;br&gt;&#xA;विद्मः कृष्ण परां भक्तिमस्मासु तव शत्रुहन् ।&#x9;416a&lt;br&gt;&#xA;क्रियतामात्मनः श्रेयः प्रीतिर्हि त्वयि मे परा ॥&#x9;416c&lt;br&gt;&#xA;वृणीष्वाष्टौ वरान्कृष्ण दाताऽस्मि तव सत्तम ।&#x9;417a&lt;br&gt;&#xA;ब्रूहि यादवशार्दूल यानिच्छसि सुदुर्लभान् ॥ ॥&#x9;417c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/046/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/046/</guid>
      <description>&lt;p&gt;अध्यायः 046&lt;/p&gt;&#xA;&lt;p&gt;कृष्णेन युधिष्ठिरं प्रति पार्वतीपरमेश्वराभ्यां स्वस्मै वरप्रदानकथनम् ॥&lt;/p&gt;&#xA;&lt;p&gt;कृष्ण उवाच ।&#x9;001&lt;br&gt;&#xA;मूर्ध्ना निपत्य नियतस्तेजःसन्निचये ततः ।&#x9;001a&lt;br&gt;&#xA;परमं हर्षमागत्य भगवन्तमथाब्रवम् ॥&#x9;001c&lt;br&gt;&#xA;धर्मे दृढत्वं युधि शत्रुघातं यशस्तथाऽग्र्यं परमं बलं च&#x9;002a&lt;br&gt;&#xA;योगप्रियत्वं तव सन्निकर्षं वृणे सुतानां च शतं शतानि ॥&#x9;002c&lt;br&gt;&#xA;एवमस्त्विति तद्वाक्यं मयोक्तः प्राह शङ्करः ॥&#x9;003ac&lt;br&gt;&#xA;ततो मां जगतो माता धारिणी सर्वपावनी ।&#x9;004a&lt;br&gt;&#xA;उवाचोमा प्रणिहिता शर्वाणी तपसां निधिः ।&#x9;004c&lt;br&gt;&#xA;दत्तो भगवता पुत्रः साम्बो नाम तवानघ ॥&#x9;004e&lt;br&gt;&#xA;मत्तोप्यष्टौ वरानिष्टान्गृहाण त्वं ददामि ते ।&#x9;005a&lt;br&gt;&#xA;प्रणम्य शिरसा सा च मयोक्ता पाण्डुनन्दन ॥&#x9;005c&lt;br&gt;&#xA;द्विजेष्वकोपं पितृतः प्रसादं शतं सुतानां परमं च भोगम् ।&#x9;006a&lt;br&gt;&#xA;कुले प्रीतिं मातृतश्च प्रसादं शमप्राप्तिं प्रवृणे चापि दाक्ष्यम् ॥&#x9;006c&lt;br&gt;&#xA;उमोवाच ।&#x9;007&lt;br&gt;&#xA;एवं भविष्यत्यमरप्रभाव नाहं मृषा जातु वदे कदाचित् ।&#x9;007a&lt;br&gt;&#xA;भार्यासहस्राणि च षोडशैव तासु प्रियत्वं च तथाऽक्षयं च ॥&#x9;007c&lt;br&gt;&#xA;प्रीतिं चाग्र्यां बान्धवानां सकाशाद्ददामि तेऽहं वपुषः काम्यतां च ।&#x9;008a&lt;br&gt;&#xA;भोक्ष्यन्ते वै सप्ततिं वै शतानि गृहे तुभ्यमतिथीनां च नित्यम् ॥&#x9;008c&lt;br&gt;&#xA;वासुदेव उवाच ।&#x9;009&lt;br&gt;&#xA;एवं दत्त्वा वरान्देवो मम देवी च भारत ।&#x9;009a&lt;br&gt;&#xA;अन्तर्हितः क्षणे तस्मिन्सगणो भीमपूर्वज ॥&#x9;009c&lt;br&gt;&#xA;एतदत्यद्भुतं पूर्वं ब्राह्मणायातितेजसे ।&#x9;010a&lt;br&gt;&#xA;उपमन्यवे मया कृत्स्नं व्याख्यातं पार्थिवोत्तम ।&#x9;010c&lt;br&gt;&#xA;नमस्कृत्वा तु स प्राह देवदेवाय सुव्रत ॥&#x9;010e&lt;br&gt;&#xA;नास्ति शर्वसमो देवो नास्ति शर्वसमा गतिः ।&#x9;011a&lt;br&gt;&#xA;नास्ति शर्वसमो दाने नास्ति शर्वसमो रणे ॥ ॥&#x9;011e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/047/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/047/</guid>
      <description>&lt;p&gt;अध्यायः 047&lt;/p&gt;&#xA;&lt;p&gt;उपमन्युना कृष्णम्प्रति तण्डिकृतमहादेवस्तुत्यनुवादः ॥ 1 ॥&lt;/p&gt;&#xA;&lt;p&gt;उपमन्युरुवाच ।&#x9;001&lt;br&gt;&#xA;ऋषिरासीत्कृते तात तण्डिरित्येव विश्रुतः ।&#x9;001a&lt;br&gt;&#xA;दशवर्षसहस्राणि तेन देवः समाधिना ॥&#x9;001c&lt;br&gt;&#xA;आराधितोऽभूद्भक्तेन तस्योदर्कं निशामय ।&#x9;002a&lt;br&gt;&#xA;स दृष्टवान्महादेवमस्तौषीच्च स्तवैर्विभुम् ॥&#x9;002c&lt;br&gt;&#xA;[इति तण्डिस्तपोयोगात्परमात्मानमव्ययम् ।&#x9;003a&lt;br&gt;&#xA;चिन्तयित्वा महात्मानमिदमाह सुविस्मितः ॥&#x9;003c&lt;br&gt;&#xA;यं पठन्ति सदा साङ्ख्याश्चिन्तयन्ति च योगिनः ।&#x9;004a&lt;br&gt;&#xA;परं प्रधानं पुरुषमधिष्ठातारमीश्वरम् ।&#x9;004c&lt;br&gt;&#xA;उत्पत्तौ च विनाशे च कारणं यं विदुर्बुधाः ।&#x9;005a&lt;br&gt;&#xA;देवासुरमुनीनां च परं यस्मान्न विद्यते ॥&#x9;005c&lt;br&gt;&#xA;अजं तमहमीशानमनादिनिधनं प्रभुम् ।&#x9;006a&lt;br&gt;&#xA;अत्यन्तसुखिनं देवमनघं शरणं व्रजे ॥&#x9;006c&lt;br&gt;&#xA;एवं ब्रुवन्नेव तदा ददर्श तपसान्निधिम् ।&#x9;007a&lt;br&gt;&#xA;तमव्ययमनौपम्यमचिन्त्यं शाश्वतं ध्रुवम् ॥&#x9;007c&lt;br&gt;&#xA;निष्कलं सकलं ब्रह्म निर्गुणं गुणगोचरम् ।&#x9;008a&lt;br&gt;&#xA;योगिनां परमानन्दमक्षरं मोक्षसञ्ज्ञितम् ॥&#x9;008c&lt;br&gt;&#xA;मनोरिन्द्राग्निमरुतां विश्वस्य ब्रह्मणो गतिम् ।&#x9;009a&lt;br&gt;&#xA;अग्राह्यमचलं शुद्धं बुद्धिग्राह्यं मनोमयम् ॥&#x9;009c&lt;br&gt;&#xA;दुर्विज्ञेयमसङ्ख्ये दुष्प्रापमकृतात्मभिः ।&#x9;010a&lt;br&gt;&#xA;योनिं विश्वस्य जगतस्तमसः परतः परम् ॥&#x9;010c&lt;br&gt;&#xA;यः प्राणवन्तमात्मानं ज्योतिर्जीवस्थितं मनः ।&#x9;011a&lt;br&gt;&#xA;तं देवं दर्शनाकाङ्क्षी बहून्वर्षगणानृषिः ।&#x9;011c&lt;br&gt;&#xA;तपस्युग्रे स्थितो भूत्वा दृष्ट्वा तुष्टाव चेश्वरम् ॥]&#x9;011e&lt;br&gt;&#xA;तण्डिरुवाच ।&#x9;012&lt;br&gt;&#xA;पवित्राणां पवित्रस्त्वं गतिर्गतिमतांवर ॥&#x9;012ac&lt;br&gt;&#xA;अत्युग्रं तेजसां तेजस्तपसां परमं तपः ।&#x9;013a&lt;br&gt;&#xA;विश्वावसुहिरण्याक्षपुरुहूतनमस्कृत ॥&#x9;013c&lt;br&gt;&#xA;भूरिकल्याणद विभो परं सत्यं नमोस्तु ते ।&#x9;014a&lt;br&gt;&#xA;जातीमरणभीरूणां यतीनां यततां विभो ॥&#x9;014c&lt;br&gt;&#xA;निर्वाणद सहस्रांशो नमस्तेऽस्तु सुखाश्रय ।&#x9;015a&lt;br&gt;&#xA;ब्रह्मा शतक्रतुर्विष्णुर्विश्वेदेवा महर्षयः ॥&#x9;015c&lt;br&gt;&#xA;न विदुस्त्वां तु तत्त्वेन कुतो वेत्स्यामहे वयम् ।&#x9;016a&lt;br&gt;&#xA;त्वत्तः प्रवर्तते सर्वं त्वयि सर्वं प्रतिष्ठितम् ॥&#x9;016c&lt;br&gt;&#xA;कालाख्यः पुरुषाख्यश्च ब्रह्माख्यश्च त्वमेव हि ।&#x9;017a&lt;br&gt;&#xA;तनवस्ते स्मृतास्तिस्रः पुराणज्ञैः सुरर्षिभिः ॥&#x9;017c&lt;br&gt;&#xA;अधिपौरुषमध्यात्ममधिभूताधिदैवतम् ।&#x9;018a&lt;br&gt;&#xA;अधिलोकाधिविज्ञानमधियज्ञस्त्वमेव हि ॥&#x9;018c&lt;br&gt;&#xA;त्वां विदित्वाऽऽत्मदेवस्थं दुर्विदं दैवतैरपि ।&#x9;019a&lt;br&gt;&#xA;विद्वांसो यान्ति निर्मुक्ताः परं भावमनामयम् ॥&#x9;019c&lt;br&gt;&#xA;अनिच्छतस्तव विभो जन्ममृत्युरनेकतः ।&#x9;020a&lt;br&gt;&#xA;द्वारं तु स्वर्गमोक्षाणामाक्षेप्ता त्वं ददासि च ॥&#x9;020c&lt;br&gt;&#xA;त्वं वै स्वर्गश्च मोक्षश्च कामः क्रोधस्त्वमेव च ।&#x9;021a&lt;br&gt;&#xA;सत्वं रजस्ममश्चैव अधश्चोर्ध्वं त्वमेव हि ॥&#x9;021c&lt;br&gt;&#xA;ब्रह्मा भवश्च विष्णुश्च स्कन्देन्द्रौ सविता यमः ।&#x9;022a&lt;br&gt;&#xA;वरुणेन्दू मनुर्धाता विधाता त्वं धनेश्वरः ॥&#x9;022c&lt;br&gt;&#xA;भूर्वायुः सलिलाग्निश्च खं वाग्बुद्धिः स्थितिर्मतिः ।&#x9;023a&lt;br&gt;&#xA;कर्म सत्यानृते चोभे त्वमेवास्ति च नास्ति च ॥&#x9;023c&lt;br&gt;&#xA;इन्द्रियाणीन्द्रियार्थाश्च प्रकृतिभ्यः परं ध्रुवम् ।&#x9;024a&lt;br&gt;&#xA;विश्वाविश्वपरो भावश्चिन्त्याचिन्त्यस्त्वमेव हि ॥&#x9;024c&lt;br&gt;&#xA;यच्चैतत्परमं ब्रह्म यच्च तत्परमं पदम् ।&#x9;025a&lt;br&gt;&#xA;या गतिः साङ्ख्ययोगानां स भवान्नात्र संशयः ॥&#x9;025c&lt;br&gt;&#xA;नूनमद्य कृतार्थाः स्म नूनं प्राप्ताः सतां गतिम् ।&#x9;026a&lt;br&gt;&#xA;यां गतिं प्रार्तयन्तीह ज्ञाननिर्मलबुद्धयः ॥&#x9;026c&lt;br&gt;&#xA;अयो मूढाः स्म सुचिरमिमं कालमचेतसा ।&#x9;027a&lt;br&gt;&#xA;यन्न विद्मः परं देवं शाश्वतं यं विदुर्बुधाः ॥&#x9;027c&lt;br&gt;&#xA;सेयमासादिता साक्षात्त्वद्भक्तिर्जन्मभिर्मया ।&#x9;028a&lt;br&gt;&#xA;भक्तानुग्रहकृद्देवो यं ज्ञात्वाऽमृतमश्नुते ॥&#x9;028c&lt;br&gt;&#xA;देवासुरमुनीनां तु यच्च गुह्यं सनातनम् ।&#x9;029a&lt;br&gt;&#xA;गुहायां निहितं ब्रह्म दुर्विज्ञेयं मुनेरपि ॥&#x9;029c&lt;br&gt;&#xA;स एष भगवान्देवः सर्वकृत्सर्वतोमुखः ।&#x9;030a&lt;br&gt;&#xA;सर्वात्मा सर्वदर्शी च सर्वगः सर्ववेदिता ॥&#x9;030c&lt;br&gt;&#xA;देहकृद्देहभृद्देही देहभुग्देहिनां गतिः ।&#x9;031a&lt;br&gt;&#xA;प्राणकृत्प्राणभृत्प्राणी प्राणदः प्राणिनां गतिः ॥&#x9;031c&lt;br&gt;&#xA;अध्यात्मगतिरिष्टानां ध्यायिनामात्मवेदिनाम् ।&#x9;032a&lt;br&gt;&#xA;अपुनर्भवकामानां या गतिः सोऽयमीश्वरः ॥&#x9;032c&lt;br&gt;&#xA;अयं च सर्वभूतानां शुभाशुभगतिप्रदः ।&#x9;033a&lt;br&gt;&#xA;अयं च जन्ममरणे विदध्यात्सर्वजन्तुषु ।&#x9;033c&lt;br&gt;&#xA;अयं संसिद्धिकामानां या गतिः सोयमीस्वरः ।&#x9;033e&lt;br&gt;&#xA;भूराद्यान्सर्वभुवनानुत्पाद्य सदिवौकसः ।&#x9;034a&lt;br&gt;&#xA;दधाति देवस्तनुभिरष्टाभिर्यो बिभर्ति च ॥&#x9;034c&lt;br&gt;&#xA;अतः प्रवर्तते सर्वमस्मिन्सर्वं प्रतिष्ठितम् ।&#x9;035a&lt;br&gt;&#xA;अस्मिंश्च प्रलयं याति अयमेकः सनातनः ॥&#x9;035c&lt;br&gt;&#xA;अयं स सत्यकामानां सत्यलोकः परं सताम् ।&#x9;036a&lt;br&gt;&#xA;अपवर्गश्च मुक्तानां कैवल्यं चात्मवेदिनाम् ॥&#x9;036c&lt;br&gt;&#xA;अयं ब्रह्मादिभिः सिद्धैर्गुहायां गोपितः प्रुभुः ।&#x9;037a&lt;br&gt;&#xA;देवासुरमनुष्याणामप्रकाशो भवेदिति ॥&#x9;037c&lt;br&gt;&#xA;तं त्वां देवासुरनरास्तत्त्वेन न विदुर्भवम् ।&#x9;038a&lt;br&gt;&#xA;मोहिताः खल्वनेनैव हृदिस्थेनाप्रकाशिना&#x9;038c&lt;br&gt;&#xA;ये चैनं प्रतिपद्यन्ते भक्तियोगेन भाविताः ।&#x9;039a&lt;br&gt;&#xA;तेषामेवात्मनात्मानं दर्शयत्येष हृच्छयः ॥&#x9;039c&lt;br&gt;&#xA;यं ज्ञात्वा न पुनर्जन्म मरणं चापि विद्यते ।&#x9;040a&lt;br&gt;&#xA;यं विदित्वा परं वेद्यं वेदितव्यं न विद्यते ॥&#x9;040c&lt;br&gt;&#xA;यं लब्ध्वा परमं लाभं नाधिकं मन्यते बुधः ।&#x9;041a&lt;br&gt;&#xA;यां सूक्ष्मां परमां प्राप्तिं गच्छन्नव्ययमक्षयम् ॥&#x9;041c&lt;br&gt;&#xA;यं साङ्ख्या गुणतत्त्वज्ञाः साङ्ख्यशास्त्रविशारदाः ।&#x9;042a&lt;br&gt;&#xA;सूक्ष्मज्ञानतराः सूक्ष्मं ज्ञात्वा मुच्यन्ति बन्धनैः&#x9;042c&lt;br&gt;&#xA;यं च वेदविदो वेद्यं वेदान्ते च प्रतिष्ठितम् ।&#x9;043a&lt;br&gt;&#xA;प्राणायामपरा नित्यं यं विशन्ति जपन्ति च ॥&#x9;043c&lt;br&gt;&#xA;ओङ्काररथमारुह्य ते विशन्ति महेश्वरम् ।&#x9;044a&lt;br&gt;&#xA;अयं स देवयानानामादित्यो द्वारमुच्यते ॥&#x9;044c&lt;br&gt;&#xA;अयं च पितृयानानां चन्द्रमा द्वारमुच्यते ।&#x9;045a&lt;br&gt;&#xA;एष काष्ठा दिशश्चैव संवत्सरयुगादि च ॥&#x9;045c&lt;br&gt;&#xA;दिव्यादिव्यः परो लाभ अयने दक्षिणोत्तरे ।&#x9;046a&lt;br&gt;&#xA;एनं प्रजापतिः पूर्वमाराध्य बहुभिः स्तवैः ॥&#x9;046c&lt;br&gt;&#xA;प्रजार्थं वरयामास नीललोहितसञ्ज्ञितम् ।&#x9;047a&lt;br&gt;&#xA;ऋग्भिर्यमनुशासन्ति तत्त्वे कर्मणि बह्वृचाः ॥&#x9;047c&lt;br&gt;&#xA;यजुर्भिर्यत्त्रिधा वेद्यं जुह्वत्यध्वर्यवोऽध्वरे ।&#x9;048a&lt;br&gt;&#xA;सामभिर्यं च गायन्ति सामगाः शुद्धबुद्धयः ॥&#x9;048c&lt;br&gt;&#xA;ऋतं सत्यं परं ब्रह्म स्तुवन्त्याथर्वणा द्विजाः ।&#x9;049a&lt;br&gt;&#xA;यज्ञस्य परमा योनिः परिश्चायं परः स्मृतः ॥&#x9;049c&lt;br&gt;&#xA;रात्र्यहः श्रोत्रनयनः पक्षमासशिरोभुजः ।&#x9;050a&lt;br&gt;&#xA;ऋतुवीर्यस्तपोधैर्यो ह्यब्दगुह्योरुपादवान् ॥&#x9;050c&lt;br&gt;&#xA;मृत्युर्यमो हुताशश्च कालः संहारवेगवान् ।&#x9;051a&lt;br&gt;&#xA;कालस्य परमा योनिः कालश्चायं सनातनः ॥&#x9;051c&lt;br&gt;&#xA;चन्द्रादित्यौ सनक्षत्रौ ग्रहाश्च सह वायुना ।&#x9;052a&lt;br&gt;&#xA;ध्रुवः सप्तर्षयश्चैव भुवनाः सप्त एव च ॥&#x9;052c&lt;br&gt;&#xA;प्रधानं महदव्यक्तं विशेषान्तं सवैकृतम् ।&#x9;053a&lt;br&gt;&#xA;ब्रह्मादिस्तम्बपर्यन्तं भूतादि सदसच्च यत् ॥&#x9;053c&lt;br&gt;&#xA;अष्टौ प्रकृतयश्चैव प्रकृतिभ्यश्च यः परः ।&#x9;054a&lt;br&gt;&#xA;अस्य देवस्य यद्भागं कृत्स्नं सम्परिवर्तते ॥&#x9;054c&lt;br&gt;&#xA;एतत्परममानन्दं यत्तच्छाश्वतमेव च ।&#x9;055a&lt;br&gt;&#xA;एषा गतिर्विरक्तानामेष भावः परः सताम् ॥&#x9;055c&lt;br&gt;&#xA;एतत्पदमनुद्विग्नमेतद्ब्रह्म सनातनम् ।&#x9;056a&lt;br&gt;&#xA;शास्त्रवेदाङ्गविदुषामेतद्ध्यानं परं पदम् ॥&#x9;056c&lt;br&gt;&#xA;इयं सा परमा काष्ठा इयं सा परमा कला ।&#x9;057a&lt;br&gt;&#xA;इयं सा परमा सिद्धिरियं सा परमा गतिः ॥&#x9;057c&lt;br&gt;&#xA;इयं सा परमा शान्तिरियं सा निर्वृतिः परा ।&#x9;058a&lt;br&gt;&#xA;यं प्राप्य कृतकृत्याः स्म इत्यमन्यन्त योगिनः ॥&#x9;058c&lt;br&gt;&#xA;इयं तुष्टिरियं सिद्धिरियं श्रुतिरियं स्मृतिः ।&#x9;059a&lt;br&gt;&#xA;अध्यात्मगतिरिष्टानां विदुषां प्राप्तिरव्यया ॥&#x9;059c&lt;br&gt;&#xA;यजतां कामयानानां मखैर्विपुलदक्षिणैः ।&#x9;060a&lt;br&gt;&#xA;या गतिर्यज्ञशीलानां सा गतिस्त्वं न संशयः ॥&#x9;060c&lt;br&gt;&#xA;सम्यग्योगजपैः शान्तिर्नियमैर्देहतापनैः ।&#x9;061a&lt;br&gt;&#xA;तप्यतां या गतिर्देव परमा सा गतिर्भवान् ॥&#x9;061c&lt;br&gt;&#xA;कर्मन्यासकृतानां च विरक्तानां ततस्ततः ।&#x9;062a&lt;br&gt;&#xA;या गतिर्ब्रह्मसदने सा गतिस्त्वं सनातन ॥&#x9;062c&lt;br&gt;&#xA;अपुनर्भवकामानां वैराग्ये वर्ततां च या ।&#x9;063a&lt;br&gt;&#xA;प्रकृतीनां लयानां च सा गतिस्त्वं सनातन ॥&#x9;063c&lt;br&gt;&#xA;ज्ञानविज्ञानयुक्तानां निरुपाख्या निरञ्जना ।&#x9;064a&lt;br&gt;&#xA;कैवल्या या गतिर्देव परमा सा गतिर्भवान् ॥&#x9;064c&lt;br&gt;&#xA;वेदशास्त्रपुराणोक्ताः पञ्च ता गतयः स्मृताः ।&#x9;065a&lt;br&gt;&#xA;त्वत्प्रसादाद्धि लभ्यन्ते न लभ्यन्तेऽन्यथा विभो ॥&#x9;065c&lt;br&gt;&#xA;इति तण्डिस्तपोराशिस्तुष्टावेशानमात्मना ।&#x9;066a&lt;br&gt;&#xA;जगौ च परमं ब्रह्म यत्पुरा लोककृज्जगौ ॥&#x9;066c&lt;br&gt;&#xA;उपमन्युरुवाच ।&#x9;067&lt;br&gt;&#xA;एवं स्तुतो महादेवस्तण्डिना ब्रह्मवादिना ।&#x9;067a&lt;br&gt;&#xA;उवाच भगवान्देव उमया सहितः प्रभुः ॥&#x9;067c&lt;br&gt;&#xA;ब्रह्मा शतक्रतुर्विष्णुर्विश्वेदेवा महर्षयः ।&#x9;068a&lt;br&gt;&#xA;न विदुस्त्वामिति ततस्तुष्टः प्रोवाच तं शिवः ॥&#x9;068c&lt;br&gt;&#xA;अक्षयश्चाव्ययश्चैव भविता दुःखवर्जितः ।&#x9;069a&lt;br&gt;&#xA;यशस्वी तेजसा युक्तो दिव्यज्ञानसमन्वितः ॥&#x9;069c&lt;br&gt;&#xA;ऋषीणामभिगम्यश्च सूत्रकर्ता सुतस्तव ।&#x9;070a&lt;br&gt;&#xA;मत्प्रसादाद्द्विजश्रेष्ठ भविष्यति न संशयः ॥&#x9;070c&lt;br&gt;&#xA;कं वा कामं ददाम्यद्य ब्रूहि यद्वत्स काङ्क्षसे ।&#x9;071a&lt;br&gt;&#xA;प्राञ्जलिः स उवाचेदं त्वयि भक्तिर्दृढाऽस्तु मे ॥&#x9;071c&lt;br&gt;&#xA;उपमन्युरुवाच ।&#x9;072&lt;br&gt;&#xA;एतान्दत्त्वा वरान्देवो वन्द्यमानः सुरर्षिभिः ।&#x9;072a&lt;br&gt;&#xA;स्तूयमानश्च विबुधैस्तत्रैवान्तरधीयत ॥&#x9;072c&lt;br&gt;&#xA;अन्तर्हिते भगवति सानुगे यादवेश्वर ।&#x9;073a&lt;br&gt;&#xA;ऋषिराश्रममागम्य ममैतत्प्रोक्तवानिह ॥&#x9;073c&lt;br&gt;&#xA;यानि च प्रथितान्यादौ तण्डिराख्यातवान्मम ।&#x9;074a&lt;br&gt;&#xA;मानानि मानवश्रेष्ठ तानि त्वं शृणु सिद्धये ॥&#x9;074c&lt;br&gt;&#xA;दश नामसहस्राणि देवेष्वाह पितामहः ।&#x9;075a&lt;br&gt;&#xA;सर्वस्य शास्त्रेषु तथा दश नामशतानि च ॥&#x9;075c&lt;br&gt;&#xA;गुह्यानीमानि नामानि तण्डिर्भगवतोऽच्युत ।&#x9;076a&lt;br&gt;&#xA;देवप्रसादाद्देवेशः पुरा प्राह महात्मने ॥ ॥&#x9;076c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/048/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/048/</guid>
      <description>&lt;p&gt;अध्यायः 048&lt;/p&gt;&#xA;&lt;p&gt;कृष्णेन युधिष्ठिरम्प्रत्युपमन्युना स्वात्मानं प्रत्युक्तशिवसहस्रनामानुवादः ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;ततः स प्रयतो भूत्वा मम तात युधिष्ठिर ।&#x9;001a&lt;br&gt;&#xA;प्राञ्जलिः प्राह विप्रर्षिर्नामसङ्ग्रहमादितः ॥&#x9;001c&lt;br&gt;&#xA;उपमन्युरुवाच ।&#x9;002&lt;br&gt;&#xA;ब्रह्मप्रोक्तैर्ऋषिप्रोक्तैर्वेदवेदाङ्गसम्भवैः ।&#x9;002a&lt;br&gt;&#xA;सर्वलोकेषु विख्यातं स्तुत्यं स्तोष्यामि नामभिः ॥&#x9;002c&lt;br&gt;&#xA;महद्भिर्विहितैः सत्यैः सिद्धैः सर्वार्थसाधकैः ।&#x9;003a&lt;br&gt;&#xA;ऋषिणा तण्डिना भक्त्या कृतैर्वेदकृतात्मना ॥&#x9;003c&lt;br&gt;&#xA;यथोक्तैः साधुभिः ख्यातैर्मुनिभिस्तत्त्वदर्शिभिः ।&#x9;004a&lt;br&gt;&#xA;प्रवरं प्रथमं स्वर्ग्यं सर्वभूतहितं शुभम् ॥&#x9;004c&lt;br&gt;&#xA;श्रुतेः सर्वत्र जगति ब्रह्मलोकावतारितैः ।&#x9;005a&lt;br&gt;&#xA;सत्यैस्तत्परमं ब्रह्म ब्रह्मप्रोक्तं सनातनम् ।&#x9;005c&lt;br&gt;&#xA;वक्ष्ये यदुकुलश्रेष्ठ शृणुष्वावहितो मम ॥&#x9;005e&lt;br&gt;&#xA;वरयैनं भवं देवं भक्तस्त्वं परमेश्वरम् ।&#x9;006a&lt;br&gt;&#xA;तेन ते श्रावयिष्यामि यत्तद्ब्रह्म सनातनम् ॥&#x9;006c&lt;br&gt;&#xA;न शक्यं विस्तरात्कृत्स्नं वक्तुं सर्वस्य केनचित् ।&#x9;007a&lt;br&gt;&#xA;युक्तेनापि विभूतीनामपि वर्षशतैरपि ॥&#x9;007c&lt;br&gt;&#xA;यस्यादिर्मध्यमन्तं च सुरैरपि न गम्यते ।&#x9;008a&lt;br&gt;&#xA;कस्तस्य शक्नुयाद्वक्तुं  गुणान्कार्त्स्न्येन माधव ॥&#x9;008c&lt;br&gt;&#xA;किन्तु देवस्य महतः सङ्क्षिप्तार्थपदाक्षरम् ।&#x9;009a&lt;br&gt;&#xA;शक्तितश्चरितं वक्ष्ये प्रसादात्तस्य धीमतः ॥&#x9;009c&lt;br&gt;&#xA;अप्राप्य तु ततोऽनुज्ञां न शक्यः स्तोतुमीश्वरः ।&#x9;010a&lt;br&gt;&#xA;यदा तेनाभ्यनुज्ञातः स्तुतो वै स तदा मया ॥&#x9;010c&lt;br&gt;&#xA;अनादिनिधनस्याहं जगद्योनेर्महात्मनः ।&#x9;011a&lt;br&gt;&#xA;नाम्नां कञ्चित्समुद्देशं वक्ष्याम्यव्यक्तयोनिनः ॥&#x9;011c&lt;br&gt;&#xA;वरदस्य वरेण्यस्य विश्वरूपस्य धीमतः ।&#x9;012a&lt;br&gt;&#xA;शृणु नाम्नां चयं कृष्ण यदुक्तं पद्मयोनिना ॥&#x9;012c&lt;br&gt;&#xA;दश नामसहस्राणि यान्याह प्रपितामहः ।&#x9;013a&lt;br&gt;&#xA;तानि निर्मथ्य मनसा दध्नो घृतमिवोद्धृतम् ॥&#x9;013c&lt;br&gt;&#xA;गिरेः सारं यथा हेम पुष्पसारं यथा मधु ।&#x9;014a&lt;br&gt;&#xA;घृतात्सारं यथा मण्डस्तथैतत्सारमुद्धृतम् ।&#x9;014c&lt;br&gt;&#xA;सर्वपापापहमिदं चतुर्वेदसमन्वितम् ।&#x9;015a&lt;br&gt;&#xA;प्रयत्नेनाधिगन्तव्यं धार्यं च प्रयतात्मना ॥&#x9;015c&lt;br&gt;&#xA;माङ्गल्यं पौष्टिकं चैव रक्षोघ्नं पावनं महत् ॥&#x9;016ac&lt;br&gt;&#xA;इदं भक्ताय दातव्यं श्रद्दधानास्तिकाय च ।&#x9;017a&lt;br&gt;&#xA;नाश्रद्दधानरूपाय नास्तिकायाजितात्मने ॥&#x9;017c&lt;br&gt;&#xA;यश्चाभ्यसूयते देवं कारणात्मानमीश्वरम् ।&#x9;018a&lt;br&gt;&#xA;स कृष्ण नरकं याति सहपूर्वैः सहात्मजैः ॥&#x9;018c&lt;br&gt;&#xA;इदं ध्यानमिदं योगमिदं ध्येयमनुत्तममम् ।&#x9;019a&lt;br&gt;&#xA;इदं जप्यमिदं ज्ञानं रहस्यमिदमुत्तम् ॥&#x9;019c&lt;br&gt;&#xA;यं ज्ञात्वा अन्तकालेऽपि गच्छेत परमां गतिम् ।&#x9;020a&lt;br&gt;&#xA;पवित्रं मङ्गलं मेध्यं कल्याणमिदमुत्तमम् ॥&#x9;020c&lt;br&gt;&#xA;इदं ब्रह्मा पुरा कृत्वा सर्वलोकपितामहः ।&#x9;021a&lt;br&gt;&#xA;सर्वस्तवानां राजत्वे दिव्यानां समकल्पयत् ॥&#x9;021c&lt;br&gt;&#xA;तदाप्रभृति चैवायमीश्वरस्य महात्मनः ।&#x9;022a&lt;br&gt;&#xA;स्तवराज इति ख्यातो जगत्यमरपूजितः ॥&#x9;022c&lt;br&gt;&#xA;ब्रह्मलोकादयं स्वर्गे स्तवराजोऽवतारितः ।&#x9;023a&lt;br&gt;&#xA;यतस्तण्डिः पुरा प्राप तेन तण्डिकृतोऽभवत् ॥&#x9;023c&lt;br&gt;&#xA;स्वर्गाच्चैवात्र भूर्लोकं तण्डिना ह्यवतारितः ।&#x9;024a&lt;br&gt;&#xA;सर्वमङ्गलमाङ्गल्यं सर्वपापप्रणाशनम् ॥&#x9;024c&lt;br&gt;&#xA;निगदिष्ये महाबाहो स्तवानामुत्तमं स्तवम् ।&#x9;025a&lt;br&gt;&#xA;ब्रह्मणामपि यद्ब्रह्म पराणामपि यत्परम् ॥&#x9;025c&lt;br&gt;&#xA;तेजसामपि यत्तेजस्तपसामपि यत्तपः ।&#x9;026a&lt;br&gt;&#xA;शान्तीनामपि या शान्तिर्द्युतीनामपि या द्युतिः ॥&#x9;026c&lt;br&gt;&#xA;दान्तानामपि यो दान्तो धीमतामपि या च धीः ।&#x9;027a&lt;br&gt;&#xA;देवानामपि यो देव ऋषीणामपि यस्त्वृषिः ॥&#x9;027c&lt;br&gt;&#xA;यज्ञानामपि यो यज्ञः शिवानामपि यः शिवः ।&#x9;028a&lt;br&gt;&#xA;रुद्राणामपि यो रुद्रः प्रभा प्रभवतामपि ॥&#x9;028c&lt;br&gt;&#xA;योगिनामपि यो योगी कारणानां च कारणम् ।&#x9;029a&lt;br&gt;&#xA;यतो लोकाः सम्भवन्ति न भवन्ति यतः पुनः ॥&#x9;029c&lt;br&gt;&#xA;सर्वभूतात्मभूतस्य हरस्यामिततेजसः ।&#x9;030a&lt;br&gt;&#xA;अष्टोत्तरसहस्रं तु नाम्नां शर्वस्य मे शृणु ।&#x9;030c&lt;br&gt;&#xA;यच्छ्रुत्वा मनुजव्याघ्र सर्वान्कामानवाप्स्यसि ॥&#x9;030e&lt;br&gt;&#xA;स्थिरः स्थाणुः प्रभुर्भानुः, प्रवरो वरदो वरः ।&#x9;031a&lt;br&gt;&#xA;सर्वात्मा सर्वविख्यातः सर्वः सर्वकरो भवः ॥&#x9;031c&lt;br&gt;&#xA;जटी चर्मीं शिखी खड्गी सर्वाङ्गः सर्वभावनः ।&#x9;032a&lt;br&gt;&#xA;हरश्च हरिणाक्षश्च सर्वभूतहरः प्रभुः ॥&#x9;032c&lt;br&gt;&#xA;प्रवृत्तिश्च निवृत्तिश्च नियतः शाश्वतो ध्रुवः ।&#x9;033a&lt;br&gt;&#xA;श्मशानवासी भगवान्खचरो गोचरोऽर्दनः ॥&#x9;033c&lt;br&gt;&#xA;अभिवाद्यो महाकर्मा तपस्वी भूतभावनः ।&#x9;034a&lt;br&gt;&#xA;उन्मत्तवेषप्रच्छन्नः सर्वलोकप्रजापतिः ॥&#x9;034c&lt;br&gt;&#xA;महारूपो महाकायो वृषरूपो महायशाः ।&#x9;035a&lt;br&gt;&#xA;महात्मा सर्वभूतात्मा विश्वरूपो महाहनुः ॥&#x9;035c&lt;br&gt;&#xA;लोकपालोऽन्तर्हितात्मा प्रसादो हयगर्दभिः ।&#x9;036a&lt;br&gt;&#xA;पवित्रं च महांश्चैव नियमो नियमाश्रितः ॥&#x9;036c&lt;br&gt;&#xA;सर्वकर्मा स्वयम्भूत आदिरादिकरो निधिः ।&#x9;037a&lt;br&gt;&#xA;सहस्राक्षो विशालाक्षः सोमो नक्षत्रसाधकः ॥&#x9;037c&lt;br&gt;&#xA;चन्द्रः सूर्यः शनिः केतुर्ग्रहो ग्रहपतिर्वरः ।&#x9;038a&lt;br&gt;&#xA;अत्रिरत्र्या नमस्कर्ता मृगबाणार्पणोऽनघः ॥&#x9;038c&lt;br&gt;&#xA;महातपा घोरतपा अदीनो दीनसाधकः ।&#x9;039a&lt;br&gt;&#xA;संवत्सरकरो मन्त्रः प्रमाणं परमं तपः ॥&#x9;039c&lt;br&gt;&#xA;योगी योज्यो महाबीजो महारेता महाबलः ।&#x9;040a&lt;br&gt;&#xA;सुवर्णरेताः सर्वज्ञः सुबीजो बीजवाहनः ॥&#x9;040c&lt;br&gt;&#xA;दशबाहुस्त्वनिमिषो नीलकण्ठ उमापतिः ।&#x9;041a&lt;br&gt;&#xA;विश्वरूपः स्वयं श्रेष्ठो बलवीरो बलो गणः ॥&#x9;041c&lt;br&gt;&#xA;गणकर्ता गणपतिर्दिग्वासाः काम एव च ।&#x9;042a&lt;br&gt;&#xA;मन्त्रवित्परमो मन्त्रः सर्वभावकरो हरः ॥&#x9;042c&lt;br&gt;&#xA;कमण्डलुधरो धन्वी बाणहस्तः कपालवान् ।&#x9;043a&lt;br&gt;&#xA;अशनी शतघ्नी खङ्गी पट्टिशी चायुधी महान् ॥&#x9;043c&lt;br&gt;&#xA;स्रुवहस्तः सुरूपश्च तेजस्तेजस्करो निधिः ।&#x9;044a&lt;br&gt;&#xA;उष्णीषी च सुवक्त्रश्च उदग्रो विनतस्तथा ॥&#x9;044c&lt;br&gt;&#xA;दीर्घश्च हरिकेशश्च सुतीर्थः कुष्ण एव च ।&#x9;045a&lt;br&gt;&#xA;शृगालरूपः सिद्धार्थो मुण्डः सर्वशुभङ्करः ॥&#x9;045c&lt;br&gt;&#xA;अजश्च बहुरूपश्च गन्धधारी कपर्द्यपि ।&#x9;046a&lt;br&gt;&#xA;ऊर्ध्वरेता ऊर्ध्वलिङ्ग ऊर्ध्वशायी नभःस्थलः ॥&#x9;046c&lt;br&gt;&#xA;त्रिजटी चीरवासाश्च रुद्रः सेनापतिर्विभुः ।&#x9;047a&lt;br&gt;&#xA;अहश्चरो नक्तञ्चरस्तिग्ममन्युः सुवर्चसः ॥&#x9;047c&lt;br&gt;&#xA;गजहा दैत्यहा कालो लोकधाता गुणाकरः ।&#x9;048a&lt;br&gt;&#xA;सिंहशार्दूलरूपश्च आर्द्रचर्माम्बरावृतः ॥&#x9;048c&lt;br&gt;&#xA;कालयोगी महानादः सर्वकामश्चतुष्पथः ।&#x9;049a&lt;br&gt;&#xA;निशाचरः प्रेतचारी भूतचारी महेश्वरः ॥&#x9;049c&lt;br&gt;&#xA;बहुभूतो बहुधरः स्वर्भानुरमितो गतिः ।&#x9;050a&lt;br&gt;&#xA;नृत्यप्रियो नित्यनर्तो नर्तकः सर्वलालसः ॥&#x9;050c&lt;br&gt;&#xA;घोरो महातपाः पाशो नित्यो गिरिरुहो नभः ।&#x9;051a&lt;br&gt;&#xA;सहस्रहस्तो विजयो व्यवसायो ह्यतन्द्रितः ॥&#x9;051c&lt;br&gt;&#xA;अधर्षणो धर्षणात्मा यज्ञहा कामनाशकः ।&#x9;052a&lt;br&gt;&#xA;दक्षयागापहारी च सुसहो मध्यमस्तथा ॥&#x9;052c&lt;br&gt;&#xA;तेजोपहारी बलहा मुदितोऽर्थोऽजितो वरः ।&#x9;053a&lt;br&gt;&#xA;गम्भीरघोषो गम्भीरो गम्भीरबलवाहनः ॥&#x9;053c&lt;br&gt;&#xA;न्यग्रोधरूपो न्यग्रोधो वृक्षकर्णस्थितिर्विभुः ।&#x9;054a&lt;br&gt;&#xA;सुतीक्ष्णदशनश्चैव महाकायो महाननः ॥&#x9;054c&lt;br&gt;&#xA;विष्वक्सेनो हरिर्यज्ञः संयुगापीडवाहनः ।&#x9;055a&lt;br&gt;&#xA;तीक्ष्णतापश्च हर्यश्वः सहायः कर्मकालवित् ॥&#x9;055c&lt;br&gt;&#xA;विष्णुप्रसादितो यज्ञः समुद्रो वडवामुखः ।&#x9;056a&lt;br&gt;&#xA;हुताशनसहायश्च प्रशान्तात्मा हुताशनः ॥&#x9;056c&lt;br&gt;&#xA;उग्रतेजा महातेजा जन्यो विजयकालवित् ।&#x9;057a&lt;br&gt;&#xA;ज्योतिषामयनं सिद्धिः सर्वविग्रह एव च ॥&#x9;057c&lt;br&gt;&#xA;शिखी मुण्डी जटी ज्वाली मूर्तिजो मूर्धगो बली ।&#x9;058a&lt;br&gt;&#xA;वेणवी पणवी ताली खली कालकटङ्कटः ॥&#x9;058c&lt;br&gt;&#xA;नक्षत्रविग्रहमतिर्गुणबुद्धिर्लयो गमः ।&#x9;059a&lt;br&gt;&#xA;प्रजापतिर्विश्वबाहुर्विभागः सर्वगोमुखः ॥&#x9;059c&lt;br&gt;&#xA;विमोचनः सुसरणो हिरण्यकवचोद्भवः ॥&#x9;060a&lt;br&gt;&#xA;मेढ्रजो बलचारी च महीचारी स्रुतस्तथा ॥&#x9;060c&lt;br&gt;&#xA;सर्वतूर्यनिनादी च सर्वातोद्यपरिग्रहः ।&#x9;061a&lt;br&gt;&#xA;व्यालरूपो गुहावासी गुहो माली तरङ्गवित् ॥&#x9;061c&lt;br&gt;&#xA;त्रिदशस्त्रिकालधृक्कर्मसर्वबन्धविमोचनः ।&#x9;062a&lt;br&gt;&#xA;बन्धनस्त्वसुरेन्द्राणां युधि शत्रुविनाशनः ॥&#x9;062c&lt;br&gt;&#xA;साङ्ख्यप्रसादो दुर्वासाः सर्वसाधुनिषेवितः ।&#x9;063a&lt;br&gt;&#xA;प्रस्कन्दनो विभागज्ञो अतुल्यो यज्ञभागवित् ॥&#x9;063c&lt;br&gt;&#xA;सर्ववासः सर्वचारी दुर्वासा वासवोऽमरः ।&#x9;064a&lt;br&gt;&#xA;हैमो हेमकरो यज्ञः सर्वधारी धरोत्तमः ॥&#x9;064c&lt;br&gt;&#xA;लोहिताक्षो महाक्षश्च विजयाक्षो विशारदः ।&#x9;065a&lt;br&gt;&#xA;सङ्ग्रहो निग्रहः कर्ता सर्पचीरनिवासनः ॥&#x9;065c&lt;br&gt;&#xA;मुख्योऽमुख्यश्च देहश्च काहलिः सर्वकामदः ।&#x9;066a&lt;br&gt;&#xA;सर्वकासप्रसादश्च सुबलो बलरूपधृत् ॥&#x9;066c&lt;br&gt;&#xA;सर्वकामवरश्चैव सर्वदः सर्वतोमुखः ।&#x9;067a&lt;br&gt;&#xA;आकाशनिर्विरूपश्च निपाती ह्यवशः खगः ॥&#x9;067c&lt;br&gt;&#xA;रौद्ररूपोंऽशुरादित्यो बहुरश्मिः सुवर्चसी ।&#x9;068a&lt;br&gt;&#xA;वसुवेगो महावेगो मनोवेगो निशाचरः ॥&#x9;068c&lt;br&gt;&#xA;सर्ववासी श्रियावासी उपदेशकरोऽकरः ।&#x9;069a&lt;br&gt;&#xA;मुनिरात्मनिरालोकः सम्भग्नश्च सहस्रदः ॥&#x9;069c&lt;br&gt;&#xA;पक्षी च पक्षरूपश्च अतिदीप्तो विशाम्पतिः ।&#x9;070a&lt;br&gt;&#xA;उन्मादो मदनः कामो ह्यश्वत्थोऽर्थकरो यशः ॥&#x9;070c&lt;br&gt;&#xA;वामदेवश्च वामश्च प्राग्दक्षिणश्च वामनः ।&#x9;071a&lt;br&gt;&#xA;सिद्धयोगी महर्षिश्च सिद्धार्थः सिद्धसाधकः ॥&#x9;071c&lt;br&gt;&#xA;भिक्षुश्च भिक्षुरूपश्च विपणो मृदुरव्ययः ।&#x9;072a&lt;br&gt;&#xA;महासेनो विशाखश्च षष्टिभागो गवाम्पतिः ॥&#x9;072c&lt;br&gt;&#xA;वज्रहस्तश्च विष्कम्भी चमूस्तम्भन एव च ।&#x9;073a&lt;br&gt;&#xA;वृत्तावृत्तकरस्तालो मधुर्मधुकलोचनः ॥&#x9;073c&lt;br&gt;&#xA;वाचस्पत्यो वाजसनो नित्यमाश्रमपूजितः ।&#x9;074a&lt;br&gt;&#xA;ब्रह्मचारी लोकचारी सर्वचारी विचारवित् ॥&#x9;074c&lt;br&gt;&#xA;ईशान ईश्वरः कालो निशाचारी पिनाकवान् ।&#x9;075a&lt;br&gt;&#xA;निमित्तस्थो निमित्तं च नन्दिर्नन्दिकरो हरिः ॥&#x9;075c&lt;br&gt;&#xA;नन्दीश्वरश्च नन्दी च नन्दनो नन्दिवर्धनः ।&#x9;076a&lt;br&gt;&#xA;भगहारी निहन्ता च कालो ब्रह्मा पितामहः ॥&#x9;076c&lt;br&gt;&#xA;चतुर्मुखो महालिङ्गश्चारुलिङ्गस्तथैव च ।&#x9;077a&lt;br&gt;&#xA;लिङ्गाध्यक्षः सुराध्यक्षो योगाध्यक्षो युगावहः ॥&#x9;077c&lt;br&gt;&#xA;बीजाध्यक्षो बीजकर्ता अध्यात्माऽनुगतो बलः ।&#x9;078a&lt;br&gt;&#xA;इतिहासः सकल्पश्च गौतमोऽथ निशाकरः ॥&#x9;078c&lt;br&gt;&#xA;दम्भो ह्यदम्भो वैदम्भो वश्यो वशकरः कलिः ।&#x9;079a&lt;br&gt;&#xA;लोककर्ता पशुपतिर्महाकर्ता ह्यनौषधः ॥&#x9;079c&lt;br&gt;&#xA;अक्षरं परमं ब्रह्मि बलवच्छक्र एव च ।&#x9;080a&lt;br&gt;&#xA;नीतिर्ह्यनीतिः शुद्धात्मा शुद्धो मान्यो गतागतः ॥&#x9;080c&lt;br&gt;&#xA;बहुप्रसादः सुस्वप्नो दर्पणोऽथ त्वभित्रजित् ।&#x9;081a&lt;br&gt;&#xA;वेदकारो मन्त्रकारो विद्वान्समरमर्दनः ॥&#x9;081c&lt;br&gt;&#xA;महामेघनिवासी च महाघोरो वशीकरः ।&#x9;082a&lt;br&gt;&#xA;अग्निज्वालो महाज्वालो अतिधूम्रो हुतो हविः ॥&#x9;082c&lt;br&gt;&#xA;वृषणः शङ्करो नित्यं वर्चस्वी धूमकेतनः ।&#x9;083a&lt;br&gt;&#xA;नीलस्तथाङ्गलुब्धश्च शोभनो निरवग्रहः ॥&#x9;083c&lt;br&gt;&#xA;स्वस्तिदः स्वस्तिभावश्च भागी भागकरो लघुः ।&#x9;084a&lt;br&gt;&#xA;उत्सङ्गश्च महाङ्गश्च महागर्भपरायणः ॥&#x9;084c&lt;br&gt;&#xA;कृष्णवर्णः सुवर्णश्च इन्द्रियं सर्वदेहिनाम् ।&#x9;085a&lt;br&gt;&#xA;महापादो महाहस्तो महाकायो महायशाः ॥&#x9;085c&lt;br&gt;&#xA;महामूर्धा महामात्रो महानेत्रो निशालयः ।&#x9;086a&lt;br&gt;&#xA;महान्तको महाकर्णो महोष्ठश्चि महाहनुः ॥&#x9;086c&lt;br&gt;&#xA;महानासो महाकम्बुर्महाग्रीवः श्मशानभाक् ।&#x9;087a&lt;br&gt;&#xA;महावक्षा महोरस्को ह्यन्तरात्मा मृगालयः ॥&#x9;087c&lt;br&gt;&#xA;लम्बनो लम्बितोष्ठश्च महामायः पयोनिधिः ।&#x9;088a&lt;br&gt;&#xA;महादन्तो महादंष्ट्रो महाजिह्वो महामुखः ॥&#x9;088c&lt;br&gt;&#xA;महानखो महारोमा महाकेशो महाजटः ।&#x9;089a&lt;br&gt;&#xA;प्रसन्नश्च प्रसादश्च प्रत्ययो गिरिसाधनः ॥&#x9;089c&lt;br&gt;&#xA;स्नेहनोऽस्नेहनश्चैव अजितश्च महामुनिः ।&#x9;090a&lt;br&gt;&#xA;वृक्षाकारो वृक्षकेतुरनलो वायुवाहनः ॥&#x9;090c&lt;br&gt;&#xA;गण्डली मेरुधामा च देवाधिपतिरेव च ।&#x9;091a&lt;br&gt;&#xA;अथर्वशीर्षः सामास्य ऋक्सहस्रामितेक्षणः ॥&#x9;091c&lt;br&gt;&#xA;यजुःपादभुजो गुह्यः प्रकाशो जङ्गमस्तथा ।&#x9;092a&lt;br&gt;&#xA;अमोघार्थः प्रसादश्च अभिगम्यः सुदर्शनः ॥&#x9;092c&lt;br&gt;&#xA;उपकारः प्रियः सर्वः कनकः काञ्चनच्छविः ।&#x9;093a&lt;br&gt;&#xA;नाभिर्नन्दिकरो भावः पुष्करस्थपतिः स्थिरः ॥&#x9;093c&lt;br&gt;&#xA;द्वादशस्त्रासनश्चाद्यो यज्ञो यज्ञसमाहितः ।&#x9;094a&lt;br&gt;&#xA;नक्तं कलिश्च कालश्च मकरः कालपूजितः ॥&#x9;094c&lt;br&gt;&#xA;सगणो गणकारश्च भूतवाहनसारथिः ।&#x9;095a&lt;br&gt;&#xA;भस्मशयो भस्मगोप्ता भस्मभूतस्तरुर्गणः ॥&#x9;095c&lt;br&gt;&#xA;लोकपालस्तथा लोको महात्मा सर्वपूजितः ।&#x9;096a&lt;br&gt;&#xA;शुक्लस्त्रिशुक्लः सम्पन्नः शुचिर्भूतनिषेवितः ॥&#x9;096c&lt;br&gt;&#xA;आश्रमस्थः क्रियादस्थो विश्वकर्ममतिर्वरः ।&#x9;097a&lt;br&gt;&#xA;विशालशाखस्ताम्रोष्ठो ह्यम्बुजालः सुनिश्चलः ॥&#x9;097c&lt;br&gt;&#xA;कपिलः कपिशः शुक्ल आयुश्चैव परोऽपरः ।&#x9;098a&lt;br&gt;&#xA;गन्धर्वो ह्यदितिस्तार्क्ष्यः सुविज्ञेयः सुशारदः ॥&#x9;098c&lt;br&gt;&#xA;परश्वधायुधो देव अनुकारी सुबान्धवः ।&#x9;099a&lt;br&gt;&#xA;तुम्बवीणो महाक्रोध ऊर्ध्वरेता जलेशयः ॥&#x9;099c&lt;br&gt;&#xA;उग्रो वंशकरो वंशो वंशनादो ह्यनिन्दितः ।&#x9;100a&lt;br&gt;&#xA;सर्वाङ्गरूपो मायावी सुहृदो ह्यनिलोऽनलः ॥&#x9;100c&lt;br&gt;&#xA;बन्धनो बन्धकर्ता च सुबन्धनविमोचनः ।&#x9;101a&lt;br&gt;&#xA;स यज्ञारिः स कामारिर्महादंष्ट्रो महायुधः ॥&#x9;101c&lt;br&gt;&#xA;बहुधा निन्दितः शर्वः शङ्करः शङ्करोऽधनः ।&#x9;102a&lt;br&gt;&#xA;अमरेशो महादेवी विश्वदेवः सुरारिहा ॥&#x9;102c&lt;br&gt;&#xA;अहिर्बुध्न्योऽनिलाभश्च चेकितानो हविस्तथा ।&#x9;103a&lt;br&gt;&#xA;अजैकपाच्च कापाली त्रिशङ्कुरजितः शिवः ॥&#x9;103c&lt;br&gt;&#xA;धन्वन्तरिर्धूमकेतुः स्कन्दो वैश्रवणस्तथा ।&#x9;104a&lt;br&gt;&#xA;धाता शक्रश्च विष्णुश्च मित्रस्त्वष्टा ध्रुवो धरः ॥&#x9;104c&lt;br&gt;&#xA;प्रभावः सर्वगो वायुरर्यमा सविता रविः ।&#x9;105a&lt;br&gt;&#xA;उषङ्गुश्च विधाता च मान्धाता भूतभावनः ॥&#x9;105c&lt;br&gt;&#xA;विभुर्वर्णविभावी च सर्वकामगुणावहः ।&#x9;106a&lt;br&gt;&#xA;पद्मनाभो महागर्भश्चन्द्रवक्त्रोऽनिलोऽनलः ॥&#x9;106c&lt;br&gt;&#xA;बलवांश्चोपशान्तश्च पुराणः पुण्यचञ्चुरी ।&#x9;107a&lt;br&gt;&#xA;कुरुकर्ता कुरुवासी कुरुभूतो गुणौषधः ॥&#x9;107c&lt;br&gt;&#xA;सर्वाशयो दर्भचारी सर्वेषां प्राणिनां पतिः ।&#x9;108a&lt;br&gt;&#xA;देवदेवः सुखासक्तः सदसत्सर्वरत्नवित् ॥&#x9;108c&lt;br&gt;&#xA;कैलासगिरिवासी च हिमवद्गिरिसंश्रयः ।&#x9;109a&lt;br&gt;&#xA;कूलहारी कूलकर्ता बहुविद्यो बहुप्रदः ॥&#x9;109c&lt;br&gt;&#xA;वणिजो वर्धकी वृक्षो बकुलश्चन्दनश्छदः ।&#x9;110a&lt;br&gt;&#xA;सारग्रीवो महाजत्रुरलोलश्च महौषधः ॥&#x9;110c&lt;br&gt;&#xA;सिद्धार्थकारी सिद्धार्थश्छदो व्याकरणोत्तरः ।&#x9;111a&lt;br&gt;&#xA;सिंहनादः सिंहदंष्ट्रः सिंहगः सिंहवाहनः ॥&#x9;111c&lt;br&gt;&#xA;प्रभावात्मा जगत्कालस्थालो लोकहितस्तरुः ।&#x9;112a&lt;br&gt;&#xA;सारङ्गो नवचक्राङ्गः केतुमाली सभावनः ॥&#x9;112c&lt;br&gt;&#xA;भूतालयो भूतपतिरहोरात्रमनिन्दितः ॥&#x9;113ac&lt;br&gt;&#xA;वाहिता सर्वभूतानां निलयश्च विभुर्भवः ।&#x9;114a&lt;br&gt;&#xA;अमोघः संयतो ह्यश्वो भोजनः प्राणधारणः ॥&#x9;114c&lt;br&gt;&#xA;धृतिमान्मतिमान्दक्षः सत्कृतश्च युगाधिपः ।&#x9;115a&lt;br&gt;&#xA;गोपालिर्गोपतिर्ग्रामो गोचर्मवसनो हरिः ।&#x9;115c&lt;br&gt;&#xA;हिरण्यबाहुश्च तथा गुहापालः प्रवेशिनाम् ।&#x9;116a&lt;br&gt;&#xA;प्रकृष्टारिर्महाहर्षो जितकामो जितेन्द्रियः ॥&#x9;116c&lt;br&gt;&#xA;गान्धारश्च सुवासस्च तपःसक्तो रतिर्नरः ।&#x9;117a&lt;br&gt;&#xA;महागीतो महानृत्यो ह्यप्सरोगणसेवितः ॥&#x9;117c&lt;br&gt;&#xA;महाकेतुर्महाधातुर्नैकसानुचरश्चलः ।&#x9;118a&lt;br&gt;&#xA;आवेदनीय आदेशः सर्वगन्धसुखावहः ॥&#x9;118c&lt;br&gt;&#xA;तोरणस्तारणो वातः वरिधी पतिखेचरः ।&#x9;119a&lt;br&gt;&#xA;संयोगो वर्धनो वृद्धो अतिवृद्धो गुणाधिकः ॥&#x9;119c&lt;br&gt;&#xA;नित्य आत्मसहायश्च देवासुरपतिः पतिः ।&#x9;120a&lt;br&gt;&#xA;युक्तश्च युक्तबाहुश्च देवो दिवि सुपर्वणः ॥&#x9;120c&lt;br&gt;&#xA;आषाढश्च सुषाढश्च ध्रुवोऽथ हरिणो हरः ।&#x9;121a&lt;br&gt;&#xA;वपुरावर्तमानेभ्यो वसुश्रेष्ठो महापथः ॥&#x9;121c&lt;br&gt;&#xA;शिरोहारी विमर्शश्च सर्वलक्षणलक्षितः ।&#x9;122a&lt;br&gt;&#xA;अक्षश्च रथयोगी च सर्वयोगी महाबलः ॥&#x9;122c&lt;br&gt;&#xA;समाम्नायोऽसमाम्नायस्तीर्थदेवो महारथः ।&#x9;123a&lt;br&gt;&#xA;निर्जीवो जीवनो मन्त्रः शुभाक्षो बहुकर्कशः ॥&#x9;123c&lt;br&gt;&#xA;रत्नप्रभूतो रत्नाङ्गो महार्णवनिपानवित् ।&#x9;124a&lt;br&gt;&#xA;मूलं विशालो ह्यमृतो व्यक्ताव्यक्तस्तपोनिधिः ॥&#x9;124c&lt;br&gt;&#xA;आरोहणोऽधिरोहश्च शीलधारी महायशाः ।&#x9;125a&lt;br&gt;&#xA;सेनाकल्पो महाकल्पो योगो युगकरो हरिः ॥&#x9;125c&lt;br&gt;&#xA;युगरूपो महारूपो महानागहनो वधः ।&#x9;126a&lt;br&gt;&#xA;न्यायनिर्वपणः पादः पण्डितो ह्यचलोपमः ॥&#x9;126c&lt;br&gt;&#xA;बहुमालो महामालः शशी हरसुलोचनः ।&#x9;127a&lt;br&gt;&#xA;विस्तारो लवणः कूपस्त्रियुगः सफलोदयः ॥&#x9;127c&lt;br&gt;&#xA;त्रिलोचनो विषष्णाङ्गो मणिविद्धो जटाधरः ।&#x9;128a&lt;br&gt;&#xA;बिन्दुर्विसर्गः सुमुखः शरः सर्वायुधः सहः ॥&#x9;128c&lt;br&gt;&#xA;निवेदनः सुखाजातः सुगन्धारो महाधनुः ।&#x9;129a&lt;br&gt;&#xA;गन्धपाली च भगवानुत्थानः सर्वकर्मणाम् ॥&#x9;129c&lt;br&gt;&#xA;मन्थानो बहुलो वायुः सकलः सर्वलोचनः ।&#x9;130a&lt;br&gt;&#xA;तलस्तालः करस्थाली ऊर्ध्वसंहननो महान् ॥&#x9;130c&lt;br&gt;&#xA;छत्रं सुच्छत्रो विख्यातो लोकः सर्वाश्रयः क्रमः ।&#x9;131a&lt;br&gt;&#xA;मुण्डो विरूपो विकृतो दण्डी कुण्डी विकुर्वणः ।&#x9;131c&lt;br&gt;&#xA;हर्यक्षः ककुभो वज्रो शतजिह्वः सहस्रपात् ।&#x9;132a&lt;br&gt;&#xA;सहस्रमूर्धा देवेन्द्रः सर्वदेवमयो गुरुः ॥&#x9;132c&lt;br&gt;&#xA;सहस्रबाहुः सर्वाङ्गः शरण्यः सर्वलोककृत् ।&#x9;133a&lt;br&gt;&#xA;पवित्रं त्रिककुन्मन्त्रः कनिष्ठः कृष्णपिङ्गलः ।&#x9;133c&lt;br&gt;&#xA;ब्रह्मदण्डविनिर्माता शतघ्नीपाशशक्तिमान् ।&#x9;134a&lt;br&gt;&#xA;पद्मगर्भो महागर्भो ब्रह्मगर्भो जलोद्भवः ॥&#x9;134c&lt;br&gt;&#xA;गभस्तिर्ब्रह्मकृद्ब्रह्मी ब्रह्मविद्ब्राह्मणो गतिः ।&#x9;135a&lt;br&gt;&#xA;अनन्तरुपो नैकात्मा तिग्मतेजाः स्वयम्भुवः ॥&#x9;135c&lt;br&gt;&#xA;ऊर्ध्वगात्मा पशुपतिर्वातरंहा मनोजवः ।&#x9;136a&lt;br&gt;&#xA;चन्दनी पद्मनालाग्रः सुरभ्युत्तरणो नरः ॥&#x9;136c&lt;br&gt;&#xA;कर्णिकारमहास्रग्वी नीलमौलिः पिनाकधृत् ।&#x9;137a&lt;br&gt;&#xA;उमापतिरुमाकान्तो जाह्नवीधृगुमाधवः ॥&#x9;137c&lt;br&gt;&#xA;वरो वराहो वरदो वरेण्यः सुमाहास्वनः ।&#x9;138a&lt;br&gt;&#xA;महाप्रसादो दमनः शत्रुहा श्वेतपिङ्गलः ॥&#x9;138c&lt;br&gt;&#xA;पीतात्मा परमात्मा च प्रयतात्मा प्रधानधृत् ।&#x9;139a&lt;br&gt;&#xA;सर्वपार्श्वमुखस्त्र्यक्षो धर्मसाधारणो वरः ॥&#x9;139c&lt;br&gt;&#xA;चराचरात्मा सूक्ष्मात्मा अमृतो गोवृषेश्वरः ।&#x9;140a&lt;br&gt;&#xA;साध्यर्षिर्वसुरादित्यो विवस्वान्सविताऽमृतः&#x9;140c&lt;br&gt;&#xA;व्यासः सर्गः सुसङ्क्षेपो विस्तरः पर्ययो नरः ।&#x9;141a&lt;br&gt;&#xA;ऋतु संवत्सरो मासः पक्षः सङ्ख्यासमापनः ॥&#x9;141c&lt;br&gt;&#xA;कला काष्ठा लवा मात्रा मुहूर्ताहःक्षपाः क्षणाः ।&#x9;142a&lt;br&gt;&#xA;विश्वक्षेत्रं प्रजाबीजं लिङ्गमाद्यस्तु निर्गमः ॥&#x9;142c&lt;br&gt;&#xA;सदसद्व्यक्तमव्यक्तं पिता माता पितामहः ।&#x9;143a&lt;br&gt;&#xA;स्वर्गद्वारं प्रजाद्वारं मोक्षद्वारं त्रिविष्टपम् ॥&#x9;143c&lt;br&gt;&#xA;निर्वाणं ह्लादनश्चैव ब्रह्मलोकः परा गतिः ।&#x9;144a&lt;br&gt;&#xA;देवासुरविनिर्माता देवासुरपरायणः ॥&#x9;144c&lt;br&gt;&#xA;देवासुरगुरुर्देवो देवासुरनमस्कृतः ।&#x9;145a&lt;br&gt;&#xA;देवासुरमहामात्रो देवासुरगणाश्रयः ॥&#x9;145c&lt;br&gt;&#xA;देवासुरगणाध्यक्षो देवासुरगणाग्रणीः ।&#x9;146a&lt;br&gt;&#xA;देवातिदेवो देवर्षिर्देवासुरवरप्रदः ॥&#x9;146c&lt;br&gt;&#xA;देवासुरेश्वरो विश्वो देवासुरमहेश्वरः ।&#x9;147a&lt;br&gt;&#xA;सर्वदेवमयोचिन्त्यो देवतात्माऽत्मसम्भवः ॥&#x9;147c&lt;br&gt;&#xA;उद्भित्त्रिविक्रमो वैद्यो विरजो नीरजोऽमरः ॥&#x9;148a&lt;br&gt;&#xA;ईड्यो हस्तीश्वरो व्याघ्रो देवसिंहो नरर्षभः ॥&#x9;148c&lt;br&gt;&#xA;विबुधोऽग्रवरः सूक्ष्मः सर्वदेवस्तपोमयः ।&#x9;149a&lt;br&gt;&#xA;सुयुक्तः शोभनो वज्री प्रासानां प्रभवोऽव्ययः ॥&#x9;149c&lt;br&gt;&#xA;गुहः कान्तो निजः सर्गः पवित्रं सर्वपावनः ।&#x9;150a&lt;br&gt;&#xA;शृङ्गी शृङ्गप्रियो बभ्रू राजराजो निरामयः ॥&#x9;150c&lt;br&gt;&#xA;अभिरामः सुरगणो विरामः सर्वसाधः ।&#x9;151a&lt;br&gt;&#xA;ललाटाक्षो विश्वदेवो हरिणो ब्रह्मवर्चसः ॥&#x9;151c&lt;br&gt;&#xA;स्थावराणां पतिश्चैव नियमेन्द्रियवर्धनः ।&#x9;152a&lt;br&gt;&#xA;सिद्धार्थः सिद्धभूतार्थोऽचिन्त्यः सत्यव्रतः शुचिः ॥&#x9;152c&lt;br&gt;&#xA;व्रताधिपः परं ब्रह्म भक्तानां परमा गतिः ।&#x9;153a&lt;br&gt;&#xA;विमुक्तो मुक्ततेजाश्च श्रीमाञ्श्रीवर्धनो जगत् ॥&#x9;153c&lt;br&gt;&#xA;यथा प्रधानं भगवानिति भक्त्या स्तुतो मया ।&#x9;154a&lt;br&gt;&#xA;यन्न ब्रह्मादयो देवा विदुस्तत्त्वेन नर्षयः ।&#x9;154c&lt;br&gt;&#xA;स्तोतव्यमर्च्यं वन्द्यं च कः स्तोष्यति जगत्पतिम् ॥&#x9;154e&lt;br&gt;&#xA;भक्तिं त्वेवं पुरस्कृत्य मया यज्ञपतिर्विभुः ।&#x9;155a&lt;br&gt;&#xA;ततोऽभ्यनुज्ञां सम्प्राप्य स्तुतो मतिमतां वरः ॥&#x9;155c&lt;br&gt;&#xA;शिवमेभिः स्तुवन्देवं नामभिः पुष्टिवर्धनैः ।&#x9;156a&lt;br&gt;&#xA;नित्ययुक्तः शुचिर्भक्तः प्राप्नोत्यात्मानमात्मना ॥&#x9;156c&lt;br&gt;&#xA;एतद्धि परमं ब्रह्म परं ब्रह्माधिगच्छति ॥&#x9;157ac&lt;br&gt;&#xA;ऋषयश्चैव देवाश्च स्तुवन्त्येतेन तत्परम् ॥&#x9;158ac&lt;br&gt;&#xA;स्तूयमानो महादेवस्तुष्यते नियतात्मभिः ।&#x9;159a&lt;br&gt;&#xA;भक्तानुकम्पी भगवानात्मसंस्थाकरो विभुः ॥&#x9;159c&lt;br&gt;&#xA;तथैव च मनुष्येषु ये मनुष्याः प्रधानतः ।&#x9;160a&lt;br&gt;&#xA;आस्तिकाः श्रद्धधानाश्च बहुभिर्जन्मभिः स्तवैः ॥&#x9;160c&lt;br&gt;&#xA;भक्त्या ह्यनन्यमीशानं परं देवं सनातनम् ।&#x9;161a&lt;br&gt;&#xA;कर्मणा मनसा वाचा भावेनामिततेजसः ॥&#x9;161c&lt;br&gt;&#xA;शयाना जाग्रमाणाश्च व्रजन्नुपविशंस्तथा ।&#x9;162a&lt;br&gt;&#xA;उन्मिषन्निमिषंश्चैव चिन्तयन्तः पुनः पनः ॥&#x9;162c&lt;br&gt;&#xA;शृण्वन्तः श्रावयन्तश्च कथयन्तश्च ते भवम् ।&#x9;163a&lt;br&gt;&#xA;स्तुवन्तः स्तूयामानाश्च तुष्यन्ति च रमन्ति च ॥&#x9;163c&lt;br&gt;&#xA;जन्मकोटिसहस्रेषु नानासंसारयोनिषु ।&#x9;164a&lt;br&gt;&#xA;जन्तोर्विगतपापस्य भवे भक्तिः प्रजायते ॥&#x9;164c&lt;br&gt;&#xA;उत्पन्ना च भवे भक्तिरनन्या सर्वभावतः ।&#x9;165a&lt;br&gt;&#xA;भाविनः कारणे चास्य सर्वयुक्तस्य सर्वथा ॥&#x9;165c&lt;br&gt;&#xA;एतद्देवेषु दुष्प्रापं मनुष्येषु न लभ्तते ।&#x9;166a&lt;br&gt;&#xA;निर्विघ्रा निश्चला रुद्रे भक्तिरव्यभिचारिणी ॥&#x9;166c&lt;br&gt;&#xA;तस्यैव च प्रसादेन भक्तिरुत्पद्यते नृणाम् ।&#x9;167a&lt;br&gt;&#xA;येन यान्ति परां सिद्धिं तद्भागवतचेतसः ॥&#x9;167c&lt;br&gt;&#xA;ये सर्वभावानुगताः प्रपद्यन्ते महेश्वरम् ।&#x9;168a&lt;br&gt;&#xA;प्रपन्नवत्सलो देवः संसारात्तान्समुद्धरेत् ॥&#x9;168c&lt;br&gt;&#xA;एवमन्ये विकुर्वन्ति देवाः संसारमोचनम् ।&#x9;169a&lt;br&gt;&#xA;मनुष्याणामृते देवं नान्या शक्तिस्तपोबलम् ॥&#x9;169c&lt;br&gt;&#xA;इति तेनेन्द्रकल्पेन भगवान्सदसत्पतिः ।&#x9;170a&lt;br&gt;&#xA;कृत्तिवासाः स्तुतः कृष्ण तण्डिना शुभबुद्धिना ॥&#x9;170c&lt;br&gt;&#xA;स्तवमेतं भगवतो ब्रह्मा स्वयमधारयत् ।&#x9;171a&lt;br&gt;&#xA;गीयते च स बुद्ध्येत ब्रह्म शङ्करसन्निधौ ॥&#x9;171c&lt;br&gt;&#xA;इदं पुण्यं पवित्रं च सर्वदा पापनाशनम् ।&#x9;172a&lt;br&gt;&#xA;योगदं मोक्षदं चैव स्वर्गदं तोषदं तथा ॥&#x9;172c&lt;br&gt;&#xA;एवमेतत्पठन्ते य एकभक्त्या तु शङ्करम् ।&#x9;173a&lt;br&gt;&#xA;या गतिः साङ्ख्ययोगानां व्रजन्त्येतां गतिं तदा ॥&#x9;173c&lt;br&gt;&#xA;स्तवमेतं प्रयत्नेन सदा रुद्रस्य सन्निधौ ।&#x9;174a&lt;br&gt;&#xA;अब्धमेकं चरेद्भक्तः प्राप्नुयादीप्सितं फलम् ॥&#x9;174c&lt;br&gt;&#xA;एतद्रहस्यं परमं ब्रह्मणो हृदि संस्थितम् ।&#x9;175a&lt;br&gt;&#xA;ब्रह्मा प्रोवाच शक्राय शक्रः प्रोवाच मृत्यवे ॥&#x9;175c&lt;br&gt;&#xA;मृत्युः प्रोवाच रुद्रेभ्यो रुद्रेभ्यस्तण्डिमागमत् ।&#x9;176a&lt;br&gt;&#xA;महता तपसा प्राप्तस्तण्डिना ब्रह्मसद्मानि ॥&#x9;176c&lt;br&gt;&#xA;तण्डिः प्रोवाच शुक्राय गौतमाय च भार्गवः ।&#x9;177a&lt;br&gt;&#xA;वैवस्वताय मनवे गौतमः प्राह माधव ॥&#x9;177c&lt;br&gt;&#xA;नारायणाय साध्याय समाधिष्ठाय धीमते ।&#x9;178a&lt;br&gt;&#xA;यमाय प्राह भगवान्साध्यो नारायणोच्युतः ॥&#x9;178c&lt;br&gt;&#xA;नाचिकेताय भगवानाह वैवस्वतो यमः ।&#x9;179a&lt;br&gt;&#xA;मार्कण्डेयाय वार्ष्णेय नाचिकेतोऽभ्यभाषत ॥&#x9;179c&lt;br&gt;&#xA;मार्कण्डेयान्मय प्राप्तो नियमेन जनार्दन ।&#x9;180a&lt;br&gt;&#xA;तवाप्यहममित्रघ्न स्तवं दद्यां ह्यविश्रुतम् ।&#x9;180c&lt;br&gt;&#xA;स्वर्ग्यमारोग्यमायुष्यं धन्यं वेदेन सम्मितम् ।&#x9;181a&lt;br&gt;&#xA;नास्य विघ्नं विकुर्वन्ति दानवा यक्षराक्षसाः ॥&#x9;181c&lt;br&gt;&#xA;पिशाचा यातुधाना वा गुह्यका भुजगा अपि ।&#x9;182a&lt;br&gt;&#xA;यः पठेत शुचिः पार्थ ब्रह्मचारी जितेन्द्रियः ।&#x9;182c&lt;br&gt;&#xA;अभग्रयोगो वर्षं तु सोऽश्वमेधफलं लभेत् ॥ ॥&#x9;182e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/049/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/049/</guid>
      <description>&lt;p&gt;अध्यायः 049&lt;/p&gt;&#xA;&lt;p&gt;वैशम्पायनेन जनमेजयं प्रति द्वैपायनादिभिर्युधिष्ठिरं प्रत्युक्तमहादेवमहिमानुवादः ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;महायोगी तु तं प्राह कृष्णद्वैपायनो मुनिः ।&#x9;001a&lt;br&gt;&#xA;पठस्व पुत्र भद्रं ते प्रीयतां ते महेश्वरः ॥&#x9;001c&lt;br&gt;&#xA;पुरा पुत्र मया मेरौ तप्यता परमं तपः ।&#x9;002a&lt;br&gt;&#xA;पुत्रहेतोर्महाराज स्तव एषोऽनुकीर्तितः ॥&#x9;002c&lt;br&gt;&#xA;लब्धवानीप्सितं काममहं वै पाण्डुनन्दन ।&#x9;003a&lt;br&gt;&#xA;तथा त्वमपि शर्वाद्धि सर्वान्कामानवाप्स्यसि ॥&#x9;003c&lt;br&gt;&#xA;कपिलश्च ततः प्राह साङ्ख्यर्षिर्देवसम्मतः ।&#x9;004a&lt;br&gt;&#xA;मया जन्मान्यनेकानि भक्त्या चाराधितो भवः ।&#x9;004c&lt;br&gt;&#xA;प्रीतश्च भगवाञ्ज्ञानं ददौ मम भवान्तकम् ॥&#x9;004e&lt;br&gt;&#xA;चारुशीर्षस्ततः प्राह शक्रस्य दयितः सखा ।&#x9;005a&lt;br&gt;&#xA;आलम्बायन इत्येवं विश्रुतः करुणात्मकः ॥&#x9;005c&lt;br&gt;&#xA;मया गोकर्णमासाद्य तपस्तप्त्वा शतं समाः ।&#x9;006a&lt;br&gt;&#xA;अयोनिजानां दान्तानां धर्मज्ञानां सुवर्चसाम् ॥&#x9;006c&lt;br&gt;&#xA;अजराणामदुःखानां शतवर्षसहस्रिणाम् ।&#x9;007a&lt;br&gt;&#xA;लब्धं पुत्रशतं शर्वात्पुरा पाण्डुनृपात्मज ॥&#x9;007c&lt;br&gt;&#xA;वाल्मीकिश्चाह भगवान्युधिष्ठिरमिदं वचः ।&#x9;008a&lt;br&gt;&#xA;विवादे साग्निमुनिभिर्ब्रह्मघ्नो वै भवानिति ॥&#x9;008c&lt;br&gt;&#xA;उक्तः क्षणेन चाविष्टस्तेनाधर्मेण भारत ।&#x9;009a&lt;br&gt;&#xA;सोऽहमीशानमनघममोघं शरणं गतः ॥&#x9;009c&lt;br&gt;&#xA;मुक्तश्चास्मि ततः पापैस्ततो दुःखविनाशनः ।&#x9;010a&lt;br&gt;&#xA;आह मां त्रिपुरघ्नो वै यशस्तेऽग्र्यं भविष्यति ॥&#x9;010c&lt;br&gt;&#xA;जामदग्न्यश्च कौन्तेयमिदं धर्मभृतांवरः ।&#x9;011a&lt;br&gt;&#xA;ऋषिमध्ये स्थितः प्राह ज्वलन्निव दिवाकरः ॥&#x9;011c&lt;br&gt;&#xA;पितृविप्रवधेनाहमार्तो वै पाण्डवाग्रज ।&#x9;012a&lt;br&gt;&#xA;शुचिर्भूत्वा महादेवं गतोस्मि शरणं नृप ॥&#x9;012c&lt;br&gt;&#xA;नामभिश्चास्तुवं देवं ततस्तुष्टोऽभवद्भवः ।&#x9;013a&lt;br&gt;&#xA;परशुं च ततो देवो दिव्यान्यस्त्राणि चैव मे ॥&#x9;013c&lt;br&gt;&#xA;पापं च ते न भविता अजेयश्च भविष्यसि ।&#x9;014a&lt;br&gt;&#xA;न ते प्रभविता मृत्युरजरश्च भविष्यसि ॥&#x9;014c&lt;br&gt;&#xA;आह मां भगवानेवं शिखण्डी शिवविग्रहः ।&#x9;015a&lt;br&gt;&#xA;तदवाप्तं च मे सर्वं प्रसादात्तस्य धीमतः ॥&#x9;015c&lt;br&gt;&#xA;विश्वामित्रस्तदोवाच क्षत्रियोऽहं तदाऽभवम् ।&#x9;016a&lt;br&gt;&#xA;ब्राह्मणोऽहं भवानीति मया चाराधितो भवः ।&#x9;016c&lt;br&gt;&#xA;तत्प्रसादान्मया प्राप्तं ब्राह्मण्यं दुर्लभं महत् ॥&#x9;017a&lt;br&gt;&#xA;असितो देवलश्चैव प्राह पाण्डुसुतं नृपम् ॥&#x9;017c&lt;br&gt;&#xA;शापाच्छक्रस्य कौन्तेय विभो धर्मोऽनशत्तदा ।&#x9;018a&lt;br&gt;&#xA;तन्मे धर्मं यशश्चाग्र्यमायुश्चैवाददत्प्रभुः ॥&#x9;018c&lt;br&gt;&#xA;ऋषिर्गृत्समदो नाम शक्रस्य दयितः सखा ।&#x9;019a&lt;br&gt;&#xA;प्राहाजमीढं भगवान्बृहस्पतिसमद्युतिः ॥&#x9;019c&lt;br&gt;&#xA;वरिष्ठो नाम भगवांश्चाक्षुषस्य मनोः सुतः ।&#x9;020a&lt;br&gt;&#xA;शतक्रतोरचिन्त्यस्य सत्रे वर्षसहस्रिके ॥&#x9;020c&lt;br&gt;&#xA;वर्तमानेऽब्रवीद्वाक्यं साम्नि ह्युच्चारिते मया ।&#x9;021a&lt;br&gt;&#xA;रथन्तरे द्विजश्रेष्ठ न सम्यगिति वर्तते ॥&#x9;021c&lt;br&gt;&#xA;समीक्षस्व पुनर्बुद्ध्या पापं त्यक्त्वा द्विजोत्तम ।&#x9;022a&lt;br&gt;&#xA;अयज्ञवाहिनं पापमकार्षीस्त्वं सुदुर्मते ॥&#x9;022c&lt;br&gt;&#xA;एवमुक्त्वा महाक्रोधः प्राह शम्भुं पुनर्वचः ।&#x9;023a&lt;br&gt;&#xA;प्रज्ञया रहितो दुःखी नित्यभीतो वनेचरः ॥&#x9;023c&lt;br&gt;&#xA;दशवर्षसहस्राणि दशाष्टौ च शतानि च ।&#x9;024a&lt;br&gt;&#xA;नष्टपानीयपवने मृगैरन्यैश्च वर्जिते ॥&#x9;024c&lt;br&gt;&#xA;अयज्ञीयद्रुमे देशे रुरुसिंहनिषेविते ।&#x9;025a&lt;br&gt;&#xA;भविता त्वं मृगः क्रूरो महादुःखसमन्वितः ॥&#x9;025c&lt;br&gt;&#xA;तस्य वाक्यस्य निधने पार्थ जातो ह्यहं मृगः ।&#x9;026a&lt;br&gt;&#xA;ततो मां शरणं प्राप्तं प्राह योगी महेश्वरः ॥&#x9;026c&lt;br&gt;&#xA;अजरश्चामरश्चैव भविता दुखवर्जितः ।&#x9;027a&lt;br&gt;&#xA;साम्यं ममास्तु ते सौख्यं युवयोर्वर्धतां क्रतुः ॥&#x9;027c&lt;br&gt;&#xA;अनुग्रहानेवमेष करोति भगवान्विभुः ।&#x9;028a&lt;br&gt;&#xA;अयं धाता विधाता च सुखदुःखे च सर्वदा ॥&#x9;028c&lt;br&gt;&#xA;अचिन्त्य एष भगवान्कर्मणा मनसा गिरा ।&#x9;029a&lt;br&gt;&#xA;न मे तात युधिश्रेष्ठ विद्यया पण्डितः समः ॥&#x9;029c&lt;br&gt;&#xA;वासुदेवस्तदोवाच पुनर्मतिमतांवरः ।&#x9;030a&lt;br&gt;&#xA;सुवर्णाक्षो महादेवस्तपसा तोषितो मया ॥&#x9;030c&lt;br&gt;&#xA;ततोऽथ भगवानाह प्रीतो मा वै युधिष्ठिर ।&#x9;031a&lt;br&gt;&#xA;अर्थात्प्रियतरः कृष्ण मत्प्रसादाद्भविष्यसि ॥&#x9;031c&lt;br&gt;&#xA;अपराजितश्च युद्धेषु तेजश्चैवानलोपमम् ।&#x9;032a&lt;br&gt;&#xA;एवं सहस्रशश्चान्यान्महादेवो वरं ददौ ॥&#x9;032c&lt;br&gt;&#xA;मणिमन्थेऽथ शैले वै पुरा सम्पूजितो मया ।&#x9;033a&lt;br&gt;&#xA;वर्षायुतसहस्राणां सहस्रं शतमेव च ॥&#x9;033c&lt;br&gt;&#xA;ततो मां भगवान्प्रीत इदं वचनमब्रवीत् ।&#x9;034a&lt;br&gt;&#xA;वरं वृणीष्व भद्रं ते यस्ते मनसि वर्तते ॥&#x9;034c&lt;br&gt;&#xA;ततः प्रणम्य शिरसा इदं वचनमब्रवम् ।&#x9;035a&lt;br&gt;&#xA;यदि प्रीतो महादेवो भक्त्या परमया प्रभुः ॥&#x9;035c&lt;br&gt;&#xA;नित्यकालं तवेशान भक्तिर्भवतु मे स्थिरा ।&#x9;036a&lt;br&gt;&#xA;एवमस्त्विति भगवांस्तत्रोक्त्वान्तरधीयत ॥&#x9;036c&lt;br&gt;&#xA;जैगीषव्य उवाच ।&#x9;037&lt;br&gt;&#xA;ममाष्टगुणमैश्वर्यं दत्तं भगवता पुरा ।&#x9;037a&lt;br&gt;&#xA;यत्नेनान्येन बलिना वाराणस्यां युधिष्ठिर ॥&#x9;037c&lt;br&gt;&#xA;गर्ग उवाच ।&#x9;038&lt;br&gt;&#xA;चतुःषष्ट्यङ्गमददत्कलाज्ञानं ममाद्भुतम् ।&#x9;038a&lt;br&gt;&#xA;सरस्वत्यास्तटे तुष्टो मनोयज्ञेन पाण्डव ॥&#x9;038c&lt;br&gt;&#xA;तुल्यं मम सहस्रं तु सुतानां ब्रह्मवादिनाम् ।&#x9;039a&lt;br&gt;&#xA;आयुश्चैव सपुत्रस्य संवत्सरशतायुतम् ॥&#x9;039c&lt;br&gt;&#xA;पराशर उवाच ।&#x9;040&lt;br&gt;&#xA;प्रसाद्येह पुरा शर्वं मनसाऽचिन्तयं नृप ।&#x9;040a&lt;br&gt;&#xA;महातपा महातेजा महायोगी महायशाः ॥&#x9;040c&lt;br&gt;&#xA;वेदव्यासः श्रियावासो ब्राह्मणः करुणान्वितः ।&#x9;041a&lt;br&gt;&#xA;अप्यसावीप्सितः पुत्रो मम स्याद्वै महेश्वरात् ॥&#x9;041c&lt;br&gt;&#xA;इति मत्वा हृदि मतं प्राह मां सुरसत्तमः ।&#x9;042a&lt;br&gt;&#xA;मयि सम्भावना यास्याः फलात्कृष्णो भविष्यति ॥&#x9;042c&lt;br&gt;&#xA;सावर्णस्य मनोः सर्गे सप्तर्षिश्च भविष्यति ।&#x9;043a&lt;br&gt;&#xA;वेदानां च स वै वक्ता कुरुवंशकरस्तथा ॥&#x9;043c&lt;br&gt;&#xA;इतिहासस्य कर्ता च पुत्रस्ते जगतो हितः ।&#x9;044a&lt;br&gt;&#xA;भविष्यति महेन्द्रस्य दयितः स महामुनिः ॥&#x9;044c&lt;br&gt;&#xA;अजरश्चामरश्चैव पराशर सुतस्तव ।&#x9;045a&lt;br&gt;&#xA;एवमुक्त्वा स भगवांस्तत्रैवान्तरधीयत ।&#x9;045c&lt;br&gt;&#xA;युधिष्ठिर महायोगी वीर्यवानक्षयोऽव्ययः ॥&#x9;045e&lt;br&gt;&#xA;माण्डव्य उवाच ।&#x9;046&lt;br&gt;&#xA;अचोरश्चोरशङ्कायां शूले भिन्नो ह्यहं तदा ॥&#x9;046ac&lt;br&gt;&#xA;तत्रस्थेन स्तुतो देवः प्राह मां वै नरेश्वर ।&#x9;047a&lt;br&gt;&#xA;मोक्षं प्राप्स्यसि शूलाच्च जीविष्यसि समार्बुदम् ॥&#x9;047c&lt;br&gt;&#xA;रुजा शूलकृता चैव न ते विप्र भविष्यति ।&#x9;048a&lt;br&gt;&#xA;आधिभिर्व्याधिभिश्चैव वर्जितस्त्वं भविष्यति ॥&#x9;048c&lt;br&gt;&#xA;पादाच्चतुर्थात्सम्भूत आत्मा यस्मान्मुने तव ।&#x9;049a&lt;br&gt;&#xA;त्वं भविष्यस्यनुपमो जन्म वै सफलं कुरु ॥&#x9;049c&lt;br&gt;&#xA;तीर्थाभिषेकं सकलं त्वमविघ्नेन चाप्स्यसि ।&#x9;050a&lt;br&gt;&#xA;स्वर्गं चैवाक्षयं विप्र विदधामि तवोर्जितम् ॥&#x9;050c&lt;br&gt;&#xA;एवमुक्त्वा तु भगवान्वरेण्यो वृषवाहनः ।&#x9;051a&lt;br&gt;&#xA;महेश्वरो महाराजः कृत्तिवासा महाद्युतिः ।&#x9;051c&lt;br&gt;&#xA;सगणो दैवतश्रेष्ठस्तत्रैवान्तरधीयत ॥&#x9;051e&lt;br&gt;&#xA;गालव उवाच ।&#x9;052&lt;br&gt;&#xA;विश्वामित्राभ्यनुज्ञातो ह्यहं पितरमागतः ।&#x9;052a&lt;br&gt;&#xA;अब्रवीन्मां ततो माता दुःखिता रुदती भृशम् ॥&#x9;052c&lt;br&gt;&#xA;कौशिकेनाभ्यनुज्ञातं पुत्रं देवविभूषितम् ।&#x9;053a&lt;br&gt;&#xA;न तात तरुणं दान्तं पिता त्वां पश्यतेऽनघ ॥&#x9;053c&lt;br&gt;&#xA;श्रुत्वा जनन्या वचनं निराशो गुरुदर्शने ।&#x9;054a&lt;br&gt;&#xA;नियतात्मा महादेवमपश्यं सोऽब्रवीच्च माम् ॥&#x9;054c&lt;br&gt;&#xA;पिता माता च ते त्वं च पुत्र मृत्युविवर्जिताः ।&#x9;055a&lt;br&gt;&#xA;भविष्यथ विश क्षिप्रं द्रष्टासि पितरं क्षये ॥&#x9;055c&lt;br&gt;&#xA;अनुज्ञातो भगवता गृहं गत्वा युधिष्ठिर ।&#x9;056a&lt;br&gt;&#xA;अपश्यं पितरं तात इष्टिं कृत्वा विनिःसृतम् ।&#x9;056c&lt;br&gt;&#xA;उपस्पृश्य गृहीत्वेध्मं कुशांश्च शरणाकुरून् ॥&#x9;056e&lt;br&gt;&#xA;तान्विसृज्य च मां प्राह पिता सास्राविलेक्षणः ।&#x9;057a&lt;br&gt;&#xA;प्रणमन्तं परिष्वज्य मूर्ध्न्युपाघ्राय पाण्डव ॥&#x9;057c&lt;br&gt;&#xA;दिष्ट्या दृष्टोसि मे पुत्र कृतविद्य इहागत ॥&#x9;058ac&lt;br&gt;&#xA;वैशम्पायन उवाच ।&#x9;059&lt;br&gt;&#xA;एतान्यत्यद्भुतान्येव कर्माण्यथ महात्मनः ।&#x9;059a&lt;br&gt;&#xA;प्रोक्तानि मुनिभिः श्रुत्वा विस्मयामास पाण्डवः ॥&#x9;059c&lt;br&gt;&#xA;ततः कृष्णोऽब्रवीद्वाक्यं पुनर्मतिमतांवरः ।&#x9;060a&lt;br&gt;&#xA;युधिष्ठिरं धर्मनिधिं पुरुहूतमिवेश्वरः ॥&#x9;060c&lt;br&gt;&#xA;उपमन्युर्मयि प्राह तपन्निव दिवाकरः ।&#x9;061a&lt;br&gt;&#xA;अशुभैः पापकर्माणो ये नराः कलुषीकृताः ॥&#x9;061c&lt;br&gt;&#xA;ईशानं न प्रपद्यन्ते तमोराजसवृत्तयः ।&#x9;062ac&lt;br&gt;&#xA;ईश्वरं सम्प्रपद्यन्ते द्विजा भावितभावनाः ॥&#x9;063ac&lt;br&gt;&#xA;सर्वथा वर्तमानोपि यो भक्तः परमेश्वरे ।&#x9;064a&lt;br&gt;&#xA;सदृशोऽरण्यवासीनां मुनीनां भावितात्मनाम् ॥&#x9;064c&lt;br&gt;&#xA;ब्रह्मत्वं केशवत्वं वा शक्रत्वं वा सुरैः सह ।&#x9;065a&lt;br&gt;&#xA;त्रैलोक्यस्याधिपत्यं वा तुष्टो रुद्रः प्रयच्छति&#x9;065c&lt;br&gt;&#xA;मनसाऽपि शिवं तात ये प्रपद्यन्ति मानवाः ।&#x9;066a&lt;br&gt;&#xA;विधूय सर्वपापानि देवैः सह वसन्ति ते ॥&#x9;066c&lt;br&gt;&#xA;भित्त्वाभित्त्वा च कूलानि हुत्वा सर्वमिदं जगत् ।&#x9;067a&lt;br&gt;&#xA;जयेद्देवं विरूपाक्षं न स पापेन लिप्यते ॥&#x9;067c&lt;br&gt;&#xA;सर्वलक्षणहीनोपि युक्तो वा सर्वपातकैः ।&#x9;068a&lt;br&gt;&#xA;सर्वं तुदति तत्पापं भावयञ्शिवमात्मना&#x9;068c&lt;br&gt;&#xA;कीटपक्षिपतङ्गानां तिरश्चामपि केशव ।&#x9;069a&lt;br&gt;&#xA;महादेवप्रपन्नानां न भयं विद्यते क्वचित् ॥&#x9;069c&lt;br&gt;&#xA;एवमेव महादेवं भक्ता ये मानवा भुवि ।&#x9;070a&lt;br&gt;&#xA;न ते संसारवशगा इति मे निश्चिता मतिः ।&#x9;070c&lt;br&gt;&#xA;ततः कृष्णोऽब्रवीद्वाक्यं धर्मपुत्रं युधिष्ठिरम् ॥&#x9;070e&lt;br&gt;&#xA;विष्णुरुवाच ।&#x9;071&lt;br&gt;&#xA;आदित्यचन्द्रावनिलानलौ च द्यौर्भूमिरापो वसवोऽथ विश्वे ।&#x9;071a&lt;br&gt;&#xA;धाताऽर्यमा शुक्रबृहस्पती च रुद्राः ससाध्या वरुणोऽथ गोपः ॥&#x9;071c&lt;br&gt;&#xA;ब्रह्मा शक्रो मारुतो ब्रह्म सत्यं वेदा यज्ञा दक्षिणा वेदवाहाः ।&#x9;072a&lt;br&gt;&#xA;सोमो यष्टा यच्च हव्यं हविश्च रक्षा दीक्षा संयमा ये च केचित् ॥&#x9;072c&lt;br&gt;&#xA;स्वाहा वौषट् ब्राह्मणाः सौरभेयी धर्मं चाग्र्यं कालचक्रं बलं च ।&#x9;073a&lt;br&gt;&#xA;यशो दमो बुद्धिमतां स्थितिश्च शुभाशुभं ये मुनयश्च सप्त ॥&#x9;073c&lt;br&gt;&#xA;अग्र्या बुद्धिर्मनसा दर्शने च स्पर्शश्चाग्र्यः कर्मणां या च सिद्धिः ।&#x9;074a&lt;br&gt;&#xA;गणा देवानामूष्मपाः सोमपाश्च लेखाः सुयामास्तुषिता ब्रह्मकायाः ॥&#x9;074c&lt;br&gt;&#xA;आभासुरा गन्धपा धूमपाश्च वाचा विरुद्धाश्च मनोविरुद्धाः ।&#x9;075a&lt;br&gt;&#xA;शुद्धाश्च निर्माणरताश्च देवाः स्पर्शाशना दर्शपा आज्यपाश्च ॥&#x9;075c&lt;br&gt;&#xA;चिन्त्यद्योता ये च देवेषु मुख्या ये चाप्यन्ते देवताश्चाजमीढ ।&#x9;076a&lt;br&gt;&#xA;सुपर्णगन्धर्वपिशाचदानवा यक्षास्तथा चारणपन्नगाश्च ॥&#x9;076c&lt;br&gt;&#xA;स्थूलं सूक्ष्मं मृदु चाप्यसूक्ष्मं दुःखं सुखं दुःखमनन्तरं च ।&#x9;077a&lt;br&gt;&#xA;साङ्ख्यं योगं तत्पराणां परं च शर्वाज्जातं विद्धि यत्कीर्तितं मे ॥&#x9;077c&lt;br&gt;&#xA;तत्सम्भूता भूतकृतो वरेण्याः सर्वे देवा भुवनस्यास्य गोपाः ।&#x9;078a&lt;br&gt;&#xA;आविश्येमां धरणीं येऽभ्यरक्षन्पुरातनीं तस्य देवस्य सृष्टिम् ॥&#x9;078c&lt;br&gt;&#xA;विचिन्वन्तस्तपसा तत्स्थवीयः किञ्चित्तत्त्वं प्राणहेतोर्नतोस्मि ।&#x9;079a&lt;br&gt;&#xA;ददातु वेदः स वरानिहेष्टानभिष्टुतोः नः प्रभुरव्ययः सदा ॥&#x9;079c&lt;br&gt;&#xA;इमं स्तवं सन्नियतेन्द्रियश्च भूत्वा शुचिर्यः पुरुषः पठेत ।&#x9;080a&lt;br&gt;&#xA;अभग्नयोगो नियतो मासमेकं सम्प्राप्नुयादश्वमेधे फलं यत् ॥&#x9;080c&lt;br&gt;&#xA;वेदान्कृत्स्नान्ब्राह्मणः प्राप्नुयात्तु जयेन्नृपः पार्थ महीं च कृत्स्नाम् ।&#x9;081a&lt;br&gt;&#xA;वैश्यो लाभं प्राप्नुयान्नैपुणं च शूद्रो गतिं प्रेत्य तथा सुखं च ॥&#x9;082c&lt;br&gt;&#xA;स्तवराजमिमं कृत्वा रुद्राय दधिरे मनः ।&#x9;083a&lt;br&gt;&#xA;सर्वदोषापहं पुण्यं पवित्रं च यशस्विनः ॥&#x9;083c&lt;br&gt;&#xA;यावन्त्यस्य शरीरेषु रोमकूपाणि भारत ।&#x9;084a&lt;br&gt;&#xA;तावन्त्यब्दसहस्राणि स्वर्गे वसति मानवः ॥ ॥&#x9;084c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/050/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/050/</guid>
      <description>&lt;p&gt;अध्यायः 050&#xA;भीष्मेण युधिष्ठिरं प्रति स्त्रीस्वभावप्रदर्शनाय दृष्टान्ततयाऽष्टावक्रोपाख्यानकथनारम्भः ॥ अष्टावक्रेण भार्यात्वाय वदान्यं प्रति कन्यायाचनम् ॥ 2 ॥ तथा वदान्यनियोगादुत्तरदिगन्तगमनम् ॥ 3 ॥ तथोत्तरदिगभिमानिन्या जरतीरूप धारिण्या संवादः ॥ 4 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;यदिदं सहधर्मेति प्रोच्यते भरतर्षभ ।&#x9;001a&lt;br&gt;&#xA;पाणिग्रहणकाले तु स्त्रीणामेतत्कथं स्मृतम् ॥&#x9;001c&lt;br&gt;&#xA;आर्ष एष भवेद्धर्मः प्राजापत्योऽथवाऽसुरः ।&#x9;002a&lt;br&gt;&#xA;यदेतत्सहधर्मेति पूर्वमुक्तं महर्षिभिः ॥&#x9;002c&lt;br&gt;&#xA;सन्देहः सुमहानेष विरुद्ध इति मे मतिः ।&#x9;003a&lt;br&gt;&#xA;इह यः सहधर्मो वै प्रेत्यायं विहितः क्वनु ॥&#x9;003c&lt;br&gt;&#xA;स्वर्गो मृतानां भवति सहधर्मः पितामह ।&#x9;004a&lt;br&gt;&#xA;पूर्वमेकस्तु म्रियते क्वचैकस्तिष्ठते वद ॥&#x9;004c&lt;br&gt;&#xA;नानाधर्मफलोपेता नानाकर्मनिवासिताः ।&#x9;005a&lt;br&gt;&#xA;नानानिरयनिष्ठान्ता मानुषा बहवो यदा ॥&#x9;005c&lt;br&gt;&#xA;अनृताः स्त्रिय इत्येवं सूत्रकारो व्यवस्यति ।&#x9;006a&lt;br&gt;&#xA;यदाऽनृताः स्त्रियस्तात सहधर्मः कुतः स्मृतः ॥&#x9;006c&lt;br&gt;&#xA;अनृताः स्त्रिय इत्येवं वेदेष्वपि हि पठ्यते ।&#x9;007a&lt;br&gt;&#xA;धर्मो यः पूर्विको दृष्ट उपचारः क्रियाविधिः ॥&#x9;007c&lt;br&gt;&#xA;गहरं प्रतिभात्येतन्मम चिन्तयतोऽनिशम् ।&#x9;008a&lt;br&gt;&#xA;निःसन्देहमिदं सर्वं पितामह यथाश्रुतिः ॥&#x9;008c&lt;br&gt;&#xA;यदैतद्यादृशं चैतद्यथा चैतत्प्रवर्तितम् ।&#x9;009a&lt;br&gt;&#xA;निखिलेन महाप्राज्ञ भवानेतद्ब्रवीतु मे ॥&#x9;009c&lt;br&gt;&#xA;भीष्म उवाच ।&#x9;010&lt;br&gt;&#xA;अत्राप्युदाहरन्तीममितिहासं पुरातनम् ।&#x9;010a&lt;br&gt;&#xA;अष्टावक्रस्य संवादं दिशया सह भारत ॥ &#x9;010c&lt;br&gt;&#xA;निर्विष्टुकामस्तु पुरा अष्टावक्रो महातपाः ।&#x9;011a&lt;br&gt;&#xA;ऋषेरथ वदान्यस्य वव्रे कन्यां महात्मनः ॥&#x9;011c&lt;br&gt;&#xA;सुप्रभां नाम वै नाम्ना रूपेणाप्रतिमां भुवि ।&#x9;012a&lt;br&gt;&#xA;गुणप्रभावशीलेन चारित्रेण च शोभनाम् ॥&#x9;012c&lt;br&gt;&#xA;सा तस्यर्षेर्मनो दृष्टा जहार शुभलोचना ।&#x9;013a&lt;br&gt;&#xA;वनराजी यथा चित्रा वसन्ते कुसुमाञ्चिता ॥&#x9;013c&lt;br&gt;&#xA;ऋषिस्तमाह देया मे सुता तुभ्यं हि तच्छृणु ॥&#x9;014ac&lt;br&gt;&#xA;&#39;अनन्यस्त्रीजनः प्राज्ञो ह्यप्रवासी प्रियंवदः ।&#x9;015a&lt;br&gt;&#xA;सुरूपः सम्मतो वीरः शीलवान्भोगभुक्छुचिः ॥&#x9;015c&lt;br&gt;&#xA;दारानुमतयज्ञश्च सुनक्षत्रामथोद्वहेत् ।&#x9;016a&lt;br&gt;&#xA;सभृत्यः स्वजनोपेत इह प्रेत्य च मोदते ॥&#x9;016c&lt;br&gt;&#xA;गच्छ तावद्दिशं पुण्यामुत्तरां द्रक्ष्यसे ततः ॥&#x9;017ac&lt;br&gt;&#xA;अष्टावक्र उवाच ।&#x9;018&lt;br&gt;&#xA;किं द्रष्टव्यं मया तत्र वक्तुमर्हति मे भवान् ।&#x9;018a&lt;br&gt;&#xA;तथेदानीं मयो कार्यं यथा वक्ष्यति मां भवान् ॥&#x9;018c&lt;br&gt;&#xA;वदान्य उवाच ।&#x9;019&lt;br&gt;&#xA;धनदं समतिक्रम्य हिमवन्तं च पर्वतम् ।&#x9;019a&lt;br&gt;&#xA;रुद्रस्यायतनं दृष्ट्वा सिद्धचारणसेवितम् ॥&#x9;019c&lt;br&gt;&#xA;संहृष्टैः पार्षदैर्जुष्टं नृत्यद्भिर्विविधाननैः ।&#x9;020a&lt;br&gt;&#xA;दिव्याङ्गरागैः पैशाचैरन्यैर्नानाविधैः प्रभोः ॥&#x9;020c&lt;br&gt;&#xA;पाणितालसुतालैश्च शम्पातालैः समैस्तथा ।&#x9;021a&lt;br&gt;&#xA;सम्प्रहृष्टैः प्रनृत्यद्भिः शर्वस्तत्र निषेव्यते ॥&#x9;021c&lt;br&gt;&#xA;इष्टं किल गिरौ स्थानं तद्दिव्यमिति शुश्रुम ।&#x9;022a&lt;br&gt;&#xA;नित्यं सन्निहितो देवस्तथा ते पार्षदाः स्मृताः ॥&#x9;022c&lt;br&gt;&#xA;तत्र देव्या तपस्तप्तं सङ्करार्थं सुदुश्चरम् ।&#x9;023a&lt;br&gt;&#xA;अतस्तदिष्टं देवस्य तथोमाया इति श्रुतिः ॥&#x9;023c&lt;br&gt;&#xA;पूर्वे तत्र महापार्श्वे देवस्योत्तरतस्तथा ॥&#x9;024a&lt;br&gt;&#xA;ऋतवः कालरात्रिश्च ये दिव्या ये च मानुषाः ॥&#x9;024c&lt;br&gt;&#xA;देवं चोपासते सर्वे रूपिणः किल तत्र ह ।&#x9;025a&lt;br&gt;&#xA;तदतिक्रम्य भवनं त्वया यातव्यमेव हि ॥&#x9;025c&lt;br&gt;&#xA;ततो नीलं वनोद्देशं द्रक्ष्यसे मेघसन्निभम् ।&#x9;026a&lt;br&gt;&#xA;रमणीयं मनोग्राहि तत्र वै द्रक्ष्यसे स्त्रियम् ॥&#x9;026c&lt;br&gt;&#xA;तपस्विनीं महाभागां वृद्धां दीक्षामनुष्ठिताम् ।&#x9;027a&lt;br&gt;&#xA;द्रष्टव्या सा त्वया तत्र सम्पूज्या चैव यत्नतः ॥&#x9;027c&lt;br&gt;&#xA;तां दृष्ट्वा विनिवृत्तस्त्वं ततः पाणिं ग्रहीष्यसि ।&#x9;028a&lt;br&gt;&#xA;यद्येष समयः सर्वः साध्यतां तत्र गम्यताम् ॥&#x9;028c&lt;br&gt;&#xA;अष्टावक्र उवाच ।&#x9;029&lt;br&gt;&#xA;तथाऽस्तु साधयिष्यामि तत्र यास्याम्यसंशयम् ।&#x9;029a&lt;br&gt;&#xA;यत्र त्वं वदसे साधो भवान्भवतु सत्यवाक् ॥&#x9;029c&lt;br&gt;&#xA;भीष्म उवाच ।&#x9;030&lt;br&gt;&#xA;ततोऽगच्छत्स भगवानुत्तरामुत्तरां दिशम् ।&#x9;030a&lt;br&gt;&#xA;हिमवन्तं गिरिश्रेष्ठं सिद्धचारणसेवितम् ॥&#x9;030c&lt;br&gt;&#xA;स गत्वा द्विजशार्दूलो हिमवन्तं महागिरिम् ।&#x9;031a&lt;br&gt;&#xA;अभ्यगच्छन्नदीं पुण्यां बाहुदां पुण्यदायिनीम् ॥&#x9;031c&lt;br&gt;&#xA;अशोके विमले तीर्थे स्नात्वा वै तर्प्य देवताः ।&#x9;032a&lt;br&gt;&#xA;तत्र वासाय शयने कौशे सुखमुवास ह ॥&#x9;032c&lt;br&gt;&#xA;ततो रात्र्यां व्यतीतायां प्रातरुत्थाय स द्विजः ।&#x9;033a&lt;br&gt;&#xA;स्नात्वा प्रादुश्चकाराग्निं हुत्वा चैवं विधानतः ॥&#x9;033c&lt;br&gt;&#xA;रुद्राणीकूपमासाद्य ह्रदे तत्र समाश्वसत् ।&#x9;034a&lt;br&gt;&#xA;विश्रान्तश्च समुत्थाय कैलासमभितो ययौ ॥&#x9;034c&lt;br&gt;&#xA;सोऽपश्यत्काञ्चनद्वारं दीप्यमानमिव श्रिया ।&#x9;035a&lt;br&gt;&#xA;मन्दाकिनीं च नलिनीं धनदस्य महात्मनः ॥&#x9;035c&lt;br&gt;&#xA;अथ ते राक्षसाः सर्वे येऽभिरक्षन्ति पद्मिनीम् ।&#x9;036a&lt;br&gt;&#xA;प्रत्युत्थिता भगवन्तं माणिभद्रपुरोगमाः ॥&#x9;036c&lt;br&gt;&#xA;स तान्प्रत्यर्चयामास राक्षसान्भीमविक्रमान् ।&#x9;037a&lt;br&gt;&#xA;निवेदयत मां क्षिप्रं धनदायेति चाब्रवीत् ॥&#x9;037c&lt;br&gt;&#xA;ते राक्षसास्तथा राजन्भगवन्तमथाब्रुवन् ।&#x9;038a&lt;br&gt;&#xA;असौ वैश्रवणो राजा स्वयमायाति तेऽन्तिकम् ॥&#x9;038c&lt;br&gt;&#xA;विदितो भगवानस्य कार्यमागमनस्य यत् ।&#x9;039a&lt;br&gt;&#xA;पश्यैनं त्वं महाभागं ज्वलन्तमिव तेजसा ॥&#x9;039c&lt;br&gt;&#xA;ततो वैश्रवणोऽभ्येत्य अष्टावक्रमनिन्दितम् ।&#x9;040a&lt;br&gt;&#xA;विधिवत्कुशलं पृष्ट्वा ततो ब्रह्मर्षिमब्रवीत् ॥&#x9;040c&lt;br&gt;&#xA;सुखं प्राप्तो भवान्कच्चित्किंवा मत्तश्चिकीर्षति ।&#x9;041a&lt;br&gt;&#xA;ब्रूहि सर्वं करिष्यामि यन्मां वक्ष्यसि वै द्विज ॥&#x9;041c&lt;br&gt;&#xA;भवनं प्रविश त्वं मे यथाकामं द्विजोत्तम ।&#x9;042a&lt;br&gt;&#xA;सत्कृतः कृतकार्यश्च भवान्यास्यत्यविघ्नतः ॥&#x9;042c&lt;br&gt;&#xA;प्राविशद्भवनं स्वं वै गृहीत्वा तं द्विजोत्तमम् ।&#x9;043a&lt;br&gt;&#xA;आसनं स्वं ददौ चैव पाद्यमर्घ्यं तथैव च ॥&#x9;043c&lt;br&gt;&#xA;अथोपविष्टयोस्तत्र माणिभद्रपुरोगमाः ।&#x9;044a&lt;br&gt;&#xA;निषेदुस्तत्र कौबेरा यक्षगन्धर्वकिन्नराः ॥&#x9;044c&lt;br&gt;&#xA;ततस्तेषां निषण्णानां धनदो वाक्यमब्रवीत् ।&#x9;045a&lt;br&gt;&#xA;भवच्छन्दं समाज्ञाय नृत्येरन्नप्सरोगणाः ॥&#x9;045c&lt;br&gt;&#xA;आतिथ्यं परमं कार्यं शुश्रूषा भवतस्तथा ।&#x9;046a&lt;br&gt;&#xA;संवर्ततामित्युवाच मुनिर्मधुरया गिरा ॥&#x9;046c&lt;br&gt;&#xA;यथोर्वरा मिश्रकेशी रम्भा चैवोर्वशी तथा ।&#x9;047a&lt;br&gt;&#xA;अलम्बुसा घृताची च चित्रा चित्राङ्गदा रुचिः ॥&#x9;047c&lt;br&gt;&#xA;मनोहरा सुकेशी च सुमुखी हासिनी प्रभा ।&#x9;048a&lt;br&gt;&#xA;विद्युता प्रशमी दान्ता विद्योता रतिरेव च ॥&#x9;048c&lt;br&gt;&#xA;एताश्चान्याश्च वै बह्व्यः प्रनृत्ताप्सरसः शुभाः ।&#x9;049a&lt;br&gt;&#xA;अवादयंश्च गन्धर्वा वाद्यानि विविधानि च ॥&#x9;049c&lt;br&gt;&#xA;अथ प्रवृत्ते गान्धर्वे दिव्ये ऋषिरुपाविशत् ।&#x9;050a&lt;br&gt;&#xA;दिव्यं संवत्सरं तत्रारमतैष महातपाः ॥&#x9;050c&lt;br&gt;&#xA;ततो वैश्रवणो राजा भगवन्तमुवाच ह ।&#x9;051a&lt;br&gt;&#xA;साग्रः संवत्सरो यातो विप्रेह तव पश्यतः ॥&#x9;051c&lt;br&gt;&#xA;हार्योऽयं विषयो ब्रह्मन्गान्धर्वो नाम नामतः ।&#x9;052a&lt;br&gt;&#xA;छन्दतो वर्ततां विप्र यथा वदति वा भवान् ॥&#x9;052c&lt;br&gt;&#xA;अतिथिः पूजनीयस्त्वमिदं च भवतो गृहम् ।&#x9;053a&lt;br&gt;&#xA;सर्वमाज्ञाप्यतामाशु परवन्तो वयं त्वयि ॥&#x9;053c&lt;br&gt;&#xA;अथ वैश्रवणं प्रीतो भगवान्प्रत्यभाषत ।&#x9;054a&lt;br&gt;&#xA;अर्चितोस्मि यथान्यायं गमिष्यामि धनेश्वर ॥&#x9;054c&lt;br&gt;&#xA;प्रीतोस्मि सदृशं चैव तव सर्वं धनाधिप ।&#x9;055a&lt;br&gt;&#xA;तव प्रसादाद्भगवन्महर्षेश्च महात्मनः ।&#x9;055c&lt;br&gt;&#xA;नियोगादद्य यास्यामि वृद्दिमानृद्धिमान्भव ॥&#x9;055e&lt;br&gt;&#xA;अथ निष्क्रम्य भगवान्प्रययावुत्तरामुखः ।&#x9;056a&lt;br&gt;&#xA;&#39;कैलासे सङ्करावासमभिवीक्ष्य प्रणम्य च ॥&#x9;056c&lt;br&gt;&#xA;गौरीशं शङ्करं दान्तं शरणागतवत्सलम् ।&#x9;057a&lt;br&gt;&#xA;गङ्गाधरं गोपतिनं गणावृतमकल्मषम् ॥&#39;&#x9;057c&lt;br&gt;&#xA;कैलासं मन्दरं हैमं सर्वाननुचचार ह ।&#x9;058a&lt;br&gt;&#xA;तानतीत्य महाशैलान्कैरातं स्थानमुत्तमम् ॥&#x9;058c&lt;br&gt;&#xA;प्रदक्षिणं तथा चक्रे प्रयतः शिरसा नतः ।&#x9;059a&lt;br&gt;&#xA;धरणीमवतीर्याथ पूतात्माऽसौ तदाऽभवत् ॥&#x9;059c&lt;br&gt;&#xA;स तं प्रदक्षिणं कृत्वा निर्यातश्चोत्तरामुखः ।&#x9;060a&lt;br&gt;&#xA;समेन भूमिभागेन ययौ प्रीतिपुरस्कृतः ॥&#x9;060c&lt;br&gt;&#xA;ततोऽपरं वनोद्देशं रमणीयमपश्यत ।&#x9;061a&lt;br&gt;&#xA;सर्वर्तुभिर्मूलफलैः पक्षिभिश्च समन्वितैः ।&#x9;061c&lt;br&gt;&#xA;रमणीयैर्वनोद्देशैस्तत्रतत्र विभूषितम् ॥&#x9;061e&lt;br&gt;&#xA;तत्राश्रमपदं दिव्यं ददर्श भगवानथ ॥&#x9;062ac&lt;br&gt;&#xA;शैलांश्च विविधाकारान्काञ्चनान्रत्नभूषितान् ।&#x9;063a&lt;br&gt;&#xA;मणिभूमौ निविष्टाश्च पुष्करिण्यस्तथैव च ॥&#x9;063c&lt;br&gt;&#xA;अन्यान्यपि सुरम्याणि ददर्श सुबहून्यथ ।&#x9;064a&lt;br&gt;&#xA;भृशं तस्य मनो रमे महर्षेर्भावितात्मनः ॥&#x9;064c&lt;br&gt;&#xA;स तत्र काञ्चनं दिव्यं सर्वरत्नमयं गृहम् ।&#x9;065a&lt;br&gt;&#xA;ददर्शाद्भुतसङ्काशं धनदस्य गृहाद्वरम् ॥&#x9;065c&lt;br&gt;&#xA;महान्तो यत्र विविधा मणिकाञ्चनपर्वताः ।&#x9;066a&lt;br&gt;&#xA;विमानानि च रम्याणि रत्नानि विविधानि च ॥&#x9;066c&lt;br&gt;&#xA;मन्दारपुष्पैः सङ्कीर्णां तथा मन्दाकिनीं नदीम् ।&#x9;067a&lt;br&gt;&#xA;स्वयम्प्रभाश्च मणयो वज्रैर्भूमिश्च भूषिता ॥&#x9;067c&lt;br&gt;&#xA;नानाविधैश्च भवनैर्विचित्रमणितोरणैः ।&#x9;068a&lt;br&gt;&#xA;मुक्ताजालविनिक्षिप्तैर्मणिरत्नविभूषितैः ॥&#x9;068c&lt;br&gt;&#xA;मनोदृष्टिहरै रम्यैः सर्वतः संवृतं शुभैः ।&#x9;069a&lt;br&gt;&#xA;ऋषिभिश्चावृतं तत्र आश्रमं तं मनोहरम् ॥&#x9;069c&lt;br&gt;&#xA;ततस्तस्याभवच्चिन्ता कुत्र वासो भवेदिति ।&#x9;070a&lt;br&gt;&#xA;अथ द्वारं समभितो गत्वा स्थित्वा ततोऽब्रवीत् ॥&#x9;070c&lt;br&gt;&#xA;अतिथिं समनुप्राप्तमभिजानन्तु येऽत्र वै ॥&#x9;071ac&lt;br&gt;&#xA;अथ कन्याः परिवृता गृहात्तस्माद्विनिर्गताः ।&#x9;072a&lt;br&gt;&#xA;नानारूपाः सप्त विभो कन्याः सर्वा मनोहराः ॥&#x9;072c&lt;br&gt;&#xA;यांयामपश्यत्कन्यां वै सासा तस्य मनोऽहरत् ।&#x9;073a&lt;br&gt;&#xA;न च शक्तो वारयितुं मनोऽस्याथावसीदति ।&#x9;073c&lt;br&gt;&#xA;ततो धृतिः समुत्पन्ना तस्य विप्रस्य धीमतः ॥&#x9;073e&lt;br&gt;&#xA;अथ तं प्रमदाः प्राहुर्भगवान्प्रविशत्विति ।&#x9;074a&lt;br&gt;&#xA;स च तासां सुरुपेण तस्यैव भवनस्य च ।&#x9;074c&lt;br&gt;&#xA;कौतूहलं समाविष्टः प्रविवेश गृहं द्विजः ॥&#x9;074e&lt;br&gt;&#xA;तत्रापश्यज्जरायुक्तामरजोम्बरधारिणीम् ।&#x9;075a&lt;br&gt;&#xA;वृद्धां पर्यङ्कमासीनां सर्वाभरणभूषिताम् ॥&#x9;075c&lt;br&gt;&#xA;स्वस्तीति तेन चैवोक्ता सा स्त्री प्रत्यवदत्तदा ।&#x9;076a&lt;br&gt;&#xA;प्रत्युत्थाय च तं विप्रमास्यतामित्युवाच ह ॥&#x9;076c&lt;br&gt;&#xA;अष्टावक्र उवाच ।&#x9;077&lt;br&gt;&#xA;सर्वाः स्वानालयान्यान्तु एका मामुपतिष्ठतु ।&#x9;077a&lt;br&gt;&#xA;प्रज्ञाता या प्रशान्ता या शेषा गच्छन्तु च्छन्दतः ॥&#x9;077c&lt;br&gt;&#xA;ततः प्रदक्षिणीकृत्य कन्यास्तास्तमृषिं तदा ।&#x9;078a&lt;br&gt;&#xA;निश्चक्रमुर्गृहात्तस्मात्सा वृद्धाऽथ व्यतिष्ठत ।&#x9;078c&lt;br&gt;&#xA;&#39;तया सम्पूजितस्तत्र शयने चापि निर्मले ॥&#39;&#x9;078e&lt;br&gt;&#xA;अथ तां संविशन्प्राह शयने भास्वरे तदा ।&#x9;079a&lt;br&gt;&#xA;त्वयाऽपि सुप्यतां भद्रे रजनी ह्यतिवर्तते ॥&#x9;079c&lt;br&gt;&#xA;संलापात्तेन विप्रेण तथा सा तत्र भाषिता ।&#x9;080a&lt;br&gt;&#xA;द्वितीये शयने दिव्ये संविवेश महाप्रभे ॥&#x9;080c&lt;br&gt;&#xA;अथ सा वेपमानाङ्गी निमित्तं शीतजं तदा ।&#x9;081a&lt;br&gt;&#xA;व्यपदिश्य महर्षेर्वै शयनं व्यवरोहत ॥&#x9;081c&lt;br&gt;&#xA;स्वागतेनागतां तां तु भगवानभ्यभाषत ।&#x9;082a&lt;br&gt;&#xA;सा जुगूह भुजाभ्यां तु ऋषिं प्रीत्या नरर्षभ ॥&#x9;082c&lt;br&gt;&#xA;निर्विकारमृषिं चापि काष्ठकुड्योपमं तदा ।&#x9;083a&lt;br&gt;&#xA;दुखिता प्रेक्ष्य सञ्जल्पमकार्षीदृषिणा सह ॥&#x9;083c&lt;br&gt;&#xA;ब्रह्मन्नकामकरोस्ति स्त्रीणां पुरुषतो धृतिः ।&#x9;084a&lt;br&gt;&#xA;कामेन मोहिता चाहं त्वां भजन्तीं भजस्व माम् ॥&#x9;084c&lt;br&gt;&#xA;प्रहृष्टो भव विप्रर्षे समागच्छ मया सह ।&#x9;085a&lt;br&gt;&#xA;उपगूह च मां विप्र कामार्ताऽहं भृशं त्वयि ॥&#x9;085c&lt;br&gt;&#xA;एतद्वि तव धर्मात्मंस्तपसः पूज्यते फलम् ।&#x9;086a&lt;br&gt;&#xA;प्रार्थितं दर्शनादेव भजमानां भजस्व माम् ॥&#x9;086c&lt;br&gt;&#xA;सद्म चेदं धनं सर्वं यच्चान्यदपि पश्यसि ।&#x9;087a&lt;br&gt;&#xA;प्रभुस्त्वं भव सर्वत्र मयि चैव न संशयः ॥&#x9;087c&lt;br&gt;&#xA;सर्वान्कामान्विधास्यामि रमस्व सहितो मया ।&#x9;088a&lt;br&gt;&#xA;रमणीये वने विप्र सर्वकामफलप्रदे ॥&#x9;088c&lt;br&gt;&#xA;त्वद्वशाऽहं भविष्यामि रंस्यसे च मया सह ।&#x9;089a&lt;br&gt;&#xA;सर्वान्कामानुपाश्नीमो ये दिव्या ये च मानुषाः ॥&#x9;089c&lt;br&gt;&#xA;नातः परं हि नारीणां विद्यते च कदाचन ।&#x9;090a&lt;br&gt;&#xA;यथा पुरुषसंसर्गः परमेतद्धि नः फलम् ॥&#x9;090c&lt;br&gt;&#xA;आत्मच्छन्देन वर्तन्ते नार्यो मन्मथचोदिताः ।&#x9;091a&lt;br&gt;&#xA;न च दह्यन्ति गच्छन्त्यः सुतप्तैरपि पांसुभिः ॥&#x9;091c&lt;br&gt;&#xA;अष्टावक्र उवाच ।&#x9;092&lt;br&gt;&#xA;परदारानहं भद्रे न गच्छेयं कथञ्चन ।&#x9;092a&lt;br&gt;&#xA;दूषितं धर्मशास्त्रज्ञैः परदाराभिमर्शनम् ॥&#x9;092c&lt;br&gt;&#xA;&#39;शुद्धक्षेत्रे ब्रह्महत्याप्रायश्चित्तमथोच्यते ।&#x9;093a&lt;br&gt;&#xA;पुनश्च पातकं दृष्टं विप्रक्षेत्रे विशेषतः&#39; ॥&#x9;093c&lt;br&gt;&#xA;भद्रे निर्वेष्टुकामोऽहं तत्रावकिरणं मम ।&#x9;094a&lt;br&gt;&#xA;&#39;प्रायश्चित्तं महदतो दारग्रहणपूर्वकम् ॥&#x9;094c&lt;br&gt;&#xA;बीजं न शुद्ध्यते वोढुरन्यथा कृतनिष्कृतेः ।&#x9;095a&lt;br&gt;&#xA;मातृतः पितृतः शुद्धो ज्ञेयः पुत्रो यथार्थतः ॥&#39;&#x9;095c&lt;br&gt;&#xA;विषयेष्वनभिज्ञोऽहं धर्मार्थं किल सन्ततिः ।&#x9;096a&lt;br&gt;&#xA;एवं लोकान्गमिष्यामि पुत्रैरिति न संशयः ॥&#x9;096c&lt;br&gt;&#xA;भद्रे धर्मं विजानीहि ज्ञात्वा चोपरमस्व ह ॥&#x9;097ac&lt;br&gt;&#xA;स्त्र्युवाच ।&#x9;098&lt;br&gt;&#xA;नानिलोऽग्निर्न वरुणो न चान्ये त्रिदशा द्विज ।&#x9;098a&lt;br&gt;&#xA;प्रियाः स्त्रीणां यथा कामो रतिशीला हि योषितः ॥&#x9;098c&lt;br&gt;&#xA;सहस्रे किल नारीणां प्राप्येतैका कदाचन ।&#x9;099a&lt;br&gt;&#xA;तथा शतसहस्रेषु यदि काचित्पतिव्रता ॥&#x9;099c&lt;br&gt;&#xA;नैता जानन्ति पितरं न कुलं न च मातरम् ।&#x9;100a&lt;br&gt;&#xA;न भ्रातॄन्न च भर्तारं न च पुत्रान्न देवरान् ॥&#x9;100c&lt;br&gt;&#xA;लीलायन्त्यः कुलं घ्नन्ति कूलानीव सरिद्वराः ।&#x9;101a&lt;br&gt;&#xA;दोषान्सर्वाश्च मत्वाऽऽशु प्रजापतिरभाषत ॥&#x9;101c&lt;br&gt;&#xA;भीष्म उवाच ।&#x9;102&lt;br&gt;&#xA;ततः स ऋषिरेकाग्रस्तां स्त्रियं प्रत्यभाषत ।&#x9;102a&lt;br&gt;&#xA;आस्यतां रुचितश्छन्दः किञ्च कार्यं ब्रवीहि मे ॥&#x9;102c&lt;br&gt;&#xA;सा स्त्री प्रोवाच भगवन्द्रक्ष्यसे देशकालतः ।&#x9;103a&lt;br&gt;&#xA;वस तावन्महाभाग कृतकृत्यो भविष्यसि ॥&#x9;103c&lt;br&gt;&#xA;ब्रह्मर्षिस्तामथोवाच स तथेति युधिष्ठिर ।&#x9;104a&lt;br&gt;&#xA;वत्स्येऽहं यावदुत्साहो भवत्या नात्र संशयः ॥&#x9;104c&lt;br&gt;&#xA;अथर्षिरभिसम्प्रेक्ष्य स्त्रियं तां जरयाऽर्दिताम् ।&#x9;105a&lt;br&gt;&#xA;चिन्तां परमिकां भेजे सन्तप्त इव चाभवत् ॥&#x9;105c&lt;br&gt;&#xA;यद्यदङ्गं हि सोऽपश्यत्तस्या विप्रर्षभस्तदा ।&#x9;106a&lt;br&gt;&#xA;नारमत्तत्रतत्रास्य दृष्टी रूपविरागिता ॥&#x9;106c&lt;br&gt;&#xA;देवतेयं गृहस्यास्य शापात्किं नु विरूपिता ।&#x9;107a&lt;br&gt;&#xA;अस्याश्च कारणं वेत्तुं न युक्तं सहसा भया ॥&#x9;107c&lt;br&gt;&#xA;इति चिन्ताविषक्तस्य तमर्थं ज्ञातुमिच्छतः ।&#x9;108a&lt;br&gt;&#xA;व्यगमद्रात्रिशेषः स मनसा व्याकुलेन तु ॥&#x9;108c&lt;br&gt;&#xA;अथ सा स्त्री तथोवाच भगवन्पश्य वै रवेः ।&#x9;109a&lt;br&gt;&#xA;रूपं सन्ध्याभ्रसंरक्तं किमुपस्थाप्यतां तव ॥&#x9;109c&lt;br&gt;&#xA;स उवाच ततस्तां स्त्रीं स्नानोदकमिहानय ।&#x9;110a&lt;br&gt;&#xA;उपासिष्ये ततः सन्ध्यां वाग्यतो नियतेन्द्रियः ॥ ॥&#x9;110c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/051/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/051/</guid>
      <description>&lt;p&gt;अध्यायः 051&lt;/p&gt;&#xA;&lt;p&gt;उत्तरदिगभिमानिदेवतया परदारत्वशङ्कया स्वभोगमनङ्गीकुर्वाणमष्टावक्रं प्रति जरतीरूपत्यागेन कन्यारूपस्वीकरणपूर्वकं स्वपाणिग्रहणप्रार्थना ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;अथ सा स्त्री तमुवाच विप्रमेवं भवत्विति ।&#x9;001a&lt;br&gt;&#xA;तैलं दिव्यमुपादाय स्नानशाटीमुपानयत् ॥&#x9;001c&lt;br&gt;&#xA;अनुज्ञाता च मुनिना सा स्त्री तेन महात्मना ।&#x9;002a&lt;br&gt;&#xA;अथास्य तैलेनाङ्गानि सर्वाण्येवाभ्यमृक्षत ॥&#x9;002c&lt;br&gt;&#xA;शनैश्चाच्छादितस्तत्र स्नानशालामुपागमत् ।&#x9;003a&lt;br&gt;&#xA;भद्रासनं ततश्चित्रमृषिरन्वगमन्नवम् ॥&#x9;003c&lt;br&gt;&#xA;अथोपविष्टश्च यदा तस्मिन्भद्रासने तदा ।&#x9;004a&lt;br&gt;&#xA;स्नापयामास शनकैस्तमृषिं सुखहस्तवत् ।&#x9;004c&lt;br&gt;&#xA;दिव्यं च विधिवच्चक्रे सोपचारं मुनेस्तदा ॥&#x9;004e&lt;br&gt;&#xA;जलेन सुसुखोष्णेन तस्या हस्तसुखेन च ।&#x9;005a&lt;br&gt;&#xA;व्यतीतां रजनीं कृत्स्नां नाजानात्स महाव्रतः ॥&#x9;005c&lt;br&gt;&#xA;तत उत्थाय स मुनिस्तदा परमविस्मितः ।&#x9;006a&lt;br&gt;&#xA;पूर्वस्यां दिशि सूर्यं च सोऽपश्यदुदितं दिवि ॥&#x9;006c&lt;br&gt;&#xA;&#39;सन्ध्योपासनमित्येव सर्वपापहरं न मे ।&#39;&#x9;007a&lt;br&gt;&#xA;तस्य बुद्धिरियं किन्तु मोहस्तत्त्वमिदं भवेत् ॥&#x9;007c&lt;br&gt;&#xA;अथोपास्य सहस्रांशुं किं करोमीत्युवाच ताम् ।&#x9;008a&lt;br&gt;&#xA;सा चामृतरसप्रख्यं क्रषेरन्नमुपाहरत् ॥&#x9;008c&lt;br&gt;&#xA;तस्य स्वादुतयाऽन्नस्य न प्रभूतं चकार सः ।&#x9;009a&lt;br&gt;&#xA;व्यगमच्चाप्यहःशेषं ततः सन्ध्याऽऽगमत्पुनः ॥&#x9;009c&lt;br&gt;&#xA;अथ सा स्त्री भगवन्तं सुप्यतामित्यचोदयत् ।&#x9;010a&lt;br&gt;&#xA;तत्र वै शयने दिव्ये तस्य तस्याश्च कल्पिते ॥&#x9;010c&lt;br&gt;&#xA;[पृथक्र्वैव तथा सुप्तौ सा स्त्री स च मुनिस्तदा ।&#x9;011a&lt;br&gt;&#xA;तथाऽर्थरात्रे सा स्त्री तु शयनं तदुपागमत् ॥]&#x9;011c&lt;br&gt;&#xA;अष्टावक्र उवाच ।&#x9;012&lt;br&gt;&#xA;न भद्रे परदारेषु मनो मे सम्प्रसज्जति ।&#x9;012a&lt;br&gt;&#xA;उत्तिष्ठ भद्रे भद्रं ते स्वापं वै विरमस्व च ॥&#x9;012c&lt;br&gt;&#xA;भीष्म उवाच ।&#x9;013&lt;br&gt;&#xA;सा तदा तेन विप्रेण तथा धृत्या निवर्तिता ।&#x9;013a&lt;br&gt;&#xA;स्वतन्त्राऽस्मीत्युवाचर्षिं न धर्मच्छलमस्ति ते ॥&#x9;013c&lt;br&gt;&#xA;अष्टावक्र उवाच ।&#x9;014&lt;br&gt;&#xA;नास्ति स्वतन्त्रता स्त्रीणामस्वतन्त्रा हि योषितः ।&#x9;014a&lt;br&gt;&#xA;प्रजापतिमतं ह्येतन्न स्त्री स्वातन्त्र्यमर्हति ॥&#x9;014c&lt;br&gt;&#xA;स्त्र्युवाच ।&#x9;015&lt;br&gt;&#xA;बाधते मैथुनं विप्र मम भक्तिं च पश्य वै ।&#x9;015a&lt;br&gt;&#xA;अधर्मं प्राप्स्यसे विप्र यन्मां त्वं नाभिनन्दसि ॥&#x9;015c&lt;br&gt;&#xA;अष्टावक्र उवाच ।&#x9;016&lt;br&gt;&#xA;हरन्ति दोषजातानि नरमिन्द्रियकिङ्करम् ।&#x9;016a&lt;br&gt;&#xA;प्रभवामि सदा धृत्या भद्रे स्वशयनं व्रज ॥&#x9;016c&lt;br&gt;&#xA;स्त्र्युवाच ।&#x9;017&lt;br&gt;&#xA;शिरसा प्रणमे विप्र प्रसादं कर्तुमर्हसि ।&#x9;017a&lt;br&gt;&#xA;भूमौ निपतमानायाः शरणं भव मेऽनघ ॥&#x9;017c&lt;br&gt;&#xA;यदि वा दोषजातं त्वं परदारेषु पश्यसि ।&#x9;018a&lt;br&gt;&#xA;आत्मानं स्पर्शयाम्यद्य पाणिं गृह्णीष्व मे द्विज ॥&#x9;018c&lt;br&gt;&#xA;न दोषो भविता चैव सत्येनैतद्ब्रवीम्यहम् ।&#x9;019a&lt;br&gt;&#xA;स्वतन्त्रां मां विजानीहि यो धर्मः सोस्तु वै मयि ।&#x9;019c&lt;br&gt;&#xA;त्वय्यावेशितचित्ता च स्वतन्त्राऽस्मि भजस्व माम् ॥&#x9;019e&lt;br&gt;&#xA;अष्टावक्र उवाच ।&#x9;020&lt;br&gt;&#xA;स्वतन्त्रा त्वं कथं भद्रे ब्रूहि कारणमत्र वै ।&#x9;020a&lt;br&gt;&#xA;नास्ति त्रिलोके स्त्री काचिद्या वै स्वातन्त्र्यमर्हति ॥&#x9;020c&lt;br&gt;&#xA;पिता रक्षति कौमारे भर्ता रक्षति यौवने ।&#x9;021a&lt;br&gt;&#xA;पुत्रस्तु स्थाविरे भावे न स्त्री स्वातन्त्र्यमर्हति ।&#x9;021c&lt;br&gt;&#xA;&#39;न वृद्धामक्षतां मन्ये च चेच्छा त्वयि मेऽनघे&#39;&#x9;021e&lt;br&gt;&#xA;स्त्र्युवाच ।&#x9;022&lt;br&gt;&#xA;कौमारं ब्रह्मचर्यं मे कन्यैवास्मि न संशयः ।&#x9;022a&lt;br&gt;&#xA;पत्नीं कुरुष्व मां विप्र श्रद्धां विजहि मा मम ॥&#x9;022c&lt;br&gt;&#xA;अष्टावक्र उवाच ।&#x9;023&lt;br&gt;&#xA;यथा मम तथा तुभ्यं यथा तुभ्यं तथा मम ।&#x9;023a&lt;br&gt;&#xA;जिज्ञासेयमृषेस्तस्य विघ्नः सत्यं नु किं भवेत् ॥&#x9;023c&lt;br&gt;&#xA;आश्चर्यं परमं हीदं किन्नु श्रेयो हि मे भवेत् ।&#x9;024a&lt;br&gt;&#xA;दिव्याभरणवस्त्रा हि कन्येयं मामुपस्थिता ॥&#x9;024c&lt;br&gt;&#xA;किं त्वस्याः परमं रूपं जीर्णमासीत्कथं पुनः ।&#x9;025a&lt;br&gt;&#xA;कन्यारूपमिहाद्यैवं किमिवात्रोत्तरं भवेत् ॥&#x9;025c&lt;br&gt;&#xA;यथा मे परमा शक्तिर्न व्युत्थाने कथञ्चन ।&#x9;026a&lt;br&gt;&#xA;न रोचते हि व्युत्थानं सत्येनासादयाम्यहम् ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/052/</guid>
      <description>&lt;p&gt;अध्यायः 052&lt;/p&gt;&#xA;&lt;p&gt;उत्तरदिगभिमानिदेवतया स्वीयप्रार्थनायाः स्त्रीचापलप्रदर्शनाद्यर्थकत्वकथनपूर्वकमष्टावक्रस्य धर्मोपदेशेन स्वगृहम्प्रति प्रेषणम् ॥ 1 ॥ अष्टावक्रेण वदान्यकन्यापाणिग्रहणेन स्वाश्रमे सुखनिवासः ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;न बिभेति कथं सा स्त्री शापाच्च परमद्युतेः ।&#x9;001a&lt;br&gt;&#xA;कथं निवृत्तो भगवांस्तद्भवान्प्रब्रवीतु मे ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अष्टावक्रोऽन्वपृच्छत्तां रूपं विकुरुषे कथम् ।&#x9;002a&lt;br&gt;&#xA;न चानृतं ते वक्तव्यं ब्रूहि ब्राह्मणकाम्यया ॥&#x9;002c&lt;br&gt;&#xA;स्त्र्युवाच ।&#x9;003&lt;br&gt;&#xA;द्यावापृथिव्योर्यत्रैषा काम्या ब्राह्मणसत्तम ।&#x9;003a&lt;br&gt;&#xA;शृणुष्वावहितः सर्वं यदिदं सत्यविक्रम ॥&#x9;003c&lt;br&gt;&#xA;जिज्ञासेयं प्रयुक्ता मे स्थैर्यं कर्तुं तवानघ ।&#x9;004a&lt;br&gt;&#xA;अव्युत्थानेन ते लोका जिताः सत्यपराक्रम ॥&#x9;004c&lt;br&gt;&#xA;उत्तरां मां दिशं विद्धि दृष्टं स्त्रीचापलं च ते ।&#x9;005a&lt;br&gt;&#xA;स्थविराणामपि स्त्रीणां बाधते मैथुनज्वरः ॥&#x9;005c&lt;br&gt;&#xA;&#39;अविश्वासो न व्यसनी नातिसक्तोऽप्रवासकः ।&#x9;006a&lt;br&gt;&#xA;विद्वान्सुशीलः पुरुषः सदारः सुखमश्नुते ॥&#39;&#x9;006c&lt;br&gt;&#xA;तुष्टः पितामहस्तेऽद्य तथा देवाः सवासवाः ॥&#x9;007ac&lt;br&gt;&#xA;सत्वं येन च कार्येण सम्प्राप्तो भगवानिह ।&#x9;008a&lt;br&gt;&#xA;प्रेषितस्तेन विप्रेण कन्यापित्रा द्विजर्षभः ॥&#x9;008c&lt;br&gt;&#xA;प्रेषितश्चोपदेशाय तच्च सर्वं श्रुतं त्वया ॥&#x9;009ac&lt;br&gt;&#xA;&#39;नितान्तं स्त्री भोगपरा प्रियवादाप्रवासनात् ।&#x9;010a&lt;br&gt;&#xA;रक्ष्यते चाकुचेलाद्यैरप्रसङ्गानुवर्तनैः ॥&#x9;010c&lt;br&gt;&#xA;अपर्वस्वनिषिद्धासु रात्रिष्वप्यनृतौ व्रजेत् ।&#x9;011a&lt;br&gt;&#xA;रात्रौ च नातिनियमो न वै ह्यनियमो भवेत् ॥&#39; ॥&#x9;011c&lt;br&gt;&#xA;क्षेमैर्गमिष्यसि गृहं श्रमश्च न भविष्यति ।&#x9;012a&lt;br&gt;&#xA;कन्यां प्राप्स्यसि तां विप्र पुत्रिणी च भविष्यति ॥&#x9;012c&lt;br&gt;&#xA;काम्यया पृष्टवांस्त्वं मां ततो व्याहृतमुत्तरम् ।&#x9;013a&lt;br&gt;&#xA;अनतिक्रमणीया सा कृत्स्नैर्लोकैस्त्रिभिः सदा ॥&#x9;013c&lt;br&gt;&#xA;गच्छस्व कृतकृत्यस्त्वं किं वाऽन्यच्छ्रोतुमिच्छसि ।&#x9;014a&lt;br&gt;&#xA;यावद्ब्रवीमि विप्रर्षे अष्टावक्र यथातथम् ॥&#x9;014c&lt;br&gt;&#xA;ऋषिणा प्रसादिता चास्मि तव हेतोर्द्विजर्षभ ।&#x9;015a&lt;br&gt;&#xA;तस्य सम्माननार्थं मे त्वयि वाक्यं प्रभाषितम् ॥&#x9;015c&lt;br&gt;&#xA;भीष्म उवाच ।&#x9;016&lt;br&gt;&#xA;श्रुत्वा तु वचनं तस्याः स विप्रः प्राञ्जलिः स्थितः ।&#x9;016a&lt;br&gt;&#xA;अनुज्ञातस्तया चापि स्वगृहं पुनराव्रजत् ॥&#x9;016c&lt;br&gt;&#xA;गृहमागत्य विश्रान्तः स्वजनं परिपृच्छ्य च ।&#x9;017a&lt;br&gt;&#xA;अभ्यागच्छच्च तं विप्रं न्यायतः कुरुनन्दन ॥&#x9;017c&lt;br&gt;&#xA;पृष्टश्च तेन विप्रेण दृष्टं त्वेतन्निदर्शनम् ।&#x9;018a&lt;br&gt;&#xA;प्राह विप्रं तदा विप्रः सुप्रीतेनान्तरात्मना ॥&#x9;018c&lt;br&gt;&#xA;भवताऽहमनुज्ञातः प्रास्थितो गन्धमादनम् ।&#x9;019a&lt;br&gt;&#xA;तस्य चोत्तरतो देशे दृष्टं मे दैवतं महत् ॥&#x9;019c&lt;br&gt;&#xA;तया चाहमनुज्ञातो भवांश्चापि प्रकीर्तितः ।&#x9;020a&lt;br&gt;&#xA;श्रावितश्चापि तद्वाक्यं गृहं चाभ्यागतः प्रभो ॥&#x9;020c&lt;br&gt;&#xA;तमुवाच तदा विप्रः सुतां प्रतिगृहाण मे ।&#x9;021a&lt;br&gt;&#xA;नक्षत्रतिथिसंयोगे पात्रं हि परमं भवान् ॥&#x9;021c&lt;br&gt;&#xA;भीष्म उवाच ।&#x9;022&lt;br&gt;&#xA;अष्टावक्रस्तथेत्युक्त्वा प्रतिगृह्य च तां प्रभो ।&#x9;022a&lt;br&gt;&#xA;कन्यां परमधर्मात्मा प्रीतिमांश्चाभवत्तदा ॥&#x9;022c&lt;br&gt;&#xA;कन्यां तां प्रतिगृह्यैव भार्यां परमशोभनाम् ।&#x9;023a&lt;br&gt;&#xA;उवास मुदितस्तत्र श्वाश्रमे विगतज्वरः ॥ ॥&#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/053/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/053/</guid>
      <description>&lt;p&gt;अध्यायः 053&lt;/p&gt;&#xA;&lt;p&gt;भीष्मेण युधिष्ठिरं प्रति ऋष्यादीनां वियोनिजत्वेपि तपोविद्यादीनामेव माहात्म्यप्रयोजकत्वे निदर्शनतया तादृशानां सम्भवप्रकारादिकथनम् ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच ।&#x9;001&lt;br&gt;&#xA;वैश्ययोन्यां समुत्पन्नाः शूद्रयोन्यां तथैव च ।&#x9;001a&lt;br&gt;&#xA;ब्रह्मर्षय इति प्रोक्ताः पुराणA द्विजसत्तमाः ॥&#x9;001c&lt;br&gt;&#xA;कथमेतन्महाराज तत्त्वं शंसितुमर्हसि ।&#x9;002a&lt;br&gt;&#xA;विरुद्धमिह पश्यामि वियोनौ ब्राह्मणो भवेत् ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;अलं कौतूहलेनात्र निबोध त्वं युधिष्ठिर ।&#x9;003a&lt;br&gt;&#xA;शुभेतरं शुभं वाऽपि न चिन्तयितुमर्हसि ॥&#x9;003c&lt;br&gt;&#xA;ईशन्त्यात्मन इत्येते गतिश्चैषां न सञ्जते ।&#x9;004a&lt;br&gt;&#xA;ब्रह्मभूयांस इत्येव ऋषयः श्रुतिचोदिताः ॥&#x9;004c&lt;br&gt;&#xA;निन्द्या न चैते राजेन्द्र प्रमाणं हि प्रमाणिनाम् ।&#x9;005a&lt;br&gt;&#xA;लोकोऽनुमन्यते चैतान्प्रमाणं ह्यत्र वै तपः ॥&#x9;005c&lt;br&gt;&#xA;एवं महात्मभिस्तात तपोज्ञानसमन्वितैः ।&#x9;006a&lt;br&gt;&#xA;प्रवर्तितानि कार्याणि प्रमाणान्येव सत्तम ॥&#x9;006c&lt;br&gt;&#xA;भार्याश्चतस्रो राजेन्द्र ब्राह्मणस्य स्वधर्मतः ।&#x9;007a&lt;br&gt;&#xA;ब्राह्मणी क्षत्रिया वैश्या शूद्रा च भरतर्षभ ॥&#x9;007c&lt;br&gt;&#xA;राज्ञां तु क्षत्रिया वैश्या शूद्रा च भरतर्षभ ।&#x9;008a&lt;br&gt;&#xA;वैश्यस्य वैश्या विहिता शूद्रा च भरतर्षभ ॥&#x9;008c&lt;br&gt;&#xA;शूद्रस्यैका स्मृता भार्या प्रतिलोमे तु सङ्करः ।&#x9;009a&lt;br&gt;&#xA;शूद्रायास्तु नरश्रेष्ठ चत्वारः पतयः स्मृताः ॥&#x9;009c&lt;br&gt;&#xA;वर्णोत्तमायास्तु पतिः सवर्णस्त्वेक एव सः ।&#x9;010a&lt;br&gt;&#xA;द्वौ क्षत्रियाया विहितौ ब्राह्मणः क्षत्रियस्तथा ॥&#x9;010c&lt;br&gt;&#xA;वैश्यायास्तु नरश्रेष्ठ विहिताः पतयस्त्रयः ।&#x9;011a&lt;br&gt;&#xA;सवर्णः क्षत्रियश्चैव ब्राह्मणश्च विशाम्पते ॥&#x9;011c&lt;br&gt;&#xA;एवंविधिमनुस्मृत्य ततस्ते ऋषिभिः पुरा ।&#x9;012a&lt;br&gt;&#xA;उत्पादिता महात्मानः पुत्रा ब्रह्मर्षयः पुरा ॥&#x9;012c&lt;br&gt;&#xA;पुराणाभ्यामृषिभ्यां तु मित्रेण वरुणेन च ।&#x9;013a&lt;br&gt;&#xA;वसिष्ठोऽथ तथाऽगस्त्यो बर्हिषव्यस्तथैव च ॥&#x9;013c&lt;br&gt;&#xA;कक्षीवानार्ष्टिषेणश्च पुरुषः कष एव च ।&#x9;014a&lt;br&gt;&#xA;मामतेयस्य वै पुत्रा गौतमश्चात्मजाः स्मृताः ॥&#x9;014c&lt;br&gt;&#xA;वत्सप्रियश्च भगवान्स्थूलरश्मिस्तथाक्षणिः ।&#x9;015a&lt;br&gt;&#xA;गौतमस्यैव तनया ये दास्यां जनिता ह्युत ॥&#x9;015c&lt;br&gt;&#xA;कपिञ्जलादो ब्रह्मर्षिश्चाण्डाल्यामुदपद्यत ।&#x9;016a&lt;br&gt;&#xA;वैनतेयस्तथा पक्षी तुर्यायां च वसिष्ठतः ॥&#x9;016c&lt;br&gt;&#xA;प्रसादाच्च वसिष्ठस्य शुक्लाभ्युपगमेन च ।&#x9;017a&lt;br&gt;&#xA;अदृश्यन्त्याः पिता वैश्यो नाम्ना चित्रमुखः पुरा ।&#x9;017c&lt;br&gt;&#xA;ब्राह्मणत्वमनुप्राप्तो ब्रह्मर्षित्वं च कौरव ॥&#x9;017e&lt;br&gt;&#xA;वैश्यश्चित्रमुखः कन्यां वसिष्ठतनयस्य वै ।&#x9;018a&lt;br&gt;&#xA;शुभां प्रादाद्यतो जातो ब्रह्मर्षिस्तु पराशरः ॥&#x9;018c&lt;br&gt;&#xA;तथैव दाशकन्यायां सत्यवत्यां महानृषिः ।&#x9;019a&lt;br&gt;&#xA;पराशरात्प्रसूतश्च व्यासो योगमयो मुनिः ॥&#x9;019c&lt;br&gt;&#xA;विभण्डकस्य मृग्यां च तपोयोगात्मको मुनिः ।&#x9;020a&lt;br&gt;&#xA;ऋस्यशृङ्गः समुत्पन्नो ब्रह्मचारी महायशाः ॥&#x9;020c&lt;br&gt;&#xA;शार्ङ्ग्यां च मन्दपालस्य चत्वारो ब्रह्मवादिनः ।&#x9;021a&lt;br&gt;&#xA;जाता ब्रह्मर्षयः पुण्या यैः स्तुतो हव्यवाहनः ॥&#x9;021c&lt;br&gt;&#xA;द्रोणश्च स्तम्बमित्रश्च सारिसृक्वश्च बुद्धिमान् ।&#x9;022a&lt;br&gt;&#xA;जरितारिश्च विख्यातश्चत्वारः सूर्यसन्निभाः ॥&#x9;022c&lt;br&gt;&#xA;महर्षेः कालवृक्षस्य शकुन्त्यामेव जज्ञिवान् ।&#x9;023a&lt;br&gt;&#xA;हिरण्यहस्तो भगवान्महर्षिः काञ्चनप्रभः ॥&#x9;023c&lt;br&gt;&#xA;पावकात्तात सम्भूता मनसा च महर्षयः ।&#x9;024a&lt;br&gt;&#xA;पितामहस्य राजेन्द्र पुरस्त्यपुलहादयः ॥&#x9;024c&lt;br&gt;&#xA;सावर्ण्यश्चापि राजर्षिः सवर्णायामजायत ।&#x9;025a&lt;br&gt;&#xA;मृण्मय्यां भरतश्रेष्ठ आदित्येन विवस्वता ॥&#x9;025c&lt;br&gt;&#xA;शाण्डिल्यश्चाग्नितो जातः कश्यपस्याग्रजः प्रभुः ।&#x9;026a&lt;br&gt;&#xA;शरद्वतः शरस्तम्बात्कृपश्व कृपया सह ॥&#x9;026c&lt;br&gt;&#xA;पद्माश्च जज्ञे राजेन्द्र सोमपस्य महात्मनः ।&#x9;027a&lt;br&gt;&#xA;रेणुश्च रेणुका चैव राममाता यशस्विनी ॥&#x9;027c&lt;br&gt;&#xA;समुनायाः समुद्भूतः सोमकेन महात्मना ।&#x9;028a&lt;br&gt;&#xA;अर्कदन्तो महानृषिः प्रथितः पृथिवीतले ॥&#x9;028c&lt;br&gt;&#xA;अग्नेराहवनीयाच्च द्रुपदस्येन्द्रवर्चसः ।&#x9;029a&lt;br&gt;&#xA;धृष्टद्युम्नश्च सम्भूतो वेद्यां कृष्णा च भारत ॥&#x9;029c&lt;br&gt;&#xA;व्याघ्रयोन्यां ततो जाता वसिष्ठस्य महात्मनः ।&#x9;030a&lt;br&gt;&#xA;एकोनविंशतिः पुत्राः ख्याता व्याघ्रपदादयः ॥&#x9;030c&lt;br&gt;&#xA;मन्धश्च बादलोमश्च जावालिश्च महानृषिः ।&#x9;031a&lt;br&gt;&#xA;मन्युश्चैवोपमन्युश्च सेतुकर्णस्तथैव च ।&#x9;031c&lt;br&gt;&#xA;एते चान्ये च विख्याताः पृथिव्यां गोत्रतां गताः ॥&#x9;031e&lt;br&gt;&#xA;विश्वकाशस्य राजर्षेरैक्ष्वाकोस्तु महात्मनः ।&#x9;032a&lt;br&gt;&#xA;बालाश्वो नाम पुत्रोऽभूच्छिखां भित्त्वा विनिस्सृतः ॥&#x9;032c&lt;br&gt;&#xA;मान्धाता चैव राजर्षिर्युवनाश्वेन धीमता ।&#x9;033a&lt;br&gt;&#xA;स्वयं धृतोऽथ गर्भेण दिव्यास्त्रबलसंयुतः ॥&#x9;033c&lt;br&gt;&#xA;गौरिकश्चापि राजर्षिश्चक्रवर्ती महायशाः ।&#x9;034a&lt;br&gt;&#xA;बाहुदायां समुत्पन्नो नद्यां राज्ञा सुबाहुना ॥&#x9;034c&lt;br&gt;&#xA;भूमेश्च पुत्रो नरकः संवर्तश्चैव पुष्कलः ।&#x9;035a&lt;br&gt;&#xA;अद्भिश्चैव महातेजा ऋषिर्गार्ग्योऽभ्यजायत ॥&#x9;035c&lt;br&gt;&#xA;एते चान्ये च बहवो राजन्या ब्राह्मणास्तथा ।&#x9;036a&lt;br&gt;&#xA;प्रभावेनाभिसम्भूता महर्षीणां महात्मनाम् ।&#x9;036c&lt;br&gt;&#xA;नासाध्यं तपसा तेषां विद्ययाऽऽत्मगुणैः परैः ॥&#x9;036e&lt;br&gt;&#xA;अस्मिन्नर्थे च मनुना नीतः श्लोको नराधिप ।&#x9;037a&lt;br&gt;&#xA;धर्मं प्रणयता राजंस्तं निबोध युधिष्ठिर ॥&#x9;037c&lt;br&gt;&#xA;ऋषिणां च नदीनां च साधूनां च महात्मनाम् ।&#x9;038a&lt;br&gt;&#xA;प्रभवो नाधिगन्तव्यः स्त्रीणां दुश्चरितस्य च ॥&#x9;038c&lt;br&gt;&#xA;तन्नात्र चिन्ता कर्तव्या महर्षीणां समुद्भवे ।&#x9;039a&lt;br&gt;&#xA;यथा सर्वगतो ह्यग्निस्तथा तेजो महात्मसु ॥&#39; ॥&#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/054/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/054/</guid>
      <description>&lt;p&gt;अध्यायः 054&lt;/p&gt;&#xA;&lt;p&gt;भीष्मेण युधिष्ठिरं प्रति युगचतुष्टयधर्मादिप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच ।&#x9;001&lt;br&gt;&#xA;पुत्रैः कथं महाराज पुरुषस्तारितो भवेत् ।&#x9;001a&lt;br&gt;&#xA;यावन्न लब्धवान्पुत्रमफलः पुरुषो नृप ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;नारदेन पुरा गीतं मार्कण्डेयाय पृच्छते ॥&#x9;002c&lt;br&gt;&#xA;पर्वतं नारदं चैव असितं देवलं च तम् ।&#x9;003a&lt;br&gt;&#xA;आरुणेयं च रैभ्यं च एतानत्रागतान्पुरा ॥&#x9;003c&lt;br&gt;&#xA;गङ्गायमुनयोर्मध्ये भोगवत्याः समागमे ।&#x9;004a&lt;br&gt;&#xA;दृष्ट्वा पूर्वं समासीनान्मार्कण्डेयोऽभ्यगच्छत ॥&#x9;004c&lt;br&gt;&#xA;ऋषयस्तु मुनिं दृष्ट्वा समुत्थायोन्मुखाः स्थिताः ।&#x9;005a&lt;br&gt;&#xA;अर्चयित्वाऽर्हतो विप्रं किं कुर्म इति चाब्रुवन् ॥&#x9;005c&lt;br&gt;&#xA;मार्कण्डेय उवाच ।&#x9;006&lt;br&gt;&#xA;अयं समागमः सद्भिर्यत्नेनासादितो मया ।&#x9;006a&lt;br&gt;&#xA;अत्र प्राप्स्यामि धर्माणामाचारस्य च निश्चयम् ॥&#x9;006c&lt;br&gt;&#xA;ऋजुः कृतयुगे धर्मस्तस्मिन्क्षीणे विमुह्यति ।&#x9;007a&lt;br&gt;&#xA;युगे युगे महर्षिभ्यो धर्ममिच्छामि वेदितुम् ॥&#x9;007c&lt;br&gt;&#xA;ऋषिभिर्नारदः प्रोक्तो ब्रूहि यत्रास्य संशयः ।&#x9;008a&lt;br&gt;&#xA;धर्माधर्मेषु तत्वज्ञ त्वं हि च्छेत्ता हि संशयान् ॥&#x9;008c&lt;br&gt;&#xA;ऋषिभ्योऽनुमतं वाक्यं नियोगान्नारदस्तदा ।&#x9;009a&lt;br&gt;&#xA;सर्वधर्मार्थतत्वज्ञं मार्कण्डेयं ततोऽब्रवीत् ॥&#x9;009c&lt;br&gt;&#xA;दीर्घायो तपसा दीप्त वदेवदाङ्गतत्ववित् ।&#x9;010a&lt;br&gt;&#xA;यत्र ते संशयो ब्रह्मन्समुत्पन्नः स उच्यताम् ॥&#x9;010c&lt;br&gt;&#xA;धर्मं लोकोपकारं वा यच्चान्यच्छ्रोतुमिच्छसि ।&#x9;011a&lt;br&gt;&#xA;तदहं कथयिष्यामि ब्रूहि त्वं सुमहातपाः ॥&#x9;011c&lt;br&gt;&#xA;मार्कण्डेय उवाच ।&#x9;012&lt;br&gt;&#xA;युगे युगे व्यतीतेऽस्मिन्धर्मसेतुः प्रणश्यति ।&#x9;012a&lt;br&gt;&#xA;कथं धर्मच्छलेनाहं प्राप्नुयामिति मे मतिः ॥&#x9;012c&lt;br&gt;&#xA;नारद उवाच ।&#x9;013&lt;br&gt;&#xA;आसीद्धर्मः पुरा विप्र चतुष्पादः कृते युगे ।&#x9;013a&lt;br&gt;&#xA;ततो ह्यधर्मः कालेन प्रसूतः किञ्चिदूनतः ॥&#x9;013c&lt;br&gt;&#xA;ततस्त्रेतायुगं नाम प्रवृत्तं धर्मदूषणम् ॥&#x9;014ac&lt;br&gt;&#xA;तस्मिन्नतीते सम्प्राप्तं तृतीयं द्वापरं युगम् ।&#x9;015a&lt;br&gt;&#xA;तदा धर्मस्य द्वौ पादावधर्मो नाशयिष्यति ॥&#x9;015c&lt;br&gt;&#xA;द्वापरे तु परिक्षीणे नन्दिके समुपस्थिते ।&#x9;016a&lt;br&gt;&#xA;लोकवृत्तं च धर्मं च उच्यमानं निबोध मे ॥&#x9;016c&lt;br&gt;&#xA;चतुर्थं नन्दिकं नाम धर्मः पादावशेषितः ।&#x9;017a&lt;br&gt;&#xA;ततः प्रभृति जायन्ते क्षीणप्रज्ञायुपो नराः ।&#x9;017c&lt;br&gt;&#xA;क्षीणप्राणधना लोके धर्माचारबहिष्कृताः ॥&#x9;017e&lt;br&gt;&#xA;मार्कण्डेय उवाच ।&#x9;018&lt;br&gt;&#xA;एवं विलुलिते धर्मे लोके चाधर्मसंयुते ।&#x9;018a&lt;br&gt;&#xA;चातुर्वर्ण्यस्य नियतं हव्यं कव्यं नियच्छति ॥&#x9;018c&lt;br&gt;&#xA;नारद उवाच ।&#x9;019&lt;br&gt;&#xA;मन्त्रपूतं सदा हव्यं कव्यं चैव न नश्यति ।&#x9;019a&lt;br&gt;&#xA;प्रतिगृह्णन्ति तद्देवा दातुर्न्यायात्प्रयच्छतः ॥&#x9;019c&lt;br&gt;&#xA;सत्वयुक्तं च दाता च सर्वान्कामानवाप्नुयात् ।&#x9;020a&lt;br&gt;&#xA;अवाप्तकामः स्वर्गे च महीयेत यथेप्सितम् ॥&#x9;020c&lt;br&gt;&#xA;मार्कण्डेय उवाच ।&#x9;021&lt;br&gt;&#xA;चत्वारो ह्यथ ये वर्णा हव्यं कव्यं प्रदास्यति ।&#x9;021a&lt;br&gt;&#xA;मन्त्रहीनमपन्यायं तेषां दत्तं क्व गच्छति ॥&#x9;021c&lt;br&gt;&#xA;नारद उवाच ।&#x9;022&lt;br&gt;&#xA;असुरान्गच्छते दत्तं विप्रै रक्षांसि क्षत्रियैः ।&#x9;022a&lt;br&gt;&#xA;वैश्यैः प्रेतानि वै दत्तं शूद्रैर्भूतानि गच्छति ॥&#x9;022c&lt;br&gt;&#xA;मार्कण्डेय उवाच ।&#x9;023&lt;br&gt;&#xA;अथ वर्णावरे जाताश्चातुर्वर्ण्योपदेशिनः ।&#x9;023a&lt;br&gt;&#xA;दास्यन्ति हव्यकव्यानि तेषां दत्तं क्व गच्छति&#x9;023c&lt;br&gt;&#xA;नारद उवाच ।&#x9;024&lt;br&gt;&#xA;वर्णावराणां भूतानां हव्यकव्यप्रदातृणाम् ।&#x9;024a&lt;br&gt;&#xA;नैव देवा न पितरः प्रतिगृह्णन्ति तत्स्वयम् ॥&#x9;024c&lt;br&gt;&#xA;यातुधानाः पिशाचाश्च भूता ये चापि नैर्ऋताः ।&#x9;025a&lt;br&gt;&#xA;तेषां सा विहिता वृत्तिः पितृदैवतनिर्गताः ॥&#x9;025c&lt;br&gt;&#xA;तेषां सर्वप्रदातॄणां हव्यकव्यं समाहिताः ।&#x9;026a&lt;br&gt;&#xA;यत्प्रयच्छन्ति विधइवत्तद्वै भुञ्जन्ति देवताः ॥&#39; ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/055/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/055/</guid>
      <description>&lt;p&gt;अध्यायः 055&#xA;भीष्मेण युधिष्ठिरं प्रति कन्यानां प्रदानकालादिप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;&#39;मार्कण्डेय उवाच ।&#x9;001&lt;br&gt;&#xA;श्रुतं वर्णावरैर्दत्तं हव्यं कव्यं च नारद ।&#x9;001a&lt;br&gt;&#xA;सम्प्रयोगे च पुत्राणां कन्यानां च ब्रवीहि मे ॥&#x9;001c&lt;br&gt;&#xA;नारद उवाच ।&#x9;002&lt;br&gt;&#xA;कन्याप्रदानं प्रत्राणां स्त्रीणां संयोगमेव च ।&#x9;002a&lt;br&gt;&#xA;आनुपूर्व्यान्मया सम्यगुच्यमानं निबोध मे ॥&#x9;002c&lt;br&gt;&#xA;जातमात्रा तु दातव्या कन्यका सदृशे वरे ।&#x9;003a&lt;br&gt;&#xA;काले दत्तासु कन्यासु पिता धर्मेण युज्यते ॥&#x9;003c&lt;br&gt;&#xA;यस्तु पुष्पवतीं कन्यां बान्धवो न प्रयच्छति ।&#x9;004a&lt;br&gt;&#xA;मासि मासि गते बन्धुस्तस्या भ्रौणघ्न्यमाप्नुते ॥&#x9;004c&lt;br&gt;&#xA;यस्तु कन्यां गृहे रुन्ध्याद्ग्राम्यैर्भोगैर्विवर्जिताम् ।&#x9;005a&lt;br&gt;&#xA;अवध्यातः स कन्याया बन्धुः प्राप्नोति भ्रूणहाम् ॥&#x9;005c&lt;br&gt;&#xA;दूषिता पाणिमात्रेण मृते भर्तरि दारिका ।&#x9;006a&lt;br&gt;&#xA;संस्कारं लभते नारी द्वितीये सा पुनः पतौ ॥&#x9;006c&lt;br&gt;&#xA;पुनर्भूर्नाम सा कन्या सपुत्रा हव्यकव्यदा ।&#x9;007a&lt;br&gt;&#xA;अदूष्या सा प्रसूतीषु प्रजानां दारकर्मणि ॥&#x9;007c&lt;br&gt;&#xA;मार्कण्डेय उवाच ।&#x9;008&lt;br&gt;&#xA;या तु कन्या प्रसूयेत गर्भिणी या तु वा भवेत् ।&#x9;008a&lt;br&gt;&#xA;कथं दारक्रियां भूयः सा भवेदृषिसत्तम ॥&#x9;008c&lt;br&gt;&#xA;नारद उवाच ।&#x9;009&lt;br&gt;&#xA;तत्वार्थनिश्चितं शब्दं कन्यका नयतेऽग्नये ।&#x9;009a&lt;br&gt;&#xA;तस्मात्कुर्वन्ति वै भावं कुमार्यस्ता न कन्यकाः ॥&#x9;009c&lt;br&gt;&#xA;ब्रह्महत्यात्रिभागेन गर्भाधानविशोधितः ।&#x9;010a&lt;br&gt;&#xA;गृह्णीयात्तां चतुर्भागविशुद्धां सर्जनात्पुनः ॥&#x9;010c&lt;br&gt;&#xA;मार्कण्डेय उवाच ।&#x9;011&lt;br&gt;&#xA;कथं कन्यासु ये जाता बन्धूनां दूषिताः सदा ।&#x9;011a&lt;br&gt;&#xA;कस्य ते हव्यकव्यानि प्रदास्यन्ति महामुने ॥&#x9;011c&lt;br&gt;&#xA;नारद उवाच ।&#x9;012&lt;br&gt;&#xA;कन्यायास्तु पितुः पुत्राः कानीना हव्यकव्यदाः ।&#x9;012a&lt;br&gt;&#xA;अन्तर्वत्न्यास्तु यः पाणिं गृह्णीयात्स सहोढजः ॥&#x9;012c&lt;br&gt;&#xA;मार्कण्डेय उवाच ।&#x9;013&lt;br&gt;&#xA;अथ येनाहितो गर्भः कन्यायां तत्र नारद ।&#x9;013a&lt;br&gt;&#xA;कथं पुत्रफलं तस्य भवेदेतत्प्रचक्ष्व मे ॥&#x9;013c&lt;br&gt;&#xA;नारद उवाच ।&#x9;014&lt;br&gt;&#xA;धर्माचारेषु ते नित्यं दूषकाः कृतशोधनाः ।&#x9;014a&lt;br&gt;&#xA;बीजं च नश्यते तेषां मोघचेष्टा भवन्ति ते ॥&#x9;014c&lt;br&gt;&#xA;मार्कण्डेय उवाच ।&#x9;015&lt;br&gt;&#xA;अथ काचिद्भवेत्कन्या क्रीता दत्ता हृताऽपि वा ।&#x9;015a&lt;br&gt;&#xA;कथं पुत्रकृतं तस्यास्तद्भवेद्दषिसत्तम ॥&#x9;015c&lt;br&gt;&#xA;नारद उवाच ।&#x9;016&lt;br&gt;&#xA;क्रीता दत्ता हृता चैव या कन्या पाणिवर्जिता ।&#x9;016a&lt;br&gt;&#xA;कौमारी नाम सा भार्या प्रसवेदौरसान्सुतान् ।&#x9;016c&lt;br&gt;&#xA;न पत्न्यर्थे शुभा प्रोक्ता तत्कर्मण्यपराजिते ॥&#x9;016e&lt;br&gt;&#xA;मार्कण्डेय उवाच ।&#x9;017&lt;br&gt;&#xA;केन मङ्गलकृत्येषु विनियुज्यन्ति कन्यकाः ।&#x9;017a&lt;br&gt;&#xA;एतदिच्छामि विज्ञातुं तत्वेनेह महामुने ॥&#x9;017c&lt;br&gt;&#xA;नारद उवाच ।&#x9;018&lt;br&gt;&#xA;नित्यं निवसते लक्ष्मीः कन्यकासु प्रतिष्ठिता ।&#x9;018a&lt;br&gt;&#xA;शोभना शुभयोग्या च पूज्या मङ्गलकर्मसु ॥&#x9;018c&lt;br&gt;&#xA;आकरस्थं यथा रत्नं सर्वकामफलोपगम् ।&#x9;019a&lt;br&gt;&#xA;तथा कन्या महालक्ष्मीः सर्वलोकस्य मङ्गलम् ॥&#x9;019c&lt;br&gt;&#xA;एवं कन्या परा लक्ष्मी रतिस्तोषश्च देहिनाम् ।&#x9;020a&lt;br&gt;&#xA;महाकुलानां चारित्रवृत्तेन निकषोपलम् ॥&#x9;020c&lt;br&gt;&#xA;आनयित्वा स्वकाद्वर्णात्कन्यकां यो भजेन्नरः ।&#x9;021a&lt;br&gt;&#xA;दातारं हव्यकव्यानां पुत्रकं या प्रसूयति ॥&#x9;021c&lt;br&gt;&#xA;साध्वी कुलं वर्धयति साध्वी पुष्टिग्रहे परा ।&#x9;022a&lt;br&gt;&#xA;साध्वी लक्ष्मी रतिः साक्षात्प्रतिष्ठा सन्ततिस्तथा ॥ ॥&#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/056/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/056/</guid>
      <description>&lt;p&gt;अध्यायः 056&lt;/p&gt;&#xA;&lt;p&gt;भीष्मेण युधिष्ठिरम्प्रति स्त्रीणां भार्यात्वेन परिग्रहयोग्यताप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;&#39;मार्कण्डेय उवाच ।&#x9;001&lt;br&gt;&#xA;श्रुतं बहुविधं वृत्तं कन्यकानां महामते ।&#x9;001a&lt;br&gt;&#xA;इच्छामि योषितां श्रोतुं धर्माधर्मौ परिग्रहे ॥&#x9;001c&lt;br&gt;&#xA;नारद उवाच ।&#x9;002&lt;br&gt;&#xA;अष्टौ भार्यागमा धर्म्या नराणां दारकर्मणि ।&#x9;002a&lt;br&gt;&#xA;प्रेत्येह च हिता यास्तु सपुत्रा हव्यकव्यदाः ॥&#x9;002c&lt;br&gt;&#xA;साध्वी पाणिगृहीता या कौमारी पाणिवर्जिता ।&#x9;003a&lt;br&gt;&#xA;भ्रातृभार्या स्वभार्येति प्रसूयेत्पुत्रमौरसम् ॥&#x9;003c&lt;br&gt;&#xA;मार्कण्डेय उवाच ।&#x9;004&lt;br&gt;&#xA;त्रयो भार्यागमा ज्ञेया यत्र धर्मो न नश्यति ।&#x9;004a&lt;br&gt;&#xA;पञ्चान्याः पश्चिमा ब्रूहि भार्यास्तासां च ये सुताः ॥&#x9;004c&lt;br&gt;&#xA;नारद उवाच ।&#x9;005&lt;br&gt;&#xA;सगोत्रभार्या क्रीता च परभार्या च कारिता ।&#x9;005a&lt;br&gt;&#xA;गतागता च या भार्या आश्रमादाहृता च या ॥&#x9;005c&lt;br&gt;&#xA;एता भार्यागमाः पञ्च पुनर्भार्या भवन्ति याः ।&#x9;006a&lt;br&gt;&#xA;एता भार्या नृणां गम्यास्तत्पुत्रा हव्यकव्यदाः ॥&#39; ॥&#x9;006c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/057/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/057/</guid>
      <description>&lt;p&gt;अध्यायः 057&lt;/p&gt;&#xA;&lt;p&gt;भीष्मेण युधिष्ठिरं प्रति सतीनामसतनां गुणदोषप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;&#39;मार्कण्डेय उवाच ।&#x9;001&lt;br&gt;&#xA;श्रुता भार्याश्च पुत्राश्च विस्तरेण महामुने ।&#x9;001a&lt;br&gt;&#xA;आश्रमस्थाः कथं नार्यो न दुष्यन्तीति ब्रूहि भो ॥&#x9;001c&lt;br&gt;&#xA;नारद उवाच ।&#x9;002&lt;br&gt;&#xA;आश्रमस्थासु नारीषु बान्धवत्वं प्रणश्यति ।&#x9;002a&lt;br&gt;&#xA;नष्टवंश्या भवन्त्येता बन्धूनामथ भर्तृणाम् ॥&#x9;002c&lt;br&gt;&#xA;परदारा मुक्तदोषास्ता नार्योऽऽश्रमसंस्थिताः ।&#x9;003a&lt;br&gt;&#xA;स्वयमीशाः स्वदेहानां काम्यास्तद्गतमानसाः ॥&#x9;003c&lt;br&gt;&#xA;एवं नार्यो न दुष्यन्ति नराणां तत्प्रसूतिषु ।&#x9;004a&lt;br&gt;&#xA;धर्मपत्न्यो भवन्त्येताः सपुत्रा हव्यकव्यदाः ॥&#x9;004c&lt;br&gt;&#xA;मार्कण्डेय उवाच ।&#x9;005&lt;br&gt;&#xA;परस्य भार्या या पूर्वं मृते भर्तरि या पुनः ।&#x9;005a&lt;br&gt;&#xA;अन्यं भजति भर्तारं ससुता असुता कथम् ॥&#x9;005c&lt;br&gt;&#xA;नारद उवाच ।&#x9;006&lt;br&gt;&#xA;असुता वा प्रसूता वा गृहस्थानां परस्त्रियः ।&#x9;006a&lt;br&gt;&#xA;परामृष्टेति ता वर्ज्या धर्माचारेषु दूषिताः ॥&#x9;006c&lt;br&gt;&#xA;न चासां हव्यकव्यानि प्रतिगृह्णन्ति देवताः ।&#x9;007a&lt;br&gt;&#xA;यस्तासु जनयेत्पुत्रान्न तैः पुत्रमवाप्नुयात् ॥&#x9;007c&lt;br&gt;&#xA;मार्कण्डेय उवाच ।&#x9;008&lt;br&gt;&#xA;परक्षेत्रेषु यो बीजं चापलाद्विसृजेन्नरः ।&#x9;008a&lt;br&gt;&#xA;कथं पुत्रफलं तस्य भवेत्तदृषिसत्तम ॥&#x9;008c&lt;br&gt;&#xA;नारद उवाच ।&#x9;009&lt;br&gt;&#xA;अस्वामिके परक्षेत्रे यो नरो बीजमुत्सृजेत् ।&#x9;009a&lt;br&gt;&#xA;स्वयंवृतोऽऽश्रमस्थायां तद्बीजं न विनश्यति ॥&#x9;009c&lt;br&gt;&#xA;परक्षेत्रेषु यो बीजं नरो दर्पात्समुत्सृजेत् ।&#x9;010a&lt;br&gt;&#xA;क्षेत्रिकस्यैव तद्बीजं न बीजी लभते फलम् ॥&#x9;010c&lt;br&gt;&#xA;नातः परमधर्म्यं चाप्ययशस्यं तथोत्तरम् ।&#x9;011a&lt;br&gt;&#xA;गर्भादीनां च बहुभिस्ताश्च त्याज्याः समेष्वपि ॥&#x9;011c&lt;br&gt;&#xA;मार्कण्डेय उवाच ।&#x9;012&lt;br&gt;&#xA;अथ ये परदारेषु पुत्रा जायन्ति नारद ।&#x9;012a&lt;br&gt;&#xA;कस्य ते बन्धुदायादा भवन्ति परमद्युते ॥&#x9;012c&lt;br&gt;&#xA;नारद उवाच ।&#x9;013&lt;br&gt;&#xA;परदारेषु जायेते द्वौ पुत्रौ कुण्डगोलकौ ।&#x9;013a&lt;br&gt;&#xA;जीवत्यथ पतौ कुण्डो मृते भर्तरि गोलकः ॥&#x9;013c&lt;br&gt;&#xA;ते च जाताः परक्षेत्रे देहिनां प्रेत्य चेह च ।&#x9;014a&lt;br&gt;&#xA;दत्तानि हव्यकव्यानि नाशयन्त्यथ दातृणाम् ॥&#x9;014c&lt;br&gt;&#xA;पितुर्हि नरकायैते गोलकस्तु विशेषतः ।&#x9;015a&lt;br&gt;&#xA;चण्डालतुल्यौ तज्जौ हि परत्रेह च नश्यतः ॥&#x9;015c&lt;br&gt;&#xA;मार्कण्डेय उवाच ।&#x9;016&lt;br&gt;&#xA;कस्य ते गर्हिताः पुत्राः पितॄणां हव्यकव्यदाः ।&#x9;016a&lt;br&gt;&#xA;यस्य क्षेत्रे प्रसूयन्ते यो वा ताञ्जनयेत्सुतान् ॥&#x9;016c&lt;br&gt;&#xA;नारद उवाच ।&#x9;017&lt;br&gt;&#xA;क्षेत्रिकश्चैव बीजी च द्वावेतौ निरयं गतौ ।&#x9;017a&lt;br&gt;&#xA;न रक्षति च यो दारान्परदाराश्च गच्छति ॥&#x9;017c&lt;br&gt;&#xA;गर्हितास्ते नरा नित्यं धर्माचारबहिष्कृताः ।&#x9;018a&lt;br&gt;&#xA;कुण्डो भोक्ता च भोगी च कुत्सिताः पितृदैवतैः ॥&#x9;018c&lt;br&gt;&#xA;मार्कण्डेय उवाच ।&#x9;019&lt;br&gt;&#xA;तथैते गर्हिताः पुत्रा हव्यकव्यानि नारद ।&#x9;019a&lt;br&gt;&#xA;कस्य नित्यं प्रयच्छन्ति धर्मो वा तेषु किं फलं ॥&#x9;019c&lt;br&gt;&#xA;नारद उवाच ।&#x9;020&lt;br&gt;&#xA;यातुधानाः पिशाचाश्च प्रतिगृह्णन्ति तैर्हुतम् ।&#x9;020a&lt;br&gt;&#xA;हव्यं कव्यं च तैर्दत्तं ये च भूता निशाचराः ॥&#x9;020c&lt;br&gt;&#xA;मार्कण्डेय उवाच ।&#x9;021&lt;br&gt;&#xA;अथ ते राक्षसाः प्रीताः किं प्रयच्छन्ति दातृणाम् ।&#x9;021a&lt;br&gt;&#xA;किं वा धर्मफलं तेषां भवेत्तदृषिसत्तम ॥&#x9;021c&lt;br&gt;&#xA;नारद उवाच ।&#x9;022&lt;br&gt;&#xA;न दत्तं नश्यते किञ्चित्सर्वभूतेषु दातृणाम् ।&#x9;022a&lt;br&gt;&#xA;प्रेत्य चेह च तां पुष्टिमुपाश्नन्ति प्रदायिनः ॥&#x9;022c&lt;br&gt;&#xA;मार्कण्डेय उवाच ।&#x9;023&lt;br&gt;&#xA;अथ गोलककुण्डाभ्यां सन्ततिर्या भविष्यति ।&#x9;023a&lt;br&gt;&#xA;तयोर्ये बान्धवाः केचित्प्रदास्यन्ति कथं नु तं ॥&#x9;023c&lt;br&gt;&#xA;नारद उवाच ।&#x9;024&lt;br&gt;&#xA;साध्वीजाताः सुतास्तेषां तां वृत्तिमनुतिष्ठताम् ।&#x9;024a&lt;br&gt;&#xA;प्रीणन्ति पितृदैवत्यं हव्यकव्यसमाहिताः ॥&#x9;024c&lt;br&gt;&#xA;एवं गोलककुण्डाभ्यां ये च वर्णापदेशिनः ।&#x9;025a&lt;br&gt;&#xA;हव्यं कव्यं च शुद्धानां प्रतिगृह्णन्ति देवताः ॥&#39; ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/058/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/058/</guid>
      <description>&lt;p&gt;अध्यायः 058&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीणामतिक्रमे प्रायश्चित्तादिप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;मार्कण्डेय उवाच ।&#x9;001&lt;br&gt;&#xA;श्रुतं नराणां चापल्यं परस्त्रीषु प्रजायताम् ।&#x9;001a&lt;br&gt;&#xA;प्रमदानां तु चापल्ये दोषमिच्छामि वेदितुम् ॥&#x9;001c&lt;br&gt;&#xA;नारद उवाच ।&#x9;002&lt;br&gt;&#xA;एकवर्णे विदोषं तु गमनं पूर्वकालिकम् ।&#x9;002a&lt;br&gt;&#xA;धाता च समनुज्ञातो विष्णुना तत्तथाऽकरोत् ॥&#x9;002c&lt;br&gt;&#xA;भगलिङ्गे महाप्राज्ञ पूर्वमेव प्रजापतिः ।&#x9;003a&lt;br&gt;&#xA;ससर्ज ताभ्यां संयोगमनुज्ञातश्चकार सः ॥&#x9;003c&lt;br&gt;&#xA;अथ विष्णुप्रसादेन भगो दत्तवरः किल ।&#x9;004a&lt;br&gt;&#xA;तेन चैव प्रसादेन सर्वांल्लोकानुपाश्नुते ॥&#x9;004c&lt;br&gt;&#xA;तस्मात्तु पुरुषे दोषो ह्यधिको नात्र संशयः ।&#x9;005a&lt;br&gt;&#xA;विना गर्भं सवर्णेषु न त्याज्या गमनात्स्त्रियः ॥&#x9;005c&lt;br&gt;&#xA;प्रायश्चित्तं यथान्यायं दण्डं कुर्यात्स पण्डितः ।&#x9;006a&lt;br&gt;&#xA;श्वभिर्वा दंशनं स्नानं सवनत्रितयं निशि ॥&#x9;006c&lt;br&gt;&#xA;भूमौ च भस्मशयनं दानं भोगविवर्जितम् ।&#x9;007a&lt;br&gt;&#xA;दोषगौरवतः कालो द्रव्यगौरवमेव च ।&#x9;007c&lt;br&gt;&#xA;मर्यादा स्थापिता पूर्वमिति तीर्थान्तरं गते ॥&#x9;007e&lt;br&gt;&#xA;तद्योषितां तु दीर्घायो नास्ति दोषो व्यतिक्रमे ।&#x9;008a&lt;br&gt;&#xA;भगतीर्थान्तरे शुद्धो विष्णोस्तु वचनादिह ॥&#x9;008c&lt;br&gt;&#xA;रक्ष्याश्चैवान्यसंवादैरन्यगेहाद्विचक्षणैः ।&#x9;009a&lt;br&gt;&#xA;आसां शुद्धौ विशेषेण कर्मणां फलमश्नुते ॥&#x9;009c&lt;br&gt;&#xA;नैता वाच्या न वै वध्या न क्लेश्याः शुभमिच्छता ।&#x9;010a&lt;br&gt;&#xA;विष्णुप्रसादादित्येव भगस्तीर्थान्तरं गतः ।&#x9;010c&lt;br&gt;&#xA;मासि मासि ऋतुस्तासां दुष्कृतान्यपकर्षति ॥&#x9;010e&lt;br&gt;&#xA;स्त्रियस्तोषकरा नॄणां स्त्रियः पुष्टिप्रदाः सदा ।&#x9;011a&lt;br&gt;&#xA;पुत्रसेतुप्रतिष्ठाश्च स्त्रियो लोके महाद्युते ॥ ॥&#x9;011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/059/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/059/</guid>
      <description>&lt;p&gt;अध्यायः 059&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीणामपरित्यागपरित्यागप्रयोजकगुणदोषादिप्रतिपादकनारदमार्कण्डेयसंवादानुवादः ॥ 1 ॥&lt;/p&gt;&#xA;&lt;p&gt;&#39;मार्कण्डेय उवाच ।&#x9;001&lt;br&gt;&#xA;श्रुतं बलं प्रभावश्च योषितां मुनिसत्तम ।&#x9;001a&lt;br&gt;&#xA;एकस्य बहुभार्यस्य धर्ममिच्छामि वेदितुम् ॥&#x9;001c&lt;br&gt;&#xA;नारद उवाच ।&#x9;002&lt;br&gt;&#xA;बहुभार्यासु सक्तस्य नारीभोगेषु गेहिनः ।&#x9;002a&lt;br&gt;&#xA;ऋतौ विमुञ्चमानस्य सान्निध्ये भ्रूणहा स्मृतः ॥&#x9;002c&lt;br&gt;&#xA;वृद्धां वन्ध्यां सुव्रता च मृतापत्यामपुष्पिणीम् ।&#x9;003a&lt;br&gt;&#xA;कन्यां च बहुपुत्रां च वर्जयन्मुच्यते भयात् ॥&#x9;003c&lt;br&gt;&#xA;व्याधितो बन्धनस्थो वा प्रवासेष्वथ पर्वसु ।&#x9;004a&lt;br&gt;&#xA;ऋतुकाले तु नारीणां भ्रूणहत्यां प्रमुञ्चति ॥&#x9;004c&lt;br&gt;&#xA;मार्कण्डेय उवाच ।&#x9;005&lt;br&gt;&#xA;वैश्यनारीषु वै जाताः परप्रेष्यासु वा सुताः ।&#x9;005a&lt;br&gt;&#xA;कस्य ते बन्धुदायादा भवन्ति हि महामुने ॥&#x9;005c&lt;br&gt;&#xA;नारद उवाच ।&#x9;006&lt;br&gt;&#xA;पण्यस्त्रीषु प्रसूता ये यस्य स्त्री तस्य ते सुताः ।&#x9;006a&lt;br&gt;&#xA;क्रयाच्च कृत्रिमाः पुत्रा प्रदानाच्चैव दत्रिमाः ॥&#x9;006c&lt;br&gt;&#xA;मार्कण्डेय उवाच ।&#x9;007&lt;br&gt;&#xA;पण्यनारीष्वनियतः पुंसोऽर्थो वर्तते ध्रुवम् ।&#x9;007a&lt;br&gt;&#xA;अत्र चाहितगर्भायाः कस्य पुत्रं वदन्ति तम् ॥&#x9;007c&lt;br&gt;&#xA;नारद उवाच ।&#x9;008&lt;br&gt;&#xA;तीर्थभूतासु नारीषु ज्ञायते योऽभिगच्छति ।&#x9;008a&lt;br&gt;&#xA;ऋतौ तस्य भवेद्गर्भो यं वा नारी न शङ्कते ॥&#x9;008c&lt;br&gt;&#xA;मार्कण्डेय उवाच ।&#x9;009&lt;br&gt;&#xA;नराणां त्यजतां भार्यां कामक्रोधाद्गुणान्विताम् ।&#x9;009a&lt;br&gt;&#xA;अप्रसूतां प्रसूतां वा तेषां पृच्छामि निष्कृतिम् ॥&#x9;009c&lt;br&gt;&#xA;नारद उवाच ।&#x9;010&lt;br&gt;&#xA;अपापां त्यजमानस्य साध्वीं मत्वा यमादितः ।&#x9;010a&lt;br&gt;&#xA;आत्मवंशस्वधर्मो वा त्यजतो निष्कृतिर्न तु ॥&#x9;010c&lt;br&gt;&#xA;यो नरस्त्यजते भार्या पुष्पिणीमप्रसूतिकाम् ।&#x9;011a&lt;br&gt;&#xA;स नष्टवंशः पितृभिर्युक्तस्त्यज्येत दैवतैः ॥&#x9;011c&lt;br&gt;&#xA;भार्यामपत्यसञ्जातां प्रसूतां पुत्रपौत्रिणीम् ।&#x9;012a&lt;br&gt;&#xA;पुत्रदारपरित्यागी न स प्राप्नोति निष्कृतिम् ॥&#x9;012c&lt;br&gt;&#xA;एवं हि भार्यां त्यजतां नराणां नास्ति निष्कृतिः ।&#x9;013a&lt;br&gt;&#xA;नार्हन्ति प्रमदास्त्यक्तुं पुत्रपौत्रप्रतिष्ठिताः ॥&#x9;013c&lt;br&gt;&#xA;मार्कण्डेय उवाच ।&#x9;014&lt;br&gt;&#xA;कीदृशीं सन्त्यजन्भार्यां नरो दोषैर्न लिप्यते ।&#x9;014a&lt;br&gt;&#xA;एतदिच्छामि तत्वेन विज्ञातुमृषिसत्तम ॥&#x9;014c&lt;br&gt;&#xA;नारद उवाच ।&#x9;015&lt;br&gt;&#xA;मोक्षधर्मस्थितानां तु अन्योन्यमनुजानताम् ।&#x9;015a&lt;br&gt;&#xA;भार्यापतीनां मुक्तानामधर्मो न विधीयते ॥&#x9;015c&lt;br&gt;&#xA;अन्यसङ्गां गतापत्यां शूद्रगां परगामिनीम् ।&#x9;016a&lt;br&gt;&#xA;परीक्ष्य त्यजमानानां नराणां नास्ति पातकम् ॥&#x9;016c&lt;br&gt;&#xA;पातकेऽपि तु भर्तव्यौ द्वौ तु माता पिता तथा ॥&#x9;017ac&lt;br&gt;&#xA;मार्कण्डेय उवाच ।&#x9;018&lt;br&gt;&#xA;भार्यायां व्यभिचारिण्यां नरस्य त्यजतो रुषा ।&#x9;018a&lt;br&gt;&#xA;कथं धर्मोऽप्यधर्मो वा भवतीह महामते ॥&#x9;018c&lt;br&gt;&#xA;नारद उवाच ।&#x9;019&lt;br&gt;&#xA;अनृतेऽपि हि सत्ये वा यो नारीं दूषितां त्यजेत् ।&#x9;019a&lt;br&gt;&#xA;अरक्षमाणः स्वां भार्यां नरो भवति भ्रूणहा ॥&#x9;019c&lt;br&gt;&#xA;अपत्यहेतोर्या नारी भर्तारमतिलङ्घयेत् ।&#x9;020a&lt;br&gt;&#xA;लोलेन्द्रियेति सा रक्ष्या न सन्त्याज्या कथञ्चन ॥&#x9;020c&lt;br&gt;&#xA;नद्यश्च नार्यश्च समस्वभावा नैताः प्रमुञ्चन्ति नरावगाढाः ।&#x9;021a&lt;br&gt;&#xA;स्रोतांसि नद्यो वहते निपातं नारी रजोभिः पुनरेति शौचम् ॥&#x9;021c&lt;br&gt;&#xA;एवं नार्यो न दुष्यन्ति व्यभिचारेऽपि भर्तृणाम् ।&#x9;022a&lt;br&gt;&#xA;मासि मासि भवेद्रागस्ततः शुद्धा भवन्त्युत ॥&#x9;022c&lt;br&gt;&#xA;मार्कण्डेय उवाच ।&#x9;023&lt;br&gt;&#xA;कानि तीर्थानि भगवन्नृणां देहाश्रितानि वै ।&#x9;023a&lt;br&gt;&#xA;तानि वै शंस भगवन्याथातथ्येन पृच्छतः ॥&#x9;023c&lt;br&gt;&#xA;सर्वतीर्थेषु सर्वज्ञ किं तीर्थं परमं नृणाम् ।&#x9;024a&lt;br&gt;&#xA;यत्रोपस्पृश्य पूतो यो नरो भवति नित्यशः ॥&#x9;024c&lt;br&gt;&#xA;नारद उवाच ।&#x9;025&lt;br&gt;&#xA;देवर्षिपितृतीर्थानि ब्राह्मं मध्येऽथं वैष्णवम् ।&#x9;025a&lt;br&gt;&#xA;नृणां तीर्थानि पञ्चाहुः पाणौ सन्निहितानि वै ॥&#x9;025c&lt;br&gt;&#xA;आद्यतीर्थं तु तीर्थानां वैष्णवो भाग उच्यते ।&#x9;026a&lt;br&gt;&#xA;यत्रोपस्पृश्य वर्णानां चतुर्णां वर्धते कुलम् ।&#x9;026c&lt;br&gt;&#xA;पितृदैवतकार्याणि वर्धन्ते प्रेत्य चेह च ॥&#x9;026e&lt;br&gt;&#xA;मार्कण्डेय उवाच ।&#x9;027&lt;br&gt;&#xA;नराणां कामवृत्तानां या नार्यो निरवग्रहाः ।&#x9;027a&lt;br&gt;&#xA;यासामभिग्रहो नास्ति ता मे कथय नारद ॥&#x9;027c&lt;br&gt;&#xA;नारद उवाच ।&#x9;028&lt;br&gt;&#xA;पाशुर्वैश्या नटी गोपी तान्तुकी तुन्नवायिकी ।&#x9;028a&lt;br&gt;&#xA;नारी किराती शबरी नर्तकी चानवग्रहा ॥&#x9;028c&lt;br&gt;&#xA;मार्कण्डेय उवाच ।&#x9;029&lt;br&gt;&#xA;एतासु जाता नारीषु सर्ववर्णेषु ये सुताः ।&#x9;029a&lt;br&gt;&#xA;केषु के बन्धुदायादा भवन्ति ऋषिसत्तम ॥&#x9;029c&lt;br&gt;&#xA;नारद उवाच ।&#x9;030&lt;br&gt;&#xA;य एताः परिगृह्णन्ति तेषामेव हि ते सुताः ।&#x9;030a&lt;br&gt;&#xA;सर्वत्र तु प्रवृत्तासु बीजं नश्यति देहिनाम् ॥&#x9;030c&lt;br&gt;&#xA;मार्कण्डेय उवाच ।&#x9;031&lt;br&gt;&#xA;सर्वस्त्रीषु प्रवृत्ताश्च साधुवेदविवर्जिताः ।&#x9;031a&lt;br&gt;&#xA;मानवाः काण्डपृष्ठाश्च वेदमन्त्रबहिष्कृताः ।&#x9;031c&lt;br&gt;&#xA;नियुक्ता हव्यकव्येषु तेषां दत्तं कथं भवेत् ॥&#x9;031e&lt;br&gt;&#xA;नारद उवाच ।&#x9;032&lt;br&gt;&#xA;नार्हन्ति हव्यकव्यानि सावित्रीवर्जिता द्विजाः ।&#x9;032a&lt;br&gt;&#xA;व्रात्येष्वन्नप्रदानं तद्यथा शूद्रेषु वै तथा ॥&#x9;032c&lt;br&gt;&#xA;मार्कण्डेय उवाच ।&#x9;033&lt;br&gt;&#xA;धर्मेष्वधिकृतानां तु नराणां मुह्यते मनः ।&#x9;033a&lt;br&gt;&#xA;कथं न विघ्नो भवति एतदिच्छामि वेदितुम् ॥&#x9;033c&lt;br&gt;&#xA;नारद उवाच ।&#x9;034&lt;br&gt;&#xA;अर्थाश्च नार्यश्च समानमेतच्छ्रेयांसि पुंसामिह मोहयन्ति ।&#x9;034a&lt;br&gt;&#xA;रतिप्रमोदात्प्रमदा हरन्ति भोगैर्धनं चाप्युपहन्ति धर्मान् ॥&#x9;034c&lt;br&gt;&#xA;हव्यं कव्यं च धर्मात्मा सर्वं तच्छ्रोत्रियोऽर्हति ।&#x9;035a&lt;br&gt;&#xA;दत्तं हि श्रोत्रिये साधौ ज्वलिताग्नाविवाहुतिः ॥&#x9;035c&lt;br&gt;&#xA;मार्कण्डेय उवाच ।&#x9;036&lt;br&gt;&#xA;श्रोत्रियाणां कुले जाता वेदार्थविदितात्मनाम् ।&#x9;036a&lt;br&gt;&#xA;हित्वा कस्मात्त्रयीं विद्यां वार्तां वृत्तिमुपाश्रिताः ॥&#x9;036c&lt;br&gt;&#xA;नारद उवाच ।&#x9;037&lt;br&gt;&#xA;चातुर्वर्ण्यं पुरा न्यस्तं सुविद्वत्सु द्विजातिषु ।&#x9;037a&lt;br&gt;&#xA;तस्माद्वर्णैः संविभज्या वृत्तिः सङ्करवर्जिता ॥&#x9;037c&lt;br&gt;&#xA;ये चान्ये श्रोत्रिया जाताः संस्कृताः पुत्रगृध्नुभिः ।&#x9;038a&lt;br&gt;&#xA;पूर्वनिर्वाणनिर्वृत्तां जातां वृत्तिमुपाश्रिताः ॥&#x9;038c&lt;br&gt;&#xA;मार्कण्डेय उवाच ।&#x9;039&lt;br&gt;&#xA;असंस्कृताः श्रोत्रियजाः संस्कृता ज्ञानिजाः कथम् ।&#x9;039ac&lt;br&gt;&#xA;नारद उवाच ।&#x9;040&lt;br&gt;&#xA;असंस्कारो वैदिकश्च स मान्यः श्रोत्रियात्मजः ।&#x9;040a&lt;br&gt;&#xA;शुद्धान्वयः श्रोत्रियस्तु सुविद्वद्भिः समोऽन्यथा ॥&#x9;040c&lt;br&gt;&#xA;अनधीयानपुत्राश्च वेदसंस्कारवर्जिताः ।&#x9;041a&lt;br&gt;&#xA;तस्मात्ते वेदविज्ञाऽपि विप्राः श्रुतिनिकारिणः ॥&#x9;041c&lt;br&gt;&#xA;ब्रह्मराशौ पुरा सृष्टा वेदसंस्कारसंस्कृताः ।&#x9;042a&lt;br&gt;&#xA;तस्मात्तेष्वेव ते जाताः साधवः कुलधारिणः ॥&#x9;042c&lt;br&gt;&#xA;मार्कण्डेय उवाच ।&#x9;043&lt;br&gt;&#xA;स्वयं क्रीतासु प्रेष्यासु प्रसूयन्ते तु ये नराः ।&#x9;043a&lt;br&gt;&#xA;कस्य नार्यः सुताश्चैव भवन्ति ऋषिसत्तम ॥&#x9;043c&lt;br&gt;&#xA;नारद उवाच ।&#x9;044&lt;br&gt;&#xA;स्वदास्यां यो नरो मोहात्प्रसूयेत स पापकृत् ।&#x9;044a&lt;br&gt;&#xA;इहाभिनिन्दितः प्रेत्य अपत्यं प्रेष्यतां नयेत् ॥&#x9;044c&lt;br&gt;&#xA;सा तस्य भार्या पुत्रा ये हव्यकव्यप्रदास्तु ते ।&#x9;045a&lt;br&gt;&#xA;तस्या ये बान्धवाः केचिद्विषक्ताः प्रेष्यतां गताः ।&#x9;045c&lt;br&gt;&#xA;सर्वे तस्यास्तु सम्बन्धा मुच्यन्ते प्रेष्यकर्मसु ॥&#x9;045e&lt;br&gt;&#xA;एतत्ते कथितं सर्वं यदभिव्याहृतं त्वया ।&#x9;046a&lt;br&gt;&#xA;अथवा संशयः कश्चिद्भूयः सम्प्रष्टुमर्हसि ॥&#x9;046c&lt;br&gt;&#xA;मार्कण्डेय उवाच ।&#x9;047&lt;br&gt;&#xA;अमिथ्यादर्शनालोके नारदः सर्वकोविदः ।&#x9;047a&lt;br&gt;&#xA;प्रत्यक्षदर्शी लोकानां स्वयम्भुरिव सत्तमः ॥&#x9;047c&lt;br&gt;&#xA;भीष्म उवाच ।&#x9;048&lt;br&gt;&#xA;इति सम्भाष्य ऋषिभिर्मार्कण्डेयो महातपाः ।&#x9;048a&lt;br&gt;&#xA;नारदं चापि सत्कृत्य तेन चैवाभिसत्कृतः ।&#x9;048c&lt;br&gt;&#xA;आमन्त्रयित्वा ऋषिभिः प्रययावाश्रमं मुनिः ॥&#x9;048e&lt;br&gt;&#xA;ऋषयश्चापि तीर्थानां परिचर्यां प्रचक्रमुः ॥&#x9;049ac&lt;br&gt;&#xA;सुक्षेत्रबीजसंस्कारविशुद्धो ब्रह्मचर्यया ।&#x9;049a&lt;br&gt;&#xA;नित्यनैमित्तिकात्स्नातो मनश्शुद्ध्या च शुद्ध्यति ॥&#39; ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/060/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/060/</guid>
      <description>&lt;p&gt;अध्यायः 060&lt;/p&gt;&#xA;&lt;p&gt;भीष्मेण युधिष्ठिरं प्रति दाने पात्राणां लक्षणादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;किमाहुर्भरतश्रेष्ठ पात्रं विप्राः सनातनम् ।&#x9;001a&lt;br&gt;&#xA;ब्राह्मणं लिङ्गिनं चैव ब्राह्मणं वाऽप्यलिङ्गिनम् ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;स्ववृत्तिमभिपन्नाय लिङ्गिने चेतराय च ।&#x9;002a&lt;br&gt;&#xA;देयमाहुर्महाराज उभावेतौ तपस्विनौ ॥&#x9;002c&lt;br&gt;&#xA;युधिष्ठिर उवाच ।&#x9;003&lt;br&gt;&#xA;श्रद्धया परयाऽपूतो यः प्रयच्छेद्द्विजातये ।&#x9;003a&lt;br&gt;&#xA;हव्यं कव्यं तथा दानं को दोषः स्यात्पितामह ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;श्रद्धापूतो नरस्तात दुर्दान्तोऽपि न संशयः ।&#x9;004a&lt;br&gt;&#xA;पूतो भवति सर्वत्र किमुत त्वं महाद्युते ॥&#x9;004c&lt;br&gt;&#xA;युधिष्ठिर उवाच ।&#x9;005&lt;br&gt;&#xA;न ब्राह्मणं परिक्षेत दैवेषु सततं नरः ।&#x9;005a&lt;br&gt;&#xA;कव्यप्रदाने तु बुधाः परीक्ष्यं ब्राह्मणं विदुः ॥&#x9;005c&lt;br&gt;&#xA;भीष्म उवाच ।&#x9;006&lt;br&gt;&#xA;न ब्राह्मणः साधयते हव्यं दैवात्प्रसिद्ध्यति ।&#x9;006a&lt;br&gt;&#xA;देवप्रसादादिज्यन्ते यजमानैर्न संशयः ॥&#x9;006c&lt;br&gt;&#xA;ब्राह्मणान्भरतश्रेष्ठ सततं ब्रह्मवादिनः ।&#x9;007a&lt;br&gt;&#xA;मार्कण्डेयः पुरा प्राह इति लोकेषु बुद्धिमान् ।&#x9;007c&lt;br&gt;&#xA;&#39;ब्राह्मणाः पात्रभूताश्च शुद्धा नैवं पितृष्विह ॥&#x9;007e&lt;br&gt;&#xA;युधिष्ठिर उवाच ।&#x9;008&lt;br&gt;&#xA;अपूर्वोऽप्यथवा विद्वान्सम्बन्धी वा यथा भवेत् ।&#x9;008a&lt;br&gt;&#xA;तपस्वी यज्ञशीलो वा कथं पात्रं भवेत्तु सः ॥&#x9;008c&lt;br&gt;&#xA;भीष्म उवाच ।&#x9;009&lt;br&gt;&#xA;कुलीनः कर्मकृद्वैद्यस्तथैवाप्यनृशंस्यवान् ।&#x9;009a&lt;br&gt;&#xA;ह्रीमानृजुः सत्यवादी पात्रं पूर्वे च ये त्रयः ॥&#x9;009c&lt;br&gt;&#xA;तत्रेमं शृणु मे पार्थ चतुर्णां तेजसां मतम् ।&#x9;010a&lt;br&gt;&#xA;पृथिव्याः काश्यपस्याग्नेर्मार्कण्डेयस्य चैव हि ॥&#x9;010c&lt;br&gt;&#xA;पृथिव्युवाच ।&#x9;011&lt;br&gt;&#xA;यथा महार्णवे क्षिप्तः क्षिप्रं नेष्टुर्विनश्यति ।&#x9;011a&lt;br&gt;&#xA;तथा दुश्चरितं सर्वं त्रयीनित्ये निमज्जति ॥&#x9;011c&lt;br&gt;&#xA;काश्यप उवाच ।&#x9;012&lt;br&gt;&#xA;सर्वे च वेदाः सह षङ्भिरङ्गैः साङ्ख्यं पुराणं च कुले च जन्म ।&#x9;012a&lt;br&gt;&#xA;नैतानि सर्वाणि गतिर्भवन्ति शीलव्यपेतस्य नृप द्विजस्य ॥&#x9;012c&lt;br&gt;&#xA;अग्निरुवाच ।&#x9;013&lt;br&gt;&#xA;अधीयानः पण्डितम्मन्यमानो यो विद्यया हन्ति यशः परेषाम् ।&#x9;013a&lt;br&gt;&#xA;ब्रह्मन्स तेन लभते ब्रह्मवध्यां लोकास्तस्य ह्यन्तवन्तो भवन्ति ॥&#x9;013c&lt;br&gt;&#xA;मार्कण्डेय उवाच ।&#x9;014&lt;br&gt;&#xA;अश्वमेधसहस्रं च सत्यं च तुलया धृतम् ।&#x9;014a&lt;br&gt;&#xA;नाभिजानामि यज्ञं तु सत्यस्यार्धमवाप्नुयात् ॥&#x9;014c&lt;br&gt;&#xA;भीष्म उवाच ।&#x9;015&lt;br&gt;&#xA;इत्युक्त्वा ते जग्मुराशु चत्वारोऽमिततेजसः ।&#x9;015a&lt;br&gt;&#xA;पृथिवी काश्यपोऽग्निश्च प्रकृष्टायुश्च भार्गवः ॥&#x9;015c&lt;br&gt;&#xA;युधिष्ठिर उवाच ।&#x9;016&lt;br&gt;&#xA;यदि ते ब्राह्मणा लोके व्रतिनो भुञ्जते हविः ।&#x9;016a&lt;br&gt;&#xA;दत्तं ब्राह्मणकामाय कथं तत्सुकृतं भवेत् ॥&#x9;016c&lt;br&gt;&#xA;भीष्म उवाच ।&#x9;017&lt;br&gt;&#xA;आदिष्टिनो ये राजेन्द्र ब्राह्मणा वेदपारगाः ।&#x9;017a&lt;br&gt;&#xA;भुञ्जते ब्रह्मकामाय व्रतलुप्ता भवन्ति ते ॥&#x9;017c&lt;br&gt;&#xA;युधिष्ठिर उवाच ।&#x9;018&lt;br&gt;&#xA;अनेकान्तं बहुद्वारं धर्ममाहुर्मनीषिणः ।&#x9;018a&lt;br&gt;&#xA;किं निमित्तं भवेदत्र तन्मे ब्रूहि पितामह ॥&#x9;018c&lt;br&gt;&#xA;भीष्म उवाच ।&#x9;019&lt;br&gt;&#xA;अहिंसा सत्यमकोध आनृशंस्यं दमस्तथा ।&#x9;019a&lt;br&gt;&#xA;आर्जवं चैव राजेन्द्र निश्चितं धर्मलक्षणम् ॥&#x9;019c&lt;br&gt;&#xA;ये तु धर्मं प्रशंसन्तश्चरन्ति पृथिवीमिमाम् ।&#x9;020a&lt;br&gt;&#xA;अनाचरन्तस्तद्धर्म सङ्करेऽभिरता प्रभो ॥&#x9;020c&lt;br&gt;&#xA;तेभ्यो हिरण्यं रत्नं वा गामश्वं वा ददाति यः ।&#x9;021a&lt;br&gt;&#xA;दशवर्षाणि विष्ठां स भुङ्क्ते निरयमास्थितः ॥&#x9;021c&lt;br&gt;&#xA;धनेन पुल्कसानां च तथैवान्तेवसायिनाम् ।&#x9;022a&lt;br&gt;&#xA;कृतं कर्माकृतं वाऽपि रागमोहेन जल्पताम् ॥&#x9;022c&lt;br&gt;&#xA;वैश्वदेवं च ये मूढा विप्राय ब्रह्मचारिणे ।&#x9;023a&lt;br&gt;&#xA;न ददन्तीह राजेन्द्र ते लोकान्भुञ्जतेऽशुभान् ॥&#x9;023c&lt;br&gt;&#xA;युधिष्ठिर उवाच ।&#x9;024&lt;br&gt;&#xA;किं परं ब्रह्मचर्यं च किं परं धर्मलक्षणम् ।&#x9;024a&lt;br&gt;&#xA;किञ्च श्रेष्ठतमं शौचं तन्मे ब्रूहि पितामह ॥&#x9;024c&lt;br&gt;&#xA;भीष्म उवाच ।&#x9;025&lt;br&gt;&#xA;ब्रह्मचर्यं परं तात मधुमांसस्य वर्जनम् ।&#x9;025a&lt;br&gt;&#xA;मर्यादायां स्थितो धर्मः शमः शौचस्य लक्षणम् ॥&#x9;025c&lt;br&gt;&#xA;युधिष्ठिर उवाच ।&#x9;026&lt;br&gt;&#xA;कस्मिन्काले चरेद्धर्म कस्मिन्कालेऽर्थमाचरेत् ।&#x9;026a&lt;br&gt;&#xA;कस्मिन्काले सुखी च स्यात्तन्मे ब्रूहि पितामह ॥&#x9;026c&lt;br&gt;&#xA;भीष्म उवाच ।&#x9;027&lt;br&gt;&#xA;काल्यमर्थं निषेवेत ततो धर्ममनन्तरम् ।&#x9;027a&lt;br&gt;&#xA;पश्चात्कामं निषेवेत न च गच्छेत्प्रसङ्गिताम् ॥&#x9;027c&lt;br&gt;&#xA;ब्राह्मणांश्चैव मन्येत गुरूंश्चाप्यभिपूजयेत् ।&#x9;028a&lt;br&gt;&#xA;सर्वभूतानुलोमश्च मृदुशीलः प्रियंवदः ॥&#x9;028c&lt;br&gt;&#xA;अधिकारे यदनृतं यच्च राजसु पैशुनम् ।&#x9;029a&lt;br&gt;&#xA;गुरोश्चालीकनिर्बन्धः समानि ब्रह्महत्यया ॥&#x9;029c&lt;br&gt;&#xA;प्रहरेन्न नरेन्द्रेषु न हन्याद्गां तथैव च ।&#x9;030a&lt;br&gt;&#xA;भ्रूणहत्यासमं चैतदुभयं ये निषेधते ॥&#x9;030c&lt;br&gt;&#xA;नाग्निं परित्यजेज्जातु न च वेदान्परित्यजेत् ।&#x9;031a&lt;br&gt;&#xA;न च ब्राह्मणमाक्रोशेत्समं तद्ब्रह्महत्यया ॥&#x9;031c&lt;br&gt;&#xA;युधिष्ठिर उवाच ।&#x9;032&lt;br&gt;&#xA;कीदृशाः साधवो विप्राः केभ्यो दत्तं महाफलम् ।&#x9;032a&lt;br&gt;&#xA;कीदृशानां च भोक्तव्यं तन्मे ब्रूहि पितामह ॥&#x9;032c&lt;br&gt;&#xA;भीष्म उवाच ।&#x9;033&lt;br&gt;&#xA;अक्रोधना धर्मपराः सत्यनित्या दमे रताः ।&#x9;033a&lt;br&gt;&#xA;तादृशाः साधवो विप्रास्तेभ्यो दत्तं महाफलम् ॥&#x9;033c&lt;br&gt;&#xA;अमानिनः सर्वसहा दृढार्था विजितेन्द्रियाः ।&#x9;034a&lt;br&gt;&#xA;सर्वभूतहिता मैत्रास्तेभ्यो दत्तं महाफलम् ॥&#x9;034c&lt;br&gt;&#xA;अलुब्धाः शुचयो वैद्या ह्रीमन्तः सत्यवादिनः ।&#x9;035a&lt;br&gt;&#xA;स्वकर्मनिरता ये च तेभ्यो दत्तं महाफलम् ॥&#x9;035c&lt;br&gt;&#xA;साङ्गांश्च चतुरो वेदानधीते यो द्विजर्षभः ।&#x9;036a&lt;br&gt;&#xA;षड्भ्यः प्रवृत्तः कर्मभ्यस्तं पात्रमृषयो विदुः ॥&#x9;036c&lt;br&gt;&#xA;ये त्वेवङ्गुणजातीयास्तेभ्यो दत्तं महाफलम् ।&#x9;037a&lt;br&gt;&#xA;सहस्रगुणमाप्नोति गुणार्हाय प्रदायकः ॥&#x9;037c&lt;br&gt;&#xA;प्रज्ञाश्रुताभ्यां वृत्तेन शीलेन च समन्वितः ।&#x9;038a&lt;br&gt;&#xA;तारयेत कुलं सर्वमेकोऽपीह द्विजर्षभः ।&#x9;038c&lt;br&gt;&#xA;&#39;तृप्ते तृप्ताः सर्वदेवाः पितरो मुनयोपि च ॥&#39;&#x9;038e&lt;br&gt;&#xA;गामश्वं वित्तमन्नं वा तद्विधे प्रतिपादयेत् ।&#x9;039a&lt;br&gt;&#xA;द्रव्याणि चान्यानि तथा प्रेत्यभावे न शोचति ॥&#x9;039c&lt;br&gt;&#xA;तारयेत कुलं सर्वमेकोपि ह द्विजोत्तमः ।&#x9;040a&lt;br&gt;&#xA;किमङ्ग पुनरेवैते तस्मात्पात्रं समाचरेत् ॥&#x9;040c&lt;br&gt;&#xA;निशाम्य च गुणोपेतं ब्राह्मणं साधुसम्मतम् ।&#x9;041a&lt;br&gt;&#xA;दूरादानाय्य सत्कृत्य सर्वतश्चापि पूजयेत् ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/061/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/061/</guid>
      <description>&lt;p&gt;अध्यायः 061&lt;/p&gt;&#xA;&lt;p&gt;भीष्मेण युधिष्ठिरं प्रति श्राद्धे निमन्त्रणार्हानर्हब्राह्मणलक्षणादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;श्राद्धकाले च दैवे च पित्र्येऽपि च पितामह ।&#x9;001a&lt;br&gt;&#xA;इच्छामीह त्वयाऽऽख्यातं विहितं यत्सुरर्षिभिः ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;दैवं पौर्वाह्णिके कुर्यादपराह्णे तु पैतृकम् ।&#x9;002a&lt;br&gt;&#xA;मङ्गलाचारसम्पन्नः कृतशौचः प्रयत्नवान् ॥&#x9;002c&lt;br&gt;&#xA;मनुष्याणां तु मध्याह्ने प्रदद्यादुपपत्तिभिः ।&#x9;003a&lt;br&gt;&#xA;कालहीनं तु यद्दानं तं भागं रक्षसां विदुः ॥&#x9;003c&lt;br&gt;&#xA;लङ्घितं चावलीढं च लाकपूर्वं च यत्कृतम् ।&#x9;004a&lt;br&gt;&#xA;रजस्वलाभिदृष्टं च तं भागं रक्षसां विदुः ॥&#x9;004c&lt;br&gt;&#xA;अवघुष्टं च यद्भुक्तमव्रतेन च भारत ।&#x9;005a&lt;br&gt;&#xA;परामृष्टं शुना चैव तं भागं रक्षसां विदुः ॥&#x9;005c&lt;br&gt;&#xA;केशकीटावपतितं क्षुतं श्वभिरवेक्षितम् ।&#x9;006a&lt;br&gt;&#xA;रुदितं चावधूतं च तं भागं रक्षसां विदुः ॥&#x9;006c&lt;br&gt;&#xA;निरोङ्कारेण यद्भुक्तं सशस्त्रेण च भारत ।&#x9;007a&lt;br&gt;&#xA;दुरात्मना च यद्भुक्तं तं भागं रक्षसां विदुः ॥&#x9;007c&lt;br&gt;&#xA;परोच्छिष्टं च यद्भुक्तं परिभुक्तं च यद्भवेत् ।&#x9;008a&lt;br&gt;&#xA;दैवे पित्र्ये च सततं तं भागं रक्षसां विदुः ॥&#x9;008c&lt;br&gt;&#xA;मन्त्रहीनं क्रियाहीनं यच्छ्राद्धं परिविष्यते ।&#x9;009a&lt;br&gt;&#xA;त्रिभिर्वर्णैर्नरश्रेष्ठ तं भागं रक्षसां विदुः ॥&#x9;009c&lt;br&gt;&#xA;आज्याहुतिं विना चैव यत्किञ्चित्परिविष्यते ।&#x9;010a&lt;br&gt;&#xA;दुराचारैश्च यद्भुक्तं तं भागं रक्षसां विदुः ॥&#x9;010c&lt;br&gt;&#xA;ये भागा रक्षसां प्राप्तास्त उक्ता भरतर्षभ ।&#x9;011a&lt;br&gt;&#xA;अत ऊर्ध्वं विसर्गस्य परीक्षां ब्राह्मणे शृणु ॥&#x9;011c&lt;br&gt;&#xA;यावन्तः पतिता विप्रा जडोन्मत्तास्तथैव च ।&#x9;012a&lt;br&gt;&#xA;दैवे वाऽप्यथ पित्र्ये वा राजन्नार्हन्ति केतनम् ॥&#x9;012c&lt;br&gt;&#xA;श्वित्री क्लीबश्च कुष्ठी च तता यक्ष्महतश्च यः ।&#x9;013a&lt;br&gt;&#xA;अपस्मारी च यश्चान्धो राजन्नार्हन्ति केतनम् ॥&#x9;013c&lt;br&gt;&#xA;चिकित्सका देवलका वृथा नियमधारिणः ।&#x9;014a&lt;br&gt;&#xA;सोमविक्रयिणश्चैव श्राद्धे नार्हन्ति केतनम् ॥&#x9;014c&lt;br&gt;&#xA;गायना नर्तकाश्चैव प्लवका वादकास्तथा ।&#x9;015a&lt;br&gt;&#xA;कथका योधकाश्चैव राजन्नार्हन्ति केतनम् ॥&#x9;015c&lt;br&gt;&#xA;होतारो वृषलानां च वृषलाध्यापकास्तथा ।&#x9;016a&lt;br&gt;&#xA;तथा वृषलशिष्याश्च राजन्नार्हन्ति केतनम् ॥&#x9;016c&lt;br&gt;&#xA;अनुयोक्ता च यो विप्रो अनुयुक्तश्च भारत ।&#x9;017a&lt;br&gt;&#xA;नार्हतस्तावपि श्राद्धं ब्रह्मविक्रयिणौ हि तौ ॥&#x9;017c&lt;br&gt;&#xA;अग्रणीर्यः कृतः पूर्वं वर्णावरपरिग्रहः ।&#x9;018a&lt;br&gt;&#xA;ब्राह्मणः सर्वविद्योऽपि राजन्नार्हति केतनम् ॥&#x9;018c&lt;br&gt;&#xA;अनग्नयश्च ये विप्रा मृतनिर्यातकाश्च ये ।&#x9;019a&lt;br&gt;&#xA;स्तेनाश्च पतिताश्चैव राजन्नार्हन्ति केतनम् ॥&#x9;019c&lt;br&gt;&#xA;अपरिज्ञातपूर्वाश्च गणपूर्वाश्च भारत ।&#x9;020a&lt;br&gt;&#xA;पुत्रिकापूर्वपुत्राश्च श्राद्धे नार्हन्ति केतनम् ॥&#x9;020c&lt;br&gt;&#xA;ऋणकर्ता च यो राजन्यश्च वार्धुषिको नरः ।&#x9;021a&lt;br&gt;&#xA;प्राणिविक्रयवृत्तिश्च राजन्नार्हन्ति केतनम् ॥&#x9;021c&lt;br&gt;&#xA;स्त्रीपूर्वाः काण्डपृष्ठाश्च यावन्तो भरतर्षभ ।&#x9;022a&lt;br&gt;&#xA;आजपा ब्राह्मणाश्चैव श्राद्धे नार्हन्ति केतनम् ॥&#x9;022c&lt;br&gt;&#xA;श्राद्धे दैवे च निर्दिष्टो ब्राह्मणो भरतर्षभ ।&#x9;023a&lt;br&gt;&#xA;दातुः प्रतिग्रहीतुश्च शृणुष्वानुग्रहं पुनः ॥&#x9;023c&lt;br&gt;&#xA;चीर्णव्रता गुणैर्युक्ता भवेयुर्येऽपि कर्षकाः ।&#x9;024a&lt;br&gt;&#xA;सावित्रीज्ञाः क्रियावन्तस्ते राजन्केतनक्षमाः ॥&#x9;024c&lt;br&gt;&#xA;क्षात्रधर्मिणमप्याजौ केतयेत्कुलजं द्विजम् ।&#x9;025a&lt;br&gt;&#xA;न त्वेव वणिजं तात श्राद्धे च परिकल्पयेत् ॥&#x9;025c&lt;br&gt;&#xA;अग्निहोत्री च यो विप्रो ग्रामवासी च यो भवेत् ।&#x9;026a&lt;br&gt;&#xA;अस्तेनश्चातिथिज्ञश्च स राजन्केतनक्षमः ॥&#x9;026c&lt;br&gt;&#xA;सावित्रीं जपते यस्तु त्रिकालं भरतर्षभ ।&#x9;027a&lt;br&gt;&#xA;भिक्षावृत्तिः क्रियावांश्च स राजन्केतनक्षमः ॥&#x9;027c&lt;br&gt;&#xA;उदितास्तमितो यश्च तथैवास्तमितोदितः ।&#x9;028a&lt;br&gt;&#xA;अहिंस्रश्चाल्पदोषश्च स राजन्केतनक्षमः ॥&#x9;028c&lt;br&gt;&#xA;अकल्कको ह्यतर्कश्च ब्राह्मणो भरतर्षभ ।&#x9;029a&lt;br&gt;&#xA;संसर्गे भैक्ष्यवृत्तिश्च स राजन्केतनक्षमः ॥&#x9;029c&lt;br&gt;&#xA;अव्रती कितवः स्तेनः प्राणिविक्रयिको वणिक् ।&#x9;030a&lt;br&gt;&#xA;सनिष्कृतिः पुनः सोमं पीतवान्केतनक्षमः ॥&#x9;030c&lt;br&gt;&#xA;अर्जयित्वा धनं पूर्वं दारुणैरपि कर्मभिः ।&#x9;031a&lt;br&gt;&#xA;भवेत्सर्वातिथिः पश्चात्स राजन्केतनक्षमः ॥&#x9;031c&lt;br&gt;&#xA;ब्रह्मविक्रयनिर्दिष्टं स्त्रिया यच्चार्जितं धनम् ।&#x9;032a&lt;br&gt;&#xA;अदेयं पितृविप्रेभ्यो यच्च क्लैब्यादुपार्जितम् ॥&#x9;032c&lt;br&gt;&#xA;क्रियमाणेऽपवर्गे च यो द्विजो भरतर्षभ ।&#x9;033a&lt;br&gt;&#xA;न व्याहरति यद्युक्तं तस्याधर्मो गवानृतम् ॥&#x9;033c&lt;br&gt;&#xA;श्राद्धस्य ब्राह्मणः कालः प्राप्तं दधि घृतं तथा ।&#x9;034a&lt;br&gt;&#xA;सोमक्षयश्च मांसं च यदारण्यं युधिष्ठिर ॥&#x9;034c&lt;br&gt;&#xA;&#39;मुहूर्तानां त्रयं पूर्वमह्नः प्रातरिति स्मृतम् ।&#x9;035a&lt;br&gt;&#xA;जपध्यानादिभिस्तस्मिन्विप्रैः कार्यं शुभव्रतम् ॥&#x9;035c&lt;br&gt;&#xA;सङ्गवाख्यं त्रिभागं तु मध्याह्नस्त्रिमुहूर्तकः ।&#x9;036a&lt;br&gt;&#xA;लौकिकं सङ्गवेऽर्धं च स्नानादि ह्यथ मध्यमे ॥&#x9;036c&lt;br&gt;&#xA;चतुर्थमपराह्णं तु त्रिमुहूर्तं तु पित्र्यकम् ।&#x9;037a&lt;br&gt;&#xA;सायाह्नस्त्रिमुहूर्तं च मध्यमं कविभिः स्मृतम् ॥&#x9;037c&lt;br&gt;&#xA;चतुर्थे त्वपराह्णाख्ये श्राद्धं कुर्यात्सदा नृप ॥&#x9;038ac&lt;br&gt;&#xA;प्रागुदीचीमुखा विप्राः विश्वेदेवे च दक्षिणाः ।&#x9;039a&lt;br&gt;&#xA;श्रावितेषु सुतृप्तेषु पिण्डं दद्यात्सदक्षिणम् ॥&#39;&#x9;039c&lt;br&gt;&#xA;श्राद्धापवर्गे विप्रस्य दातारो वोस्त्वितीरयेत् ।&#x9;040a&lt;br&gt;&#xA;क्षत्रियस्यापि यो ब्रूयात्प्रीयन्तां पितरस्त्विति ॥&#x9;040c&lt;br&gt;&#xA;अपवर्गे तु वैश्यस्य श्राद्धकर्मणि भारत ।&#x9;041a&lt;br&gt;&#xA;अक्षय्यमभिधातव्यं स्वस्ति शूद्रस्य भारत ॥&#x9;041c&lt;br&gt;&#xA;पुण्याहवाचनं दैवं ब्राह्मणस्य विधीयते ।&#x9;042a&lt;br&gt;&#xA;एतदेव निरोङ्कारं क्षत्रियस्य विधीयते ॥&#x9;042c&lt;br&gt;&#xA;वैश्यस्य दैवे वक्तव्यं प्रीयन्तां देवता इति ।&#x9;043a&lt;br&gt;&#xA;&#39;गोहिंसायां चतुर्भागं पूर्वं विप्रातिकेतिनः ॥&#x9;043c&lt;br&gt;&#xA;वर्णावरेषु भुञ्जानं क्रमाच्छूद्रे चतुर्गुणम् ।&#x9;044a&lt;br&gt;&#xA;नान्यत्र ब्राह्मणो ब्रूयात्पूर्वं विप्रेण केतितः ॥&#x9;044c&lt;br&gt;&#xA;अभोजने च दोषः स्याद्वर्जयेच्छूद्रकेतनम् ।&#x9;045a&lt;br&gt;&#xA;शूद्रान्नरसपुष्टाङ्गो द्विजो नोर्ध्वां गतिं लभेत् ॥&#x9;045c&lt;br&gt;&#xA;अशुचिर्नैव चाश्नीयान्नास्तिको मानवर्जितः ।&#x9;046a&lt;br&gt;&#xA;न पूर्वं लङ्घयेल्लोभादेकवर्णोऽपि पार्थिव ॥&#x9;046c&lt;br&gt;&#xA;विप्राः स्मृता भूमिदेवा उपकुर्वाणवर्जिताः।&#x9;047a&lt;br&gt;&#xA;&#39;कर्मणामानुपूर्व्येण विधिपूर्वं कृतं शृणु ॥&#x9;047c&lt;br&gt;&#xA;जातकर्मादिकाः सर्वास्त्रिषु वर्णेषु भारत ।&#x9;048a&lt;br&gt;&#xA;ब्रह्मक्षत्रे हि मन्त्रोक्ता वैश्यस्य च युधिष्ठिर ॥&#x9;048c&lt;br&gt;&#xA;विप्रस्य रशना मौञ्जी मौर्वी राजन्यगामिनी ।&#x9;049a&lt;br&gt;&#xA;बाल्वजी ह्येव वैश्यस्य धर्म एष युधिष्ठिर ॥&#x9;049c&lt;br&gt;&#xA;&#39;पालाशो द्विजदण्डः स्यादश्वत्थः क्षत्रियस्य तु ।&#x9;050a&lt;br&gt;&#xA;औदुम्बरश्च वैश्यस्य धर्म एष युधिष्ठिर ॥&#39;&#x9;050c&lt;br&gt;&#xA;दातुः प्रतिग्रहीतुश्च धर्माधर्माविमौ शृणु ।&#x9;051a&lt;br&gt;&#xA;ब्राह्मणस्यानृतेऽधर्मः प्रोक्तः पातकसञ्ज्ञितः ।&#x9;051c&lt;br&gt;&#xA;चतुर्गुणः क्षत्रियस्य वैश्यस्याष्टगुणः स्मृतः ॥&#x9;051e&lt;br&gt;&#xA;नान्यत्र ब्राह्मणोऽश्नीयात्पूर्वं विप्रेण केतितः ।&#x9;052a&lt;br&gt;&#xA;[यवीयान्पशुहिंसायां तुल्यधर्मा भवेत्स हि ॥&#x9;052c&lt;br&gt;&#xA;तथा राजन्यवैश्याभ्यां यद्यश्नीयात्तु केतितः ।&#x9;053a&lt;br&gt;&#xA;यवीयान्पशुहिंसायां भागार्धं समवाप्नुयात् ॥&#x9;053c&lt;br&gt;&#xA;दैवं वाऽप्यथवा पित्र्यं योऽश्नीयाद्ब्राह्मणादिषु ।] &#x9;054a&lt;br&gt;&#xA;अस्नातो ब्राह्मणो राजंस्तस्याधर्मोऽनृतं स्मृतम् ॥&#x9;054c&lt;br&gt;&#xA;आशौचो ब्राह्मणो राजन्योऽश्नीयाद्ब्राह्मणादिषु ।&#x9;055a&lt;br&gt;&#xA;ज्ञानपूर्वमथो लोभात्तस्याधर्मो गवानृतम् ॥&#x9;055c&lt;br&gt;&#xA;अर्थेनान्येन यो लिप्सेत्कर्मार्थं चैव भारत ।&#x9;056a&lt;br&gt;&#xA;आमन्त्रयति राजेन्द्र तस्याधर्मोऽनृतं स्मृतम् ॥&#x9;056c&lt;br&gt;&#xA;अवेदव्रतचारित्रास्त्रिभिर्वर्णैर्युधिष्ठिर ।&#x9;057a&lt;br&gt;&#xA;मन्त्रवत्परिविष्यन्ते तस्याधर्मो गवानृतम् ॥ ॥&#x9;057c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/062/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/062/</guid>
      <description>&lt;p&gt;अध्यायः 062&lt;/p&gt;&#xA;&lt;p&gt;भीष्मेण युधिष्ठिरं प्रति दानादिषु पात्रलक्षणानां स्वर्गनरकप्रापकपुण्यपापानां च प्रतिपादनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;पित्र्यं वाऽप्यथवा दैवं दीयते यत्पितामह ।&#x9;001a&lt;br&gt;&#xA;एतदिच्छाम्यहं ज्ञातुं दत्तं केषु महाफलम् ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;येषां दाराः प्रतीक्षन्ते सुवृष्टिमिव कर्षकाः ।&#x9;002a&lt;br&gt;&#xA;उच्छेषपरिशेषं हि तान्भोजय युधिष्ठिर ॥&#x9;002c&lt;br&gt;&#xA;चारित्रनिरता राजन्ये कृशाः कृशवृत्तयः ॥&#x9;003a&lt;br&gt;&#xA;अर्थिनश्चोपगच्छन्ति तेषु दत्तं महाफलम् ॥&#x9;003c&lt;br&gt;&#xA;तद्भक्तास्तद्गृहा राजंस्तद्बलास्तदपाश्रयाः ।&#x9;004a&lt;br&gt;&#xA;अर्थिनश्च भवन्त्यर्थे तेषु दत्तं महाफलम् ॥&#x9;004c&lt;br&gt;&#xA;तस्करेभ्यः परेभ्यो वा हृतस्वा भयदुःखिताः ।&#x9;005a&lt;br&gt;&#xA;अर्थिनो भोक्तुमिच्छन्ति तेषु दत्तं महाफलम् ॥&#x9;005c&lt;br&gt;&#xA;अकल्ककस्य विप्रस्य रौक्ष्यात्करकृतात्मनः ।&#x9;006a&lt;br&gt;&#xA;वटवो यस्य भिक्षन्ति तेभ्यो दत्तं महाफलम् ॥&#x9;006c&lt;br&gt;&#xA;हृतस्वा हृतदाराश्च ये विप्रा देशसम्प्लवे ।&#x9;007a&lt;br&gt;&#xA;अर्थार्थमभिगच्छन्ति तेभ्यो दत्तं महाफलम् ॥&#x9;007c&lt;br&gt;&#xA;व्रतोनो नियमस्थाश्च ये विप्राः श्रुतसम्मताः ।&#x9;008a&lt;br&gt;&#xA;तस्मपाप्त्यर्थमिच्छन्ति तेभ्यो दत्तं महाफलम् ॥&#x9;008c&lt;br&gt;&#xA;अत्युत्क्रान्ताश्च धर्मेषु पाषण्डस्रमयेषु च ।&#x9;009a&lt;br&gt;&#xA;कृशप्राणाः कृशघनास्तेभ्यो दत्तं महाफलम् ॥&#x9;009c&lt;br&gt;&#xA;कृतसर्वस्वहरणा निर्दोषाः प्रभविष्णुभिः ।&#x9;010a&lt;br&gt;&#xA;स्पृहयन्ति च भुक्त्वाऽन्नं तेषुदत्तं महाफलम् ॥&#x9;010c&lt;br&gt;&#xA;तपस्विनस्तपोनिष्ठास्तेषां भैक्षचराश्च ये ।&#x9;011a&lt;br&gt;&#xA;अर्थिनः किञ्चिदिच्छन्ति तेषु दत्तं महाफलम् ॥&#x9;011c&lt;br&gt;&#xA;महाफलविधिर्दाने श्रुतस्ते भरतर्षभ ।&#x9;012a&lt;br&gt;&#xA;निरयं येन गच्छन्ति स्वर्गं चैव हि तत्छृणु ॥&#x9;012c&lt;br&gt;&#xA;&#39;व्रतानां पारणार्थाय गुर्वर्थे यज्ञदक्षिणाम् ।&#x9;013a&lt;br&gt;&#xA;निर्वेशार्थं च विद्वांसस्तेषां दत्तं महाफलम् ॥&#x9;013c&lt;br&gt;&#xA;पित्रोश्च रक्षणार्थाय पुत्रदारार्थमेव वा ।&#x9;014a&lt;br&gt;&#xA;महाव्याधिविमोक्षार्थं तेषु दत्तं महाफलम् ॥&#x9;014c&lt;br&gt;&#xA;बालाः स्त्रियश्च वाञ्छन्ति सुभक्तं चाप्यसाधनाः ।&#x9;015a&lt;br&gt;&#xA;स्वर्गमायान्ति दत्त्वैषां निरयान्नोपयान्ति ते ॥&#39; ॥&#x9;015c&lt;br&gt;&#xA;गुर्वर्थमभयार्थं वा वर्जयित्वा युधिष्ठिर ।&#x9;016a&lt;br&gt;&#xA;येऽनृतं कथयन्ति स्म ते वा निरयगामिनः ॥&#x9;016c&lt;br&gt;&#xA;परदाराभिहर्तारः परदाराभिमर्शिनः ।&#x9;017a&lt;br&gt;&#xA;परदारप्रयोक्तास्ते वै निरयगामिनः ॥&#x9;017c&lt;br&gt;&#xA;ये परस्वापहर्तारः परस्वानां च नाशकाः ।&#x9;018a&lt;br&gt;&#xA;सूचकाश्च परेषां ये ते वै निरयगामिनः ॥&#x9;018c&lt;br&gt;&#xA;प्रपाणां च सभानां च सङ्क्रमाणां च भारत ।&#x9;019a&lt;br&gt;&#xA;अगाराणां च भेत्तारो नरा निरयगामिनः ॥&#x9;019c&lt;br&gt;&#xA;अनाथां प्रमदां बालां वृद्धां भीतां तपस्विनीम् ।&#x9;020a&lt;br&gt;&#xA;वञ्चयन्ति नरा ये च ते वै निरयगामिनः ॥&#x9;020c&lt;br&gt;&#xA;वृत्तिच्छेदं गृहच्छेदं दारच्छेदं च भारत ।&#x9;021a&lt;br&gt;&#xA;मित्रच्छेदं तथाऽऽशायास्ते वै निरयगामिनः ॥&#x9;021c&lt;br&gt;&#xA;सूचकाः सेतुभेत्तारः परवृत्त्युपजीवकाः ।&#x9;022a&lt;br&gt;&#xA;अकृतज्ञाश्च मित्राणां ते वै निरयगामिनः ॥&#x9;022c&lt;br&gt;&#xA;पाषण्डा दूषकाश्चैव समयानां च दूषकाः ।&#x9;023a&lt;br&gt;&#xA;ये प्रत्यवसिताश्चैव ते वै निरयगामिनः ॥&#x9;023c&lt;br&gt;&#xA;विषमव्यवहाराश्च विषमाश्चैव वृद्धिषु ।&#x9;024a&lt;br&gt;&#xA;लाभेषु विषमाश्चैव ते वै निरयगामिनः ॥&#x9;024c&lt;br&gt;&#xA;दूतसंव्यवहाराश्च निष्परीक्षाश्च मानवाः ।&#x9;025a&lt;br&gt;&#xA;प्राणिहिंसाप्रवृत्ताश्च ते वै निरयगामिनः ॥&#x9;025c&lt;br&gt;&#xA;कृताशं कृतनिर्देशं कृतभक्तं कृतश्रमम् ।&#x9;026a&lt;br&gt;&#xA;भेदैर्ये व्यपकर्षन्ति ते वै निरयगामिनः ॥&#x9;026c&lt;br&gt;&#xA;पर्यश्नन्ति च ये दारानग्निभृत्यातिथींस्तथा ।&#x9;027a&lt;br&gt;&#xA;उत्सन्नपितृदेवेज्यास्ते वै निरयगामिनः ॥&#x9;027c&lt;br&gt;&#xA;वेदविक्रयिणश्चैव वेदानां चैव दूषकाः ।&#x9;028a&lt;br&gt;&#xA;वेदानां लेखकाश्चैव ते वै निरयगामिनः ॥&#x9;028c&lt;br&gt;&#xA;चातुराश्रम्यबाह्याश्च श्रुतिबाह्याश्च ये नराः ।&#x9;029a&lt;br&gt;&#xA;विकर्मभिश्च जीवन्ति ते वै निरयगामिनः ॥&#x9;029c&lt;br&gt;&#xA;केशविक्रयिका राजन्विषविक्रयिकाश्च ये ।&#x9;030a&lt;br&gt;&#xA;क्षीरविक्रयिकाश्चैव ते वै निरयगामिनः ॥&#x9;030c&lt;br&gt;&#xA;ब्राह्मणानां गवां चैव कन्यानां च युधिष्ठिर ।&#x9;031a&lt;br&gt;&#xA;येऽन्तरायान्ति कार्येषु ते वै निरयगामिनः ॥&#x9;031c&lt;br&gt;&#xA;शस्त्रविक्रयिकाश्चैव कर्तारश्च युधिष्ठिर ।&#x9;032a&lt;br&gt;&#xA;शल्यानां धनुषां चैव ते वै निरयगामिनः ॥&#x9;032c&lt;br&gt;&#xA;शिलाभिः शङ्कुभिर्वाऽपि श्वर्भ्रैर्वा भरतर्षभ ।&#x9;033a&lt;br&gt;&#xA;ये मार्गमनुरुन्धन्ति ते वै निरयगामिनः ॥&#x9;033c&lt;br&gt;&#xA;उपाध्यायांश्च भृत्यांश्च भक्तांश्च भरतर्षभ ।&#x9;034a&lt;br&gt;&#xA;ये त्यजन्त्यविकारांस्त्रींस्ते वै निरयगामिनः ॥&#x9;034c&lt;br&gt;&#xA;अप्राप्तदमकाश्चैव नासानां वेधकाश्च ये ।&#x9;035a&lt;br&gt;&#xA;बन्धकाश्च पशूनां ये ते वै निरयगामिनः ॥&#x9;035c&lt;br&gt;&#xA;अगोप्तारश्च राजानो बलिषड्भागतस्कराः ।&#x9;036a&lt;br&gt;&#xA;समर्थाश्चाप्यदातारस्ते वै निरयगामिनः ॥&#x9;036c&lt;br&gt;&#xA;क्षान्तान्दान्तांस्तथा प्राज्ञान्दीर्घकालं सहोषितान् ।&#x9;037a&lt;br&gt;&#xA;त्यजन्ति कृतकृत्या ये ते वै निरयगामिनः ॥&#x9;037c&lt;br&gt;&#xA;बालानामथ वृद्धानां दासानां चैव ये नराः ।&#x9;038a&lt;br&gt;&#xA;अदत्त्वा भक्षयन्त्यग्रे ते वै निरयगामिनः ॥&#x9;038c&lt;br&gt;&#xA;एते पूर्वं विनिर्दिष्टाः प्रोक्ता निरयगामिनः ।&#x9;039a&lt;br&gt;&#xA;भागिनः स्वर्गलोकस्य वक्ष्यामि भरतर्षभ ॥&#x9;039c&lt;br&gt;&#xA;सर्वेष्वेव तु कार्येषु दैवपूर्वेषु भारत ।&#x9;040a&lt;br&gt;&#xA;हन्ति पुत्रान्पशून्कृत्स्नान्ब्राह्मणातिक्रमः कृतः ॥&#x9;040c&lt;br&gt;&#xA;दानेन तपसा चैव सत्येन च युधिष्ठिर ।&#x9;041a&lt;br&gt;&#xA;ये धर्ममनुवर्तन्ते ते नराः स्वर्गगामिनः ॥&#x9;041c&lt;br&gt;&#xA;शुश्रूषाभिस्तपोभिश्च विद्यामादाय भारत ।&#x9;042a&lt;br&gt;&#xA;ये प्रतिग्रहनिःस्नेहास्ते नराः स्वर्गगामिनः ॥&#x9;042c&lt;br&gt;&#xA;भयात्पाषात्तथा बाधाद्दारिद्र्याद्व्याधिधर्षणात् ।&#x9;043a&lt;br&gt;&#xA;तत्कृते धनमीप्सन्ते ते नराः स्वर्गगामिनः ॥&#x9;043c&lt;br&gt;&#xA;क्षमावन्तश्च धीराश्च धर्मकार्येषु चोत्थिताः ।&#x9;044a&lt;br&gt;&#xA;मङ्गलाचारसम्पन्नाः पुरुषाः स्वर्गगामिनः ॥&#x9;044c&lt;br&gt;&#xA;निवृत्ता मधुमांसेभ्यः परदारेभ्य एव च ।&#x9;045a&lt;br&gt;&#xA;निवृत्ताश्चैव मद्येभ्यस्ते नराः स्वर्गगामिनः ॥&#x9;045c&lt;br&gt;&#xA;आश्रमाणां च कर्तारः कुलानां चैव भारत ।&#x9;046a&lt;br&gt;&#xA;देशानां नगराणां च ते नराः स्वर्गगामिनः ॥&#x9;046c&lt;br&gt;&#xA;वस्त्राभरणदातारो भक्ष्यपानान्नदास्तथा ।&#x9;047a&lt;br&gt;&#xA;कुटुम्बानां च भर्तारः पुरुषाः स्वर्गगामिनः ॥&#x9;047c&lt;br&gt;&#xA;सर्वहिंसानिवृत्ताश्च नराः सर्वसहाश्च ये ।&#x9;048a&lt;br&gt;&#xA;सर्वस्याश्रयभूताश्च ते नराः स्वर्गगामिनः ॥&#x9;048c&lt;br&gt;&#xA;मातरं पितरं चैव शुश्रूषन्ति जितेन्द्रियाः ।&#x9;049a&lt;br&gt;&#xA;भ्रातॄणां चैव सस्नेहास्ते नराः स्वर्गगामिनः ॥&#x9;049c&lt;br&gt;&#xA;आढ्याश्च बलवन्तश्च यौवनस्थाश्च भारत ।&#x9;050a&lt;br&gt;&#xA;ये वै जितेन्द्रिया धीरास्ते नराः स्वर्गगामिनः ॥&#x9;050c&lt;br&gt;&#xA;अपराधिषु सस्नेहा मृदवो मृदुवत्सलाः ।&#x9;051a&lt;br&gt;&#xA;आराधनसुखाश्चापि पुरुषाः स्वर्गगामिनः ॥&#x9;051c&lt;br&gt;&#xA;सहस्रपरिवेष्टारस्तथैव च सहस्रदाः ।&#x9;052a&lt;br&gt;&#xA;त्रातारश्च सहस्राणां ते नराः स्वर्गगामिनः ॥&#x9;052c&lt;br&gt;&#xA;सुवर्णस्य च दातारो गवां च भरतर्षभ ।&#x9;053a&lt;br&gt;&#xA;यानानां वाहनानां च ते नराः स्वर्गगामिनः ॥&#x9;053c&lt;br&gt;&#xA;वैवाहिकानां द्रव्याणां प्रेष्याणां च युधिष्ठिर ।&#x9;054a&lt;br&gt;&#xA;दातारो वाससां चैव ते नराः स्वर्गगामिनः ॥&#x9;054c&lt;br&gt;&#xA;विहारावसथोद्यानकूपारामसभाप्रपाः ।&#x9;055a&lt;br&gt;&#xA;वप्राणां चैव कर्तारस्ते नराः स्वर्गगामिनः ॥&#x9;055c&lt;br&gt;&#xA;निवेशनानां क्षेत्राणां वसतीनां च भारत ।&#x9;056a&lt;br&gt;&#xA;दातारः प्रार्थितानां च ते नराः स्वर्गगामिनः ॥&#x9;056c&lt;br&gt;&#xA;रसानां चाथ बीजानां धान्यानां च युधिष्ठिर ।&#x9;057a&lt;br&gt;&#xA;स्वयमुत्पाद्य दातारः पुरुषाः स्वर्गगामिनः ॥&#x9;057c&lt;br&gt;&#xA;यस्मिंस्तस्मिन्कुले जाता बहुपुत्राः शतायुषः ।&#x9;058a&lt;br&gt;&#xA;सानुक्रोशा जितक्रोधाः पुरुषाः स्वर्गगामिनः ॥&#x9;058c&lt;br&gt;&#xA;एतदुक्तममुत्रार्थं दैवं पित्र्यं च भारत ।&#x9;059a&lt;br&gt;&#xA;दानधर्मं च दानस्य यत्पूर्वमृषिभिः कृतम् ॥ ॥&#x9;059c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/063/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/063/</guid>
      <description>&lt;p&gt;अध्यायः 063&lt;/p&gt;&#xA;&lt;p&gt;भीष्मेण युधिष्ठिरम्प्रति हिंसाभावेपि ब्रह्महत्याप्राप्तिप्रतिपादकव्यासवचनानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;इदं मे तत्त्वतो राजन्वक्तुमर्हसि भारत ।&#x9;001a&lt;br&gt;&#xA;अहिंसयित्वाऽपि कथं ब्रह्महत्या विधीयते ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;व्यासमामन्त्र्य राजेन्द्र पुरा यत्पृष्टवानहम् ।&#x9;002a&lt;br&gt;&#xA;तत्तेऽहं सम्प्रवक्ष्यामि तदिहैकमनाः शृणु ॥&#x9;002c&lt;br&gt;&#xA;चतुर्थस्त्वं वसिष्ठस्य तत्त्वमाख्याहि मे मुने ।&#x9;003a&lt;br&gt;&#xA;अहिंसयित्वा केनेह ब्रह्महत्या विधीयते ॥&#x9;003c&lt;br&gt;&#xA;इति पृष्टो मया राजन्पराशरशरीरजः ।&#x9;004a&lt;br&gt;&#xA;अब्रवीन्निपुणो धर्मे निःसंशयमनुत्तमम् ॥&#x9;004c&lt;br&gt;&#xA;ब्राह्मणं स्वयमाहूय भिक्षार्थे कृशवृत्तिनम् ।&#x9;005a&lt;br&gt;&#xA;ब्रूयान्नास्तीति यः पश्चात्तं विद्याद्ब्रह्मघातिनम् ॥&#x9;005c&lt;br&gt;&#xA;मध्यस्थस्येह विप्रस्य योऽनूचानस्य भारत ।&#x9;006a&lt;br&gt;&#xA;वृत्तिं हरति दुर्बुद्धिस्तं विद्याद्ब्रह्मघातिनम् ॥&#x9;006c&lt;br&gt;&#xA;गोकुलस्य तृषार्तस्य जलार्थमभिधावतः ।&#x9;007a&lt;br&gt;&#xA;उत्पादयति यो विघ्नं तं विद्याद्ब्रह्मघातिनम् ॥&#x9;007c&lt;br&gt;&#xA;यः प्रवृत्तां श्रुतिं सम्यकू शास्त्रं वा मुनिभिः कृतम् ।&#x9;008a&lt;br&gt;&#xA;दूषयत्यनभिज्ञाय तं विद्याद्ब्रह्मघातिनम् ॥&#x9;008c&lt;br&gt;&#xA;आत्मजां रूपसम्पन्नां महतीं सदृशे वरे ।&#x9;009a&lt;br&gt;&#xA;न प्रयच्छति यः कन्यां तं विद्याद्ब्रह्मधातिनम् ॥&#x9;009c&lt;br&gt;&#xA;अधर्मनिरतो मूढो मिथ्या यो वै द्विजातिषु ।&#x9;010a&lt;br&gt;&#xA;दद्यान्मर्मातिगं शोकं तं विद्याद्ब्रह्मघातिनम् ॥&#x9;010c&lt;br&gt;&#xA;चक्षुषा विप्रहीणस्य पङ्गुलस्य जडस्य वा ।&#x9;011a&lt;br&gt;&#xA;हरेत यो वै सर्वस्वं तं विद्याद्ब्रह्मघातिनम् ॥&#x9;011c&lt;br&gt;&#xA;आश्रमे वा वने वाऽपि ग्रामे वा यदि वा पुरे ।&#x9;012a&lt;br&gt;&#xA;अग्निं समुत्सृजेन्मोहात्तं विद्याद्ब्रह्मघातिनम् ॥ ॥&#x9;012c&lt;br&gt;&#xA;इति श्रीमन्महाभारते अनुशासनपर्वणि दानधर्मपर्वणि त्रिषष्टितमोऽध्यायः ॥ 63 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/064/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/064/</guid>
      <description>&lt;p&gt;अध्यायः 064&lt;/p&gt;&#xA;&lt;p&gt;भीष्मेण युधिष्ठिरमं प्रति नद्यादितीर्थानां तत्तन्नामविशेषनिर्देशेन तत्सेवनफलप्रतिपादकगौतमाङ्गिरःसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;तीर्थानां दर्शनं श्रेयः स्नानं च भरतर्षभ ।&#x9;001a&lt;br&gt;&#xA;श्रवणं च महाप्राज्ञ श्रोतुमिच्छामि तत्त्वतः ।&#x9;001c&lt;br&gt;&#xA;पृथिव्यां यानि तीर्थानि पुण्यानि भरतर्षभ ।&#x9;002a&lt;br&gt;&#xA;वक्तुमर्हसि मे तानि श्रोताऽस्मि नियतं प्रभो ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;इममङ्गिरसा प्रोक्तं तीर्थवंशं महाद्युते ।&#x9;003a&lt;br&gt;&#xA;श्रोतुमर्हसि भद्रं ते प्राप्स्यसे धर्ममुत्तमम् ॥&#x9;003c&lt;br&gt;&#xA;तपोवनगतं विप्रमभिगम्य महामुनिम् ।&#x9;004a&lt;br&gt;&#xA;पप्रच्छाङ्गिरसं धीरं गौतमः संशितव्रतः ।&#x9;004c&lt;br&gt;&#xA;अस्ति मे भगवन्कश्चित्तीर्थेभ्यो धर्मसंशयः ।&#x9;005a&lt;br&gt;&#xA;तत्सर्वं श्रोतुमिच्छामि तन्मे शंस महामुने ॥&#x9;005c&lt;br&gt;&#xA;उपस्पृश्य फलं किं स्यात्तेषु तीर्थेषु वै मुने ।&#x9;006a&lt;br&gt;&#xA;प्रेत्यभावे महाप्राज्ञ तद्यथाऽस्ति तथा वद ॥&#x9;006c&lt;br&gt;&#xA;अङ्गिरा उवाच ।&#x9;007&lt;br&gt;&#xA;सप्ताहं चन्द्रभागां वै वितस्तामूर्मिमालिनीम् ।&#x9;007a&lt;br&gt;&#xA;विगाह्य वै निराहारो निर्मलो मुनिवद्भवेत् ॥&#x9;007c&lt;br&gt;&#xA;काश्मीरमण्डले नद्यो याः पतन्ति महास्वनम् ।&#x9;008a&lt;br&gt;&#xA;ता नदीः सिन्धुमासाद्य शीलवान्स्वर्गमाप्नुयात् ॥&#x9;008c&lt;br&gt;&#xA;पुष्करं च प्रभासं च नैमिषं सागरोदकम् ।&#x9;009a&lt;br&gt;&#xA;देविकामिन्द्रमार्गं च स्वर्णबिन्दुं विगाह्य च ॥&#x9;009c&lt;br&gt;&#xA;विबोध्यते विमानस्थः सोऽप्सरोभिरभिष्टुतः ।&#x9;010a&lt;br&gt;&#xA;हिरण्यबिन्दुमालक्ष्य प्रयतश्चाभिवाद्य च ॥&#x9;010c&lt;br&gt;&#xA;कुशेशये च देवत्वं धूयते तस्य किल्बिषम् ।&#x9;011a&lt;br&gt;&#xA;इन्द्रतोयां समासाद्य गन्धमादनसन्निधौ ॥&#x9;011c&lt;br&gt;&#xA;करतोयां कुरङ्गे च त्रिरात्रोपोषितो नरः ।&#x9;012a&lt;br&gt;&#xA;अश्वमेधमवाप्नोति विगाह्य प्रयतः शुचिः ॥&#x9;012c&lt;br&gt;&#xA;गङ्गाद्वारे कुशावर्ते बिल्वके नीलपर्वते ।&#x9;013a&lt;br&gt;&#xA;तथा कनखले स्नात्वा धूतपाप्मा दिवं व्रजेत् ॥&#x9;013c&lt;br&gt;&#xA;अपां ह्रद उपस्पृश्य वाजिमेधफलं लभेत् ।&#x9;014a&lt;br&gt;&#xA;ब्रह्मचारी जितक्रोधः सत्यसन्धस्त्वहिंसकः ॥&#x9;014c&lt;br&gt;&#xA;यत्र भागीरथी गङ्गा वहते दिशमुत्तरम् ।&#x9;015a&lt;br&gt;&#xA;महेश्वरस्य त्रिस्थाने यो नरस्त्वभिषिच्यते ॥&#x9;015c&lt;br&gt;&#xA;एकमासं निराहारः स पश्यति हि देवताः ।&#x9;016a&lt;br&gt;&#xA;सप्तगङ्गे त्रिगङ्गे च इन्द्रमार्गे च तर्पयन् ॥&#x9;016c&lt;br&gt;&#xA;अर्थान्वै लभते भोक्तुं यो नरो जायते पुनः ।&#x9;017a&lt;br&gt;&#xA;महाश्रम उपस्पृश्य योऽग्निहोत्रपरः शुचिः ॥&#x9;017c&lt;br&gt;&#xA;एकमासं निराहारः सिद्धिं मासेन स व्रजेत् ।&#x9;018a&lt;br&gt;&#xA;महाह्रद उपस्पृश्य भृगुतुङ्गे त्वलोलुपः ॥&#x9;018c&lt;br&gt;&#xA;त्रिरात्रोपोषितो भूत्वा मुच्यते ब्रह्महत्यया ।&#x9;019a&lt;br&gt;&#xA;कन्याकूप उपस्पृश्य बलाकायां कृतोदकः ॥&#x9;019c&lt;br&gt;&#xA;देवेषु लभते कीर्तिं यशसा च विराजते ॥&#x9;020ac&lt;br&gt;&#xA;देविकायामुपस्पृश्य तथा सुन्दरिकाह्रदे ।&#x9;021a&lt;br&gt;&#xA;अश्विन्यां रूपवर्चस्कं प्रेत्य वै लभते नरः ॥&#x9;021c&lt;br&gt;&#xA;महागङ्गामुपस्पृश्य कृत्तिकाङ्गारके तथा ।&#x9;022a&lt;br&gt;&#xA;पक्षमेकं निराहारः स्वर्गमाप्नोति निर्मलः ॥&#x9;022c&lt;br&gt;&#xA;वैमानिक उपस्पृश्य किङ्किणीकाश्रमे तथा ।&#x9;023a&lt;br&gt;&#xA;निवासेऽप्सरसां दिव्ये कामचारी महीयते ॥&#x9;023c&lt;br&gt;&#xA;कालिकाश्रममासाद्य विपाशायां कृतोदकः ।&#x9;024a&lt;br&gt;&#xA;ब्रह्मचारी जितक्रोधस्त्रिरात्रं मुच्यते भवात् ॥&#x9;024c&lt;br&gt;&#xA;आश्रमे कृत्तिकानां तु स्नात्वा यस्तर्पयेत्पितॄन् ।&#x9;025a&lt;br&gt;&#xA;तोषयित्वा महादेवं निर्मलः स्वर्गमाप्नुयात् ॥&#x9;025c&lt;br&gt;&#xA;महाकूपमुपस्पृश्य त्रिरात्रोपोषितः शुचिः ।&#x9;026a&lt;br&gt;&#xA;त्रसानां स्थावराणां च द्विपदानां भयं त्यजेत् ॥&#x9;026c&lt;br&gt;&#xA;देवदारुवने स्नात्वा धूतपाप्मा कृतोदकः ।&#x9;027a&lt;br&gt;&#xA;देवशब्दमवाप्नोति सप्तरात्रोषितः शुचिः ॥&#x9;027c&lt;br&gt;&#xA;शरस्तम्बे कुशस्तम्बे द्रोणशर्मपदे तथा ।&#x9;028a&lt;br&gt;&#xA;अपाम्प्रपतनासेवी सेव्यते सोप्सरोगणैः ॥&#x9;028c&lt;br&gt;&#xA;चित्रकूटे जनस्थाने तथा मन्दाकिनीजले ।&#x9;029a&lt;br&gt;&#xA;विगाह्य वै निराहारो राजलक्ष्म्या निषेव्यते ॥&#x9;029c&lt;br&gt;&#xA;श्यामायास्त्वाश्रमं गत्वा उषित्वा चाभिषिच्य च ।&#x9;030a&lt;br&gt;&#xA;एकपक्षं निराहारस्त्वन्तर्धानफलं लभेत् ॥&#x9;030c&lt;br&gt;&#xA;कौशिकीं तु समासाद्य वायुभक्षस्त्वलोलुपः ।&#x9;031a&lt;br&gt;&#xA;एकविंशतिरात्रेण स्वर्गमारोहते नरः ॥&#x9;031c&lt;br&gt;&#xA;मतङ्गवाप्यां यः स्नायादेकरात्रेण सिध्यति ।&#x9;032a&lt;br&gt;&#xA;विगाहति ह्यनालम्बमन्धकं वै सनातनम् ॥&#x9;032c&lt;br&gt;&#xA;नैमिषे स्वर्गतीर्थे च उपस्पृश्य जितेन्द्रियः ।&#x9;033a&lt;br&gt;&#xA;फलं पुरुषमेधस्य लभेन्मासं कृतोदकः ॥&#x9;033c&lt;br&gt;&#xA;गङ्गाह्रद उपस्पृस्य तथा चैवोत्पलावने ।&#x9;034a&lt;br&gt;&#xA;अश्वमेघमवाप्नोति तत्र मासं कृतोदकः ॥&#x9;034c&lt;br&gt;&#xA;गङ्गायमुनयोस्तीर्थे तथा कालञ्जरे गिरौ ।&#x9;035a&lt;br&gt;&#xA;दशाश्वमेधानाप्नोति तत्र मासं कृतोदकः ॥&#x9;035c&lt;br&gt;&#xA;यष्टिह्रद उपस्पृश्य चान्नदानाद्विशिष्यते ॥&#x9;036ac&lt;br&gt;&#xA;दशतीर्थसहस्राणि तिस्रः कोट्यस्तथाऽपराः ।&#x9;037a&lt;br&gt;&#xA;समागच्छन्ति माघ्यां तु प्रयागे भरतर्षभ ॥&#x9;037c&lt;br&gt;&#xA;माघमासं प्रयागे तु नियतः संशितव्रतः ।&#x9;038a&lt;br&gt;&#xA;स्नात्वा तु भरतश्रेष्ठ निर्मलः स्वर्गमाप्नुयात् ॥&#x9;038c&lt;br&gt;&#xA;मरुद्गण उपस्पृश्य पितॄणामाश्रमे शुचिः ।&#x9;039a&lt;br&gt;&#xA;वैवस्वतस्य तीर्थे च तीर्थभूतो भवेन्नरः ॥&#x9;039c&lt;br&gt;&#xA;तथा ब्रह्मसरो गत्वा भागीरथ्यां कृतोदकः ।&#x9;040a&lt;br&gt;&#xA;एकमासं निराहारः सोमलोकमवाप्नुयात् ॥&#x9;040c&lt;br&gt;&#xA;उत्पातके नरः स्नात्वा अष्टावक्रे कृतोदकः ।&#x9;041a&lt;br&gt;&#xA;द्वादशाहं निराहारो नरमेधफलं लभेत् ॥&#x9;041c&lt;br&gt;&#xA;अश्मपृष्ठे गयायां च निरविन्दे च पर्वते ।&#x9;042a&lt;br&gt;&#xA;तृतीयां क्रौञ्चपद्यां च ब्रह्महत्यां विशुध्यते&#x9;042c&lt;br&gt;&#xA;कलविङ्क उपस्पृश्य विद्याच्च बहुशो जलम् ।&#x9;043a&lt;br&gt;&#xA;अग्नेः पुरे नरः स्नात्वा अग्निकन्यापुरे वसेत् ॥&#x9;043c&lt;br&gt;&#xA;करवीरपुरे स्नात्वा विशालायां कृतोदकः ।&#x9;044a&lt;br&gt;&#xA;देवह्रद उपस्पृश्य ब्रह्मभूतो विराजते ॥&#x9;044c&lt;br&gt;&#xA;पुनरावर्तनन्दां च महानन्दां च सेव्य वै ।&#x9;045a&lt;br&gt;&#xA;नन्दने सेव्यते दान्तस्त्वप्सरोभिरहिंसकः ॥&#x9;045c&lt;br&gt;&#xA;उर्वशीं कृत्तिकायोगे गत्वा चैव समाहितः ।&#x9;046a&lt;br&gt;&#xA;लौहित्ये विधिवत्स्नात्वा पुण्डरीकफलं लभेत् ॥&#x9;046c&lt;br&gt;&#xA;रामह्रद उपस्पृश्य विपाशायां कृतोदकः ।&#x9;047a&lt;br&gt;&#xA;द्वादशाहं निराहारः कल्मषाद्विप्रमुच्यते ॥&#x9;047c&lt;br&gt;&#xA;महाह्रद उपस्पृश्य शुद्धेन मनसा नरः ।&#x9;048a&lt;br&gt;&#xA;एकमासं निराहारो जमदग्निगतिं लभेत् ॥&#x9;048c&lt;br&gt;&#xA;विन्ध्ये सन्ताप्य चात्मानं सत्यसन्धस्त्वहिंसकः ।&#x9;049a&lt;br&gt;&#xA;विनयात्तप आस्थाय मासेनैकेन सिध्यति ॥&#x9;049c&lt;br&gt;&#xA;&#39;मुण्डे ब्रह्मगवा चैव निरिचिं देवपर्वतम् ।&#x9;050a&lt;br&gt;&#xA;देवह्रदमुपस्पृश्य ब्रह्मभूतो विराजते ।&#x9;050c&lt;br&gt;&#xA;कुमारपदमास्थाय मासेनैकेन शुध्यति ॥&#39;&#x9;050e&lt;br&gt;&#xA;नर्मदायामुपस्पृश्य तता शूर्पारकोदके ।&#x9;051a&lt;br&gt;&#xA;एकपक्षं निराहारो राजपुत्रो विधीयते ॥&#x9;051c&lt;br&gt;&#xA;जम्बूमार्गे त्रिभिर्मासैः संयतः सुसमाहितः ।&#x9;052a&lt;br&gt;&#xA;अहोरात्रेण चैकेन सिद्धिं समधिगच्छति ॥&#x9;052c&lt;br&gt;&#xA;कोकामुखे विगाह्याथ गत्वा चाञ्जलिकाश्रमम् ।&#x9;053a&lt;br&gt;&#xA;शाकभक्षश्चीरवासाः कुमारीर्विन्दते दश ॥&#x9;053c&lt;br&gt;&#xA;वैवस्वतस्य सदनं न स गच्छेत्कदाचन ।&#x9;054a&lt;br&gt;&#xA;यस्य कन्याह्रदे वासो देवलोकं स गच्छति ॥&#x9;054c&lt;br&gt;&#xA;प्रभासे त्वेकरात्रेण अमावास्यां ममाहितः ।&#x9;055a&lt;br&gt;&#xA;सिद्ध्यते तु महाबाहो यो नरो जायतेऽमरः ॥&#x9;055c&lt;br&gt;&#xA;उज्जानक उपस्पृस्य आर्ष्टिषेणस्य चाश्रमे ।&#x9;056a&lt;br&gt;&#xA;पिङ्गायाश्चाश्रमे स्नात्वा सर्वपापैः प्रमुच्यते ॥&#x9;056c&lt;br&gt;&#xA;कुल्यायां समुपस्पृश्य जप्त्वा चैवाघमर्षणम् ।&#x9;057a&lt;br&gt;&#xA;अश्वमेधमवाप्नोति त्रिरात्रोपोषितो नरः ॥&#x9;057c&lt;br&gt;&#xA;पिण्डारक उपस्पृश्य एकरात्रोषितो नरः ।&#x9;058a&lt;br&gt;&#xA;अग्निष्टोममवाप्नोति प्रभातां शर्वरीं शुचिः ॥&#x9;058c&lt;br&gt;&#xA;तथा ब्रह्मसरो गत्वा धर्मारण्योपशोभितम् ।&#x9;059a&lt;br&gt;&#xA;पुण्डरीकमवाप्नोति उपस्पृश्य नरः शुचिः ॥&#x9;059c&lt;br&gt;&#xA;मैनाके पर्वते स्नात्वा तथा सन्ध्यामुपास्य च ।&#x9;060a&lt;br&gt;&#xA;कामं जित्वा च वै मासं सर्वयज्ञफलं लभेत् ॥&#x9;060c&lt;br&gt;&#xA;कालोदकं नन्दिकुण्डं तथा चोत्तरमानसम् ।&#x9;061a&lt;br&gt;&#xA;अभ्येत्य योजनशताद्भ्रूणहा विप्रमुच्यते ॥&#x9;061c&lt;br&gt;&#xA;नन्दीश्वरस्य मूर्तिं तु दृष्ट्वा मुच्येत किल्बिषैः ।&#x9;062a&lt;br&gt;&#xA;स्वर्गमार्गे नरः स्नात्वा ब्रह्मलोकं स गच्छति ॥&#x9;062c&lt;br&gt;&#xA;विख्यातो हिमवान्पुण्यः शङ्करश्वशुरो गिरिः ।&#x9;063a&lt;br&gt;&#xA;आकरः सर्वरत्नानां सिद्धचारणसेवितः ॥&#x9;063c&lt;br&gt;&#xA;&#39;दर्शनाद्गमनात्पूतो भवेदनशनादपि ।&#39; &#x9;064a&lt;br&gt;&#xA;शरीरमुत्सृजेत्तत्र विधिपूर्वमनाशके ॥&#x9;064c&lt;br&gt;&#xA;अध्रुवं जीवितं ज्ञात्वा यो वै वेदान्तगो द्विजः ।&#x9;065a&lt;br&gt;&#xA;अभ्यर्च्य देवतास्तत्र नमस्कृत्य मुनींस्तथा ।&#x9;065c&lt;br&gt;&#xA;ततः क्रोधं च लोभं च यो जित्वा तीर्थमावसेत् ।&#x9;065e&lt;br&gt;&#xA;कामं क्रोधं च लोभं च यो जित्वा तीर्थमावसेत् ।&#x9;06a&lt;br&gt;&#xA;न तेन किञ्चिन्न प्राप्तं तीर्थाभिगमनाद्भवेत् ॥&#x9;066c&lt;br&gt;&#xA;यान्यगम्यानि तीर्थानि दुर्गाणि विषमाणि च ।&#x9;067a&lt;br&gt;&#xA;मनसा तानि गम्यानि सर्वतीर्थसमीक्षया ॥&#x9;067c&lt;br&gt;&#xA;इदं मेध्यमिदं पुण्यमिदं स्वर्ग्यमनुत्तमम् ।&#x9;068a&lt;br&gt;&#xA;इदं रहस्यं वेदानामाप्लाव्यं पावनं तथा ॥&#x9;068c&lt;br&gt;&#xA;इदं दद्याद्द्विजातीनां साधोरात्महितस्य च ।&#x9;069a&lt;br&gt;&#xA;सुहृदां च जपेत्कर्णे शिष्यस्यानुगतस्य च ।&#x9;069c&lt;br&gt;&#xA;दत्तवान्गौतमस्यैतदङ्गिरा वै महातपाः ।&#x9;070a&lt;br&gt;&#xA;अङ्गिराः समनुज्ञातः काश्यपेन च धीमता ॥&#x9;070c&lt;br&gt;&#xA;महर्षीणामिदं जप्यं पावनानां तथोत्तमम् ।&#x9;071a&lt;br&gt;&#xA;जपंश्चाभ्युत्थितः शश्वन्निर्मलः स्वर्गमाप्नुयात् ॥&#x9;071c&lt;br&gt;&#xA;इदं यश्चापि शृणुयाद्रहस्यं त्वङ्गिरोमतम् ।&#x9;072a&lt;br&gt;&#xA;उत्तमे च कुले जन्म लभेज्जाजातीश्च संस्मरेत् ॥ ॥&#x9;072c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/065/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/065/</guid>
      <description>&lt;p&gt;अध्यायः 065&lt;/p&gt;&#xA;&lt;p&gt;भीष्मेण युधिष्ठिरं प्रति गङ्गामहिमप्रतिपादकसिद्धसिलवृत्तिसंवादानुवादः ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;बृहस्पतिसमं बुद्ध्या क्षमया ब्रह्मणः समम् ।&#x9;001a&lt;br&gt;&#xA;पराक्रमे शक्रसममादित्यसमतेजसम् ॥&#x9;001c&lt;br&gt;&#xA;गाङ्गेयमर्जुनेनाजौ निहतं भूरितेजसम् ।&#x9;002a&lt;br&gt;&#xA;भ्रातृभिः सहितोऽन्यैश्च पर्यपृच्छद्युधिष्ठिरः ॥&#x9;002c&lt;br&gt;&#xA;शयानं वीरशयने कालाकाङ्क्षिणमच्युतम् ।&#x9;003a&lt;br&gt;&#xA;आजग्मुर्भरतश्रेष्ठं द्रष्टुकामा महर्षयः ॥&#x9;003c&lt;br&gt;&#xA;अत्रिर्वसिष्ठोऽथ भृगुः पुलस्त्यः पुलहः क्रतुः ।&#x9;004a&lt;br&gt;&#xA;अङ्गिरा गौतमोऽगस्त्यः सुमतिः सुयतात्मवान् ॥&#x9;004c&lt;br&gt;&#xA;विश्वामित्रः स्थूलगिराः संवर्तः प्रमतिर्दमः ।&#x9;005a&lt;br&gt;&#xA;बृहस्पत्युशनोव्यासश्च्यवनः काश्यपो ध्रुवः ॥&#x9;005c&lt;br&gt;&#xA;दुर्वासा जमदग्निश्च मार्कण्डेयोऽथ गालवः ।&#x9;006a&lt;br&gt;&#xA;भरद्वाजोऽथ रैभ्यश्चक यवक्रीतस्त्रितस्तथा ॥&#x9;006c&lt;br&gt;&#xA;स्थूलाक्षः शबलाक्षश्च कण्वो मेधातिथिः कृशः ।&#x9;007a&lt;br&gt;&#xA;नारदः पर्वतश्चैव सुधन्वाऽथैकतो द्विजः ॥&#x9;007c&lt;br&gt;&#xA;नितमभूर्भुवनो धौम्यः शतानन्दोऽकृतव्रणः ।&#x9;008a&lt;br&gt;&#xA;जामदग्र्यस्तथा रामः कचश्चेत्येवमादयः ।&#x9;008c&lt;br&gt;&#xA;समागता महात्मानो भीष्मं द्रष्टुं महर्षयः ॥&#x9;008e&lt;br&gt;&#xA;तेषां महात्मनां पूजामागतानां युधिष्ठिरः ।&#x9;009a&lt;br&gt;&#xA;भ्रातृभिः सहितश्चक्रे यथावदनुपूर्वशः ॥&#x9;009c&lt;br&gt;&#xA;ते पूजिताः सुखासीनाः कथाश्रक्रुर्महर्षयः ।&#x9;010a&lt;br&gt;&#xA;भीष्माश्रिताः सुमधुराः सर्वेन्द्रियमनोहराः ॥&#x9;010c&lt;br&gt;&#xA;भीष्मस्तेषां कथाः श्रुत्वा ऋषीणां भावितात्मनाम् ।&#x9;011a&lt;br&gt;&#xA;मेने दिविष्ठमात्मानं तुष्ट्या परमया युतः ॥&#x9;011c&lt;br&gt;&#xA;ततस्ते भीष्ममामन्त्र्य पाण्डवांश्च महर्षयः ।&#x9;012a&lt;br&gt;&#xA;अन्तर्धानं गताः सर्वे सर्वेषामेव पश्यताम् ॥&#x9;012c&lt;br&gt;&#xA;तानृषीन्सुमहाभागानन्तर्धानगतानपि ।&#x9;013a&lt;br&gt;&#xA;पाण्डवास्तुष्टुवुः सर्वे प्रणेमुश्च मुहुर्मुहुः ॥&#x9;013c&lt;br&gt;&#xA;प्रसन्नमनसः सर्वे गाङ्गेयं कुरुसत्तमम् ।&#x9;014a&lt;br&gt;&#xA;उपतस्थुर्यथोद्यन्तमादित्यं मन्त्रकोविदाः ॥&#x9;014c&lt;br&gt;&#xA;प्रभावं तपसस्तेषामृषीणां वीक्ष्य पाण्डवाः ।&#x9;015a&lt;br&gt;&#xA;प्रकाशन्तो दिशः सर्वा विस्मयं परमं ययुः ॥&#x9;015c&lt;br&gt;&#xA;महाभाग्यं परं तेषामृषीणामनुचिन्त्य ते ।&#x9;016a&lt;br&gt;&#xA;पाण्डवाः सह भीष्मेण कथाश्चक्रुस्तदाश्रयाः ॥&#x9;016c&lt;br&gt;&#xA;कथान्ते शिरसा पादौ स्पृष्ट्वा भीष्मस्य पाण्डवः ।&#x9;017a&lt;br&gt;&#xA;धर्म्यं धर्मसुतः प्रश्नं पर्यपृच्छद्युधिष्ठिरः ॥&#x9;017c&lt;br&gt;&#xA;के देशाः के जनपदा आश्रमाः के च पर्वताः ।&#x9;018a&lt;br&gt;&#xA;प्रकृष्टाः पुण्यतः काश्च ज्ञेया नद्यः पितामह ॥&#x9;018c&lt;br&gt;&#xA;भीष्म उवाच ।&#x9;019&lt;br&gt;&#xA;अत्राप्युदाहरन्तीममितिहासं पुरातनम् ।&#x9;019a&lt;br&gt;&#xA;शिलोञ्छवृत्तेः संवादं सिद्धस्य च युधिष्ठिर ॥&#x9;019c&lt;br&gt;&#xA;इमां कश्चित्परिक्रम्य पृथिवीं शैलभूषणाम् ।&#x9;020a&lt;br&gt;&#xA;असकृद्द्विपदां श्रेष्ठः श्रेष्ठस्य गृहमेधिनः ॥&#x9;020c&lt;br&gt;&#xA;शिलवृत्तेर्गृहं प्राप्तः स तेन विधिनाऽर्चितः ।&#x9;021a&lt;br&gt;&#xA;उवास रजनीं तत्र सुमुखः सुखभागृषिः ॥&#x9;021c&lt;br&gt;&#xA;शिलवृत्तिस्तु यत्कृत्यं प्रातस्तत्कृतवाञ्शुचिः ।&#x9;022a&lt;br&gt;&#xA;कृतकृत्यमुपातिष्ठत्सिद्धं तमतिथिं तदा ॥&#x9;022c&lt;br&gt;&#xA;तौ समेत्य महात्मानौ सुखासीनौ कथाः शुभाः ।&#x9;023a&lt;br&gt;&#xA;चक्रतुर्वेदसम्बद्धास्तच्छेषकृतलक्षणाः ॥&#x9;023c&lt;br&gt;&#xA;शिलवृत्तिः कथान्ते तु सिद्धमामन्त्र्य यत्नतः ।&#x9;024a&lt;br&gt;&#xA;प्रश्नं पप्रच्छ मेधावी यन्मां त्वं परिपृच्छसि ॥&#x9;024c&lt;br&gt;&#xA;शिलवृत्तिरुवाच ।&#x9;025&lt;br&gt;&#xA;के देशाः के जनपदाः केऽऽश्रमाः के च पर्वताः ।&#x9;025a&lt;br&gt;&#xA;प्रकृष्टाः पुण्यतः काश्च ज्ञेया नद्यस्तदुच्यताम् ॥&#x9;025c&lt;br&gt;&#xA;सिद्ध उवाच ।&#x9;026&lt;br&gt;&#xA;ते देशास्ते जनपदास्तेऽऽश्रमास्ते च पर्वताः ।&#x9;026a&lt;br&gt;&#xA;येषां भागीरथी गङ्गा मध्येनैति सरिद्वरा ॥&#x9;026c&lt;br&gt;&#xA;तपसा ब्रह्मचर्येण यज्ञैस्त्यागेन वा पुनः ।&#x9;027a&lt;br&gt;&#xA;गतिं तां न लभेज्जन्तुर्गङ्गां संसेव्य यां लभेत् ॥&#x9;027c&lt;br&gt;&#xA;स्पष्टानि येषां गाङ्गेयैस्तोयैर्गात्राणि देहिनाम् ।&#x9;028a&lt;br&gt;&#xA;न्यस्तानि न पुनस्तेषां त्यागः स्वर्गाद्विधीयते ॥&#x9;028c&lt;br&gt;&#xA;सर्वाणि येषां गाङ्गेयैस्तोयैः कार्याणि देहिनाम् ।&#x9;029a&lt;br&gt;&#xA;गां त्यक्त्वा मानवा विप्र दिवि तिष्ठन्ति ते जनाः ॥&#x9;029c&lt;br&gt;&#xA;पूर्वे वयसि कर्माणि कृत्वा पापानि ये नराः ।&#x9;030a&lt;br&gt;&#xA;पश्चाद्गङ्गां निषेवन्ते तेऽपि यान्त्युत्तमां गतिम् ॥&#x9;030c&lt;br&gt;&#xA;&#39;युक्ताश्च पातकैस्त्यक्त्वा देहं शुद्धा भवन्ति ते ।&#x9;031a&lt;br&gt;&#xA;मुच्यन्ते देहसन्त्यागाद्गङ्गायमुनसङ्गमे ॥&#39;&#x9;031c&lt;br&gt;&#xA;स्नातानां शुचिभिस्तोयैर्गाङ्गेयैः प्रयतात्मनाम् ।&#x9;032a&lt;br&gt;&#xA;व्युष्टिर्भवति या पुंसां न सा क्रतुशतैरपि ॥&#x9;032c&lt;br&gt;&#xA;यावदस्थि मनुष्यस्य गङ्गातोयेषु तिष्ठति ।&#x9;033a&lt;br&gt;&#xA;तावद्वर्षसहस्राणि स्वर्गलोके महीयते ॥&#x9;033c&lt;br&gt;&#xA;अपहत्य तमस्तीव्रं यथा भात्युदये रविः ।&#x9;034a&lt;br&gt;&#xA;तथाऽपहत्य पाप्मानं भाति गङ्गाजलोक्षितः ॥&#x9;034c&lt;br&gt;&#xA;विसोमा इव शर्वर्यो विपुष्पास्तरवो यथा ।&#x9;035a&lt;br&gt;&#xA;तद्वद्देशा दिशश्चैव हीना गङ्गाजलैः शिवैः ॥&#x9;035c&lt;br&gt;&#xA;वर्णाश्रमा यथा सर्वे धर्मज्ञानविवर्जिताः ।&#x9;036a&lt;br&gt;&#xA;क्रतवश्च यथाऽसोमास्तथा गङ्गां विना जगत् ॥&#x9;036c&lt;br&gt;&#xA;यथा हीनं नभोऽर्केण भूः शैलैः खं च वायुना ।&#x9;037a&lt;br&gt;&#xA;तथा देशा दिशश्चैव गङ्गाहीना न संशयः ॥&#x9;037c&lt;br&gt;&#xA;त्रिषु लोकेषु ये केचित्प्राणिनः सर्व एव ते ।&#x9;038a&lt;br&gt;&#xA;तर्प्यमाणाः परां तृप्तिं यान्ति गङ्गाजलैः शुभैः ॥&#x9;038c&lt;br&gt;&#xA;&#39;अन्ये च देवा मुनयः प्रेतानि पितृभिः सह ।&#x9;039a&lt;br&gt;&#xA;तर्पितास्तृप्तिमायान्ति त्रिषु लोकेषु सर्वशः ॥&#39;&#x9;039c&lt;br&gt;&#xA;यस्तु सूर्येण निष्टप्तं गाङ्गेयं पिबते जलम् ।&#x9;040a&lt;br&gt;&#xA;गवां निर्हरनिर्मुक्ताद्यावकात्तद्विशिष्यते ॥&#x9;040c&lt;br&gt;&#xA;इन्द्रव्रतसहस्रं तु यश्चोरत्कायशोधनम् ।&#x9;041a&lt;br&gt;&#xA;पिबेद्यश्चापि गङ्गाम्भः समौ स्यातां न वा समौ ॥&#x9;041c&lt;br&gt;&#xA;तिष्ठेद्युगसहस्रं तु पदेनैकेन यः पुमान् ।&#x9;042a&lt;br&gt;&#xA;मासमेकं तु गङ्गायां समौ स्यातां न वा सभौ ॥&#x9;042c&lt;br&gt;&#xA;लम्बतेऽवाक्शिरा यस्तु युगानामयुतं पुमान् ।&#x9;043a&lt;br&gt;&#xA;तिष्ठेद्यथेष्टं यश्चापि गङ्गायां स विशिष्यते ॥&#x9;043c&lt;br&gt;&#xA;अग्नौ प्रास्तं प्रधूयेत यथा तूलं द्विजोत्तम ।&#x9;044a&lt;br&gt;&#xA;तथा गङ्गावगाढस्य सर्वपापं प्रधूयते ॥&#x9;044c&lt;br&gt;&#xA;भूतानामिह सर्वेषां दुःखोपहतचेतसाम् ।&#x9;045a&lt;br&gt;&#xA;गतिमन्वेषमाणानां न गङ्गासदृशी गतिः ॥&#x9;045c&lt;br&gt;&#xA;भवन्ति निर्विषाः सर्पा यथा तार्क्ष्यस्य दर्शनात् ।&#x9;046a&lt;br&gt;&#xA;गङ्गाया दर्शनातद्वत्सर्वपापैः प्रमुच्यते ॥&#x9;046c&lt;br&gt;&#xA;अप्रतिष्ठाश्च ये केचिदधर्मशरणाश्च ये ।&#x9;047a&lt;br&gt;&#xA;येषां प्रतिष्ठा गङ्गेह शरणं शर्म वर्म च ।&#x9;047c&lt;br&gt;&#xA;प्रकृष्टैरशुभैर्ग्रस्ताननेकैः पुरुषाधमान् ।&#x9;048a&lt;br&gt;&#xA;पततो नरके गङ्गा संश्रितान्प्रेत्य तारयेत् ॥&#x9;048c&lt;br&gt;&#xA;ते संविभक्ता मुनिभिर्नूनं देवैः सवासवैः ।&#x9;049a&lt;br&gt;&#xA;येऽभिगच्छन्ति सततं गङ्गां मतिमतांवर ॥&#x9;049c&lt;br&gt;&#xA;विनयाचारहीनाश्च अशिवाश्च नराधमाः ।&#x9;050a&lt;br&gt;&#xA;ते भवन्ति शिवा विप्र ये वै गङ्गामुपाश्रिताः ॥&#x9;050c&lt;br&gt;&#xA;यथा सुराणाममृतं पितॄणां च यथा स्वधा ।&#x9;051a&lt;br&gt;&#xA;सुधा यथा च नागानां तथा गङ्गाजलं नृणाम् ॥&#x9;051c&lt;br&gt;&#xA;उपासते यथा बाला मातरं क्षुधयाऽर्दिताः ।&#x9;052a&lt;br&gt;&#xA;श्रेयस्कामास्तथा गङ्गामुपासन्तीह देहिनः ॥&#x9;052c&lt;br&gt;&#xA;स्वायम्भुवं यथा स्थानं सर्वेषां श्रेष्ठमुच्यते ।&#x9;053a&lt;br&gt;&#xA;स्थानानां सरितां श्रेष्ठा गङ्गा तद्वदिहोच्यते ॥&#x9;053c&lt;br&gt;&#xA;&#39;उपजीव्या यथा धेनुर्लोकानां ब्राह्ममेव वा ।&#x9;054a&lt;br&gt;&#xA;हविषां तु यथा सोमस्तरणेषु तथा त्वियम् ॥&#x9;054c&lt;br&gt;&#xA;यथोपजीविनां धेनुर्देवादीनां परा स्मृता ।&#x9;055a&lt;br&gt;&#xA;तथोपजीविनां गङ्गा सर्वप्राणभृतामिह ॥&#x9;055c&lt;br&gt;&#xA;देवाः सोमार्कसंस्थानि यथा सत्रादिभिर्मखैः ।&#x9;056a&lt;br&gt;&#xA;अमृतान्युपजीवन्ति तथा गङ्गाजलं नराः ॥&#x9;056c&lt;br&gt;&#xA;जाह्नवीपुलिनोत्थाभिः सिकताभिः समुक्षितम् ।&#x9;057a&lt;br&gt;&#xA;आत्मानं मन्यते लोको दिविष्ठमिव शोभितम् ॥&#x9;057c&lt;br&gt;&#xA;जाह्नवीतीरसम्भूतां मृदं मूर्ध्ना बिभर्ति यः ।&#x9;058a&lt;br&gt;&#xA;बिभर्ति रूपं सोऽर्कस्य तमोनाशाय निर्मलम् ॥&#x9;058c&lt;br&gt;&#xA;गङ्गोर्मिभिरथो दिग्धः पुरुषं पवनो यदा ।&#x9;059a&lt;br&gt;&#xA;स्पृश्यते सोऽस्य पाप्मानं सद्य एवापकर्षति ॥&#x9;059c&lt;br&gt;&#xA;व्यसनैरभितप्तस्य नरस्य विनशिष्यतः ।&#x9;060a&lt;br&gt;&#xA;गङ्गादर्शनजा प्रीतिर्व्यसनान्यपकर्षति ॥&#x9;060c&lt;br&gt;&#xA;हंसारावैः कोकरवै रवैरन्यैश्च पक्षिणाम् ।&#x9;061a&lt;br&gt;&#xA;पस्पर्ध गङ्गा गन्धर्वान्पुलिनैश्च शिलोच्चयान् ॥&#x9;061c&lt;br&gt;&#xA;हंसादिभिः सुबहुभिर्विविधैः पक्षिभिर्वृताम् ।&#x9;062a&lt;br&gt;&#xA;गङ्गां गोकुलसम्बाधां दृष्ट्वा स्वर्गोऽपि विस्मृतः ॥&#x9;062c&lt;br&gt;&#xA;न सा प्रीतिर्दिविष्ठस्य सर्वकामानुपाश्नतः ।&#x9;063a&lt;br&gt;&#xA;सम्भवेद्या परा प्रीतिर्गङ्गायाः पुलिने नृणाम् ॥&#x9;063c&lt;br&gt;&#xA;वाङ्मनःकर्मजैर्ग्रस्तः पापैरपि पुमानिह ।&#x9;064a&lt;br&gt;&#xA;वीक्ष्य गङ्गां भवेत्पूतो अत्र मे नास्ति संशयः ॥&#x9;064c&lt;br&gt;&#xA;सप्तावरान्सप्त परान्पितॄंस्तेभ्यश्च ये परे ।&#x9;065a&lt;br&gt;&#xA;पुमांस्तारयते गङ्गां वीक्ष्य स्पृष्ट्वाऽवगाह्य च ॥&#x9;065c&lt;br&gt;&#xA;श्रुताभिलषिता पीता स्पृष्टा दृष्टाऽवगाहिता ।&#x9;066a&lt;br&gt;&#xA;गङ्गा तारयते नॄणामुभौ वंशौ विशेषतः ॥&#x9;066c&lt;br&gt;&#xA;&#39;तत्तीरगानां तपसा श्राद्धपारायणादिभिः ।&#x9;067a&lt;br&gt;&#xA;गङ्गाद्वारप्रभृतिभिस्तत्तीर्थैर्न परं नृणाम् ॥&#x9;067c&lt;br&gt;&#xA;सायं प्रातः स्मरेद्गङ्गां नित्यं स्नाने तु कीर्तयेत् ।&#x9;068a&lt;br&gt;&#xA;तर्पणे पितृपूजासु मरणे चापि संस्मरेत् ॥&#39;&#x9;068c&lt;br&gt;&#xA;दर्शनात्स्पर्शनात्पानात्तथा गङ्गेति कीर्तनात् ।&#x9;069a&lt;br&gt;&#xA;पुनात्यपुण्यान्पुरुषाञ्शतशोऽथ सहस्रशः ॥&#x9;069c&lt;br&gt;&#xA;य इच्छेत्सफलं जन्म जीवितं श्रुतमेव च ।&#x9;070a&lt;br&gt;&#xA;स पितॄंस्तर्पयेद्गङ्गामभिगम्य सुरांस्तथा ॥&#x9;070c&lt;br&gt;&#xA;न श्रुतैर्न च वित्तेन कर्मणा न च तत्फलम् ।&#x9;071a&lt;br&gt;&#xA;प्राप्नुयात्पुरुषोऽत्यन्तं गङ्गां प्राप्य यदाप्नुयात् ॥&#x9;071c&lt;br&gt;&#xA;जात्यन्धैरिह तुल्यास्ते मृतैः पङ्गुभिरेव च ।&#x9;072a&lt;br&gt;&#xA;समर्था ये न पश्यन्ति गङ्गां पुण्यजलां शिवाम् ॥&#x9;072c&lt;br&gt;&#xA;भूतभव्यभविष्यज्ञैर्महर्षिभिरुपस्थिताम् ।&#x9;073a&lt;br&gt;&#xA;देवैः सेन्द्रैश्च को गङ्गां नोपसेवेत मानवः ॥&#x9;073c&lt;br&gt;&#xA;वानप्रस्थैर्गृहस्थैश्च यतिभिर्ब्रह्मचारिभिः ।&#x9;074a&lt;br&gt;&#xA;विद्यावद्भिः श्रितां गङ्गां पुमान्को नाम नाश्रयेत् ॥&#x9;074c&lt;br&gt;&#xA;उत्कामद्भिश्च यः प्राणैः प्रयतः शिष्टसम्मतः ।&#x9;075a&lt;br&gt;&#xA;चिन्तयेन्मनसा गङ्गां स गतिं परमां लभेत् ॥&#x9;075c&lt;br&gt;&#xA;न भयेभ्यो भयं तस्य न पापेभ्यो न राजतः ।&#x9;076a&lt;br&gt;&#xA;आदेहपतनाद्गङ्गामुपास्ते यः पुमानिह ॥&#x9;076c&lt;br&gt;&#xA;गगनाद्गां पतन्तीं वै महापुण्यां महेश्वरः ।&#x9;077a&lt;br&gt;&#xA;दधार शिरसा गङ्गां तामेव दिवि सेवते ॥&#x9;077c&lt;br&gt;&#xA;अलङ्कृतास्त्रयो लोकाः पथिभिर्विमलैस्त्रिभिः ।&#x9;078a&lt;br&gt;&#xA;यस्तु तस्या जलं सेवेत्क्रतकृत्यः पुमान्भवेत् ।&#x9;078c&lt;br&gt;&#xA;दिवि ज्योतिर्यथाऽऽदित्यः पितॄणां चैव चन्द्रमाः ।&#x9;079a&lt;br&gt;&#xA;देवेशश्च यथा नृणां गङ्गा च सरितां तथा ॥&#x9;079c&lt;br&gt;&#xA;मात्रा पित्रा सुतैर्दारैर्विमुक्तस्य धनेन वा ।&#x9;080a&lt;br&gt;&#xA;न भवेद्धि तथा दुःखं यथा गङ्गा वियोगजम् ॥&#x9;080c&lt;br&gt;&#xA;नारण्यैर्नेष्टविषयैर्न सुतैर्न धनागमैः ।&#x9;081a&lt;br&gt;&#xA;तथा प्रसादो भवति गङ्गां वीक्ष्य यथा भवेत् ॥&#x9;081c&lt;br&gt;&#xA;पूर्णमिन्दुं यथा दृष्ट्वा नृणां दृष्टिः प्रसीदति ।&#x9;082a&lt;br&gt;&#xA;तथा त्रिपथगां दृष्ट्वा नृणां दृष्टिः प्रसीदति ॥&#x9;082c&lt;br&gt;&#xA;तद्भावस्तद्गतमनास्तन्निष्ठस्तत्परायणः ।&#x9;083a&lt;br&gt;&#xA;गङ्गां योऽनुगतो भक्त्या स तस्याः प्रियतां व्रजेत् ॥&#x9;083c&lt;br&gt;&#xA;भूस्थैः खस्थैर्दिविष्ठैश्च भूतैरुच्चावचैरपि ।&#x9;084a&lt;br&gt;&#xA;गङ्गा विगाह्या सततमेतत्कार्यतमं सताम् ॥&#x9;084c&lt;br&gt;&#xA;विश्वलोकेषु पुण्यत्वाद्गङ्गायाः प्रथितं यशः ।&#x9;085a&lt;br&gt;&#xA;&#39;दुर्मृताननपत्यांश्च सा मृताननयद्दिवम् ।&#39;&#x9;085c&lt;br&gt;&#xA;यत्पुत्रान्सगरस्येतो भस्माख्याननयद्दिवम् ॥&#x9;085e&lt;br&gt;&#xA;वाय्वीरिताभिः सुमनोहराभिर्द्रुताभिरत्यर्थसमुत्थिताभिः ।&#x9;086a&lt;br&gt;&#xA;गङ्गोर्मिभिर्भानुमतीभिरिद्धाः सहस्ररश्मिप्रतिमा भवन्ति ॥&#x9;086c&lt;br&gt;&#xA;पयस्विनीं घृतिनीमत्युदारां समृद्धिनीं वेगिनीं दुर्विगाह्याम् ।&#x9;087a&lt;br&gt;&#xA;गङ्गां गत्वा यैः शरीरं विसृष्टं गता धीरस्ते विबुधैः समत्वम् ॥&#x9;087c&lt;br&gt;&#xA;अन्धाञ्जडान्द्रव्यहीनांश्च गङ्गा यशस्विनी बृहती विश्वरूपा ।&#x9;088a&lt;br&gt;&#xA;देवैः सेन्द्रैर्मुनिभिर्मानवैश्च निषेविता सर्वकामैर्युनक्ति ॥&#x9;088c&lt;br&gt;&#xA;ऊर्जस्वतीं मधुमतीं महापुण्यां त्रिवर्त्मगाम् ।&#x9;089a&lt;br&gt;&#xA;त्रिलोकगोप्त्रीं ये गङ्गां संश्रितास्ते दिवं गताः ॥&#x9;089c&lt;br&gt;&#xA;यो वत्स्यति द्रक्ष्यति वाऽपि मर्त्यस्तस्मै प्रयच्छन्ति सुखानि देवाः ।&#x9;090a&lt;br&gt;&#xA;तद्भाविताः स्पर्शनदर्शनेन इष्टां गतिं तस्य सुरा दिशन्ति ॥&#x9;090c&lt;br&gt;&#xA;दक्षां पृश्निं बृहतीं विप्रकृष्टां शिवामृद्धां भागिनीं सुप्रसन्नाम् ।&#x9;091a&lt;br&gt;&#xA;विभावरीं सर्वभूतप्रतिष्ठां गङ्गां गता ये त्रिदिवं गतास्ते ॥&#x9;091c&lt;br&gt;&#xA;ख्यातिर्यस्याः खं दिवं गां च नित्यामूर्ध्वं दिशो विदिशश्चावतस्थे ।&#x9;092a&lt;br&gt;&#xA;तस्या जलं सेव्य सरिद्वराया मर्त्याः सर्वे कृतकृत्या भवन्ति ॥&#x9;092c&lt;br&gt;&#xA;इयं गङ्गेति नियतं प्रतिष्ठागुहस्य रुक्मस्य च गर्भयोषा ।&#x9;093a&lt;br&gt;&#xA;प्रातस्त्रिवर्गा घृतवहा विपाप्मागङ्गाऽवतीर्णा वियतो विश्वतोया ॥&#x9;093c&lt;br&gt;&#xA;&#39;नारायणादक्षयात्पूर्वजाता विष्णोः पादाच्छिंशुमाराद्ध्रुवाच्च ।&#x9;094a&lt;br&gt;&#xA;सोमात्सूर्यान्मेरुरूपाच्च विष्णोः समागता शिवमूर्ध्नो हिमाद्रिम् ।&#x9;094c&lt;br&gt;&#xA;सत्यावती द्रव्यपरस्य वर्या दिवो भुवश्चापि वीक्ष्यानुरूपा ॥&#39;&#x9;094e&lt;br&gt;&#xA;सुताऽवनीध्रस्य हरस्य भार्या दिवो भुवश्चापि कृतानुरूपा ।&#x9;095a&lt;br&gt;&#xA;भव्या पृथिव्यां भागिनी चापि राजन्गङ्गा लोकानां पृण्यदा वै त्रयाणाम् ॥&#x9;095c&lt;br&gt;&#xA;मधुस्रवा घृतधारा घृतार्चिर्महोर्मिभिः शोभिता ब्राह्मणैश्च ।&#x9;096a&lt;br&gt;&#xA;दिवश्च्युता शिरसाऽऽप्ता शिवेन गङ्गाऽवनीध्रात्त्रिदिवस्य माता ॥&#x9;096c&lt;br&gt;&#xA;योनिर्वरिष्ठा विरजा वितन्वी शय्याऽचिरा वारिवहा यशोदा ।&#x9;097a&lt;br&gt;&#xA;विश्वावती चाकृतिरिष्टसिद्धा गङ्गोक्षितानां भुवनस्य पन्थाः ॥&#x9;097c&lt;br&gt;&#xA;क्षान्त्या मह्या गोपने धारणे च दीप्त्या कृशानोस्तपनस्य चैव ।&#x9;098a&lt;br&gt;&#xA;तुल्या गङ्गा सम्मता ब्राह्मणानां गुहस्य ब्रह्मण्यतया च नित्यम् ॥&#x9;098c&lt;br&gt;&#xA;ऋषिष्टुतां विष्णुपदीं पुराणां सुपुण्यतोयां मनसाऽपि लोके ।&#x9;099a&lt;br&gt;&#xA;सर्वात्मना जाह्नवीं ये प्रपन्नास्ते ब्रह्मणः सदनं सम्प्रयाताः ॥&#x9;099c&lt;br&gt;&#xA;लोकानिमान्नयति या जननीव पुत्रान्सर्वात्मना सर्वगुणोपपन्ना ।&#x9;100a&lt;br&gt;&#xA;तत्स्थानकं ब्राह्ममभीप्समानैर्गङ्गा सदैवात्मवशैरुपास्या ॥&#x9;100c&lt;br&gt;&#xA;&#39;न तैर्जुष्टां स्पृशतीं विश्वतोयामिरावज्ञां रवेतीं भूधराणाम् ।&#39;&#x9;101a&lt;br&gt;&#xA;उस्रां पुष्टां मिषतीं विश्वभोज्यामिरावतीं धारिणीं भूधराणाम् ।&#x9;101c&lt;br&gt;&#xA;शिष्टाश्रयाममृतां ब्रह्मकान्तां गङ्ङ्गां श्रयेदात्मवान्सिद्धिकामः ॥&#x9;101e&lt;br&gt;&#xA;प्रसाद्य देवान्सविभून्समस्तान्भगीरथस्तपसोग्रेण गङ्गाम् ।&#x9;102a&lt;br&gt;&#xA;गामानयत्तामभिगम्य शश्वत्पुंसां भयं नेह चामुत्र विद्यात् ॥&#x9;102c&lt;br&gt;&#xA;उदाहृतः सर्वथा ते गुणानां मयैकदेशः प्रसमीक्ष्य बृद्ध्या ।&#x9;103a&lt;br&gt;&#xA;शक्तिर्न मे काचिदिहास्ति वक्तुं गुणान्सर्वान्परिमातुं तथैव ॥&#x9;103c&lt;br&gt;&#xA;मेरोः समुद्रस्य च सर्वयत्नैः सङ्ख्योपलानामुदकस्य वाऽपि ।&#x9;104a&lt;br&gt;&#xA;शक्यं वक्तुं नेह गङ्गाजलानां गुणाख्यानं परिमातुं तथैव ॥&#x9;104c&lt;br&gt;&#xA;तस्मादेतान्परया श्रद्धयोक्तान्गुणान्सर्वाञ्जाह्नवीयान्सदैव ।&#x9;105a&lt;br&gt;&#xA;भवेद्वाचा मनसा कर्मणा च भक्त्या युक्तः श्रद्धया श्रद्दधानः ॥&#x9;105c&lt;br&gt;&#xA;लोकानिमांस्त्रीन्यशसा वितत्य सिद्धिं प्राप्य महतीं तां दुरापाम् ।&#x9;106a&lt;br&gt;&#xA;गङ्गाकृतानचिरेणैव लोकान्यथेष्टमिष्टान्विहरिष्यसि त्वम् ॥&#x9;106c&lt;br&gt;&#xA;तव मम च गुणैर्महानुभावा जुषतु मतिं सततं स्वधर्मयुक्तैः ।&#x9;107a&lt;br&gt;&#xA;अभिमतजनवत्सला हि गङ्गा जगति युनक्ति सुखैश्च भक्तिमन्तम् ॥&#x9;107c&lt;br&gt;&#xA;भीष्म उवाच ।&#x9;108&lt;br&gt;&#xA;इति परममतिर्गुणानशेषाञ्शिलरतये त्रिपथानुयोगरूपान् ।&#x9;108a&lt;br&gt;&#xA;बहुविधमनुशास्य तथ्यरूपान्गगनतलं द्युतिमान्विवेश सिद्धः ॥&#x9;108c&lt;br&gt;&#xA;शिलवृत्तिस्तु सिद्धस्य वाक्यैः सम्बोधितस्तदा ।&#x9;109a&lt;br&gt;&#xA;गङ्गामुपास्य विधिवत्सिद्धिं प्राप सुदुर्लभाम् ॥&#x9;109c&lt;br&gt;&#xA;तथा त्वमपि कौन्तेय भक्त्या परमया युतः ।&#x9;110a&lt;br&gt;&#xA;गङ्गामभ्येहि सततं प्राप्स्यसे सिद्धिमुत्तमाम् ॥&#x9;110c&lt;br&gt;&#xA;वैशम्पायन उवाच ।&#x9;111&lt;br&gt;&#xA;श्रुत्वेतिहासं भीष्मोक्तं गङ्गायाः स्तवसंयुतम् ।&#x9;111a&lt;br&gt;&#xA;युधिष्ठिरः परां प्रीतिमगच्छद्धातृभिः सह ॥ ॥&#x9;111c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/066/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/066/</guid>
      <description>&lt;p&gt;अध्यायः 066&lt;/p&gt;&#xA;&lt;p&gt;भीष्मेण युधिष्ठिरं प्रति मानवेषु पूज्यताप्रयोजकगुणप्रतिपादककृष्णनारदसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;के पूज्या वै त्रिलोकेऽस्मिन्मानवा भरतर्पभ ।&#x9;001a&lt;br&gt;&#xA;विस्तरेण तदाचक्ष्व न हि तृप्यामि कथ्यतः ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;नारदस्य च संवादं वासुदेवस्य चोभयोः ॥&#x9;002c&lt;br&gt;&#xA;नारदं प्राञ्जलिं दृष्ट्वा पूजयानं द्विजर्षभान् ।&#x9;003a&lt;br&gt;&#xA;केशवः परिपप्रच्छ भगवन्कान्नमस्यमि ॥&#x9;003c&lt;br&gt;&#xA;बहुमानपरस्तेषु भगवन्यान्नमस्यसि ।&#x9;004a&lt;br&gt;&#xA;शक्यं चेच्छ्रोतुमस्माभिर्ब्रूह्येतद्धर्मवित्तम ॥&#x9;004c&lt;br&gt;&#xA;नारद उवाच ।&#x9;005&lt;br&gt;&#xA;शृणु गोविन्द यानेतान्पूजयाम्यरिमर्दन ।&#x9;005a&lt;br&gt;&#xA;त्वत्तोऽन्यः कः पुमाल्ँलोके श्रोतुमेतदिहार्हति ॥&#x9;005c&lt;br&gt;&#xA;वरुणं वायुमादित्यं पर्जन्यं जातवेदसम् ।&#x9;006a&lt;br&gt;&#xA;स्थाणुं स्कन्दं महालक्ष्मीं विष्णुं ब्रह्माणमेव च ॥&#x9;006c&lt;br&gt;&#xA;वाचस्पतिं चन्द्रमसमपः पृथ्वीं सरस्वतीम् ।&#x9;007a&lt;br&gt;&#xA;सततं ये नमस्यन्ति तान्नमस्याम्यहं विभो ॥&#x9;007c&lt;br&gt;&#xA;तपोधनान्वेदविदो नित्यं वेदपरायणान् ।&#x9;008a&lt;br&gt;&#xA;महार्हान्वृष्णिशार्दूल सदा सम्पूजयाम्यहम् ॥&#x9;008c&lt;br&gt;&#xA;अभुक्त्वा देवकार्याणि कुर्वते येऽविकत्थनाः ।&#x9;009a&lt;br&gt;&#xA;सन्तुष्टाश्च क्षमायुक्तास्तान्नमस्याम्यहं विभो ॥&#x9;009c&lt;br&gt;&#xA;सम्यग्यजन्ति ये चेष्टीः क्षान्ता दान्ता जितेन्द्रियाः ।&#x9;010a&lt;br&gt;&#xA;सत्यं धर्मं क्षितिं गाश्च तान्नमस्यामि यादव ॥&#x9;010c&lt;br&gt;&#xA;ये वै तपसि वर्तन्ते वने मूलफलाशनाः ।&#x9;011a&lt;br&gt;&#xA;असञ्चयाः क्रियावन्तस्तान्नमस्यामि यादव ॥&#x9;011c&lt;br&gt;&#xA;ये भृत्यभरणे शक्ताः सततं चातिथिव्रताः ।&#x9;012a&lt;br&gt;&#xA;भुञ्जते देवशेषाणि तान्नमस्यामि यादव ॥&#x9;012c&lt;br&gt;&#xA;ये वेदं प्राप्य दुर्धर्षा वाग्मिनो ब्रह्मचारिणः ।&#x9;013a&lt;br&gt;&#xA;याजनाध्यापने युक्ता नित्यं तान्पूजयाम्यहम् ॥&#x9;013c&lt;br&gt;&#xA;प्रसन्नहृदयाश्चैव सर्वसत्वेषु नित्यशः ।&#x9;014a&lt;br&gt;&#xA;अपृष्ठतापान्स्वाध्याये युक्तास्तान्पूजयाम्यहम् ॥&#x9;014c&lt;br&gt;&#xA;गुरुप्रसादे स्वाध्याये यतन्तो ये स्थिरव्रताः ।&#x9;015a&lt;br&gt;&#xA;शुश्रूषवोऽनसूयन्तस्तान्नमस्यामि यादव ॥&#x9;015c&lt;br&gt;&#xA;सुव्रता मुनयो ये च ब्राह्मणाः सत्यसङ्गराः ।&#x9;016a&lt;br&gt;&#xA;वोढारो हव्यकव्यानां तान्नमस्यामि यादव ॥&#x9;016c&lt;br&gt;&#xA;भैक्षचर्यासु निरताः कृशा गुरुकुलाश्रयाः ।&#x9;017a&lt;br&gt;&#xA;निःसुखा निर्धना ये तु तान्नमस्यामि यादव ॥&#x9;017c&lt;br&gt;&#xA;निर्ममा निष्प्रतिद्वन्द्वा निष्ठिता निष्प्रयोजनाः ।&#x9;018a&lt;br&gt;&#xA;ये वेदं प्राप्य दुर्धर्षा वाग्मिनो ब्रह्मवादिनः ॥&#x9;018c&lt;br&gt;&#xA;अहिंसानिरता ये च ये च सत्यव्रता नराः ।&#x9;019a&lt;br&gt;&#xA;दान्ताः शमपराश्चैव तान्नमस्यामि केशव ॥&#x9;019c&lt;br&gt;&#xA;देवतातिथिपूजायां युक्ता ये गृहमेधिनः ।&#x9;020a&lt;br&gt;&#xA;कपोतवृत्तयो नित्यं तान्नमस्यामि यादव ॥&#x9;020c&lt;br&gt;&#xA;येषां त्रिवर्गः कृत्येषु वर्तते नोपहीयते ।&#x9;021a&lt;br&gt;&#xA;शिष्टाचारप्रवृत्ताश्च तान्नमस्याम्यहं सदा ॥&#x9;021c&lt;br&gt;&#xA;ब्राह्मणाः श्रुतसम्पन्ना ये त्रिवर्गमनुष्ठिताः ।&#x9;022a&lt;br&gt;&#xA;अलोलुपाः पुण्यशीलास्तान्नमस्यामि केशव ॥&#x9;022c&lt;br&gt;&#xA;&#39;अवन्ध्यकाला येऽलुब्धास्त्रिवर्गे साधनेषु च ।&#x9;023a&lt;br&gt;&#xA;विशिष्टाचारयुक्ताश्च नारायण नमामि तान् ॥&#39;&#x9;023c&lt;br&gt;&#xA;अब्भक्षा वायुभक्षाश्चक सुधाभक्षाश्च ये सदा ।&#x9;024a&lt;br&gt;&#xA;व्रतैश्च विविधैर्युक्तास्तान्नमस्यामि माधव ॥&#x9;024c&lt;br&gt;&#xA;अयोनीनग्नियोनींश्च ब्रह्मयोनींस्तथैव च ।&#x9;025a&lt;br&gt;&#xA;सर्वभूतात्मयोनींश्च तान्नमस्याम्यहं सदा ॥&#x9;025c&lt;br&gt;&#xA;नित्यमेतान्नमस्यामि कृष्ण लोककरानृषीन् ।&#x9;026a&lt;br&gt;&#xA;लोकज्येष्ठान्कुलज्येष्ठांस्तमोघ्नाल्ँलोकभास्करान् ॥&#x9;026c&lt;br&gt;&#xA;तस्मात्त्वमपि वार्ष्णेय द्विजान्पूजय नित्यदा ।&#x9;027a&lt;br&gt;&#xA;पूजिताः पूजनार्हा हि सुखं दास्यन्ति तेऽनघ ॥&#x9;027c&lt;br&gt;&#xA;अस्मिल्ँलोके सदा ह्येते परत्र च सुखप्रदाः ।&#x9;028a&lt;br&gt;&#xA;चरन्ते मान्यमाना वै प्रदास्यन्ति सुखं तव ॥&#x9;028c&lt;br&gt;&#xA;ये सर्वातिथयो नित्यं गोषु च ब्राह्मणेषु च ।&#x9;029a&lt;br&gt;&#xA;नित्यं सत्ये चाभिरता दुर्गाण्यतितरन्ति ते ॥&#x9;029c&lt;br&gt;&#xA;नित्यं शमपरा ये च तथा ये चानसूयकाः ।&#x9;030a&lt;br&gt;&#xA;नित्यस्वाध्यायिनो ये च दुर्गाण्यतितरन्ति ते ॥&#x9;030c&lt;br&gt;&#xA;सर्वान्देवान्नमस्यन्ति य चैकं वेदमाश्रिताः ।&#x9;031a&lt;br&gt;&#xA;श्रद्दधानाश्च दान्ताश्च दुर्गाण्यतितरन्ति ते ॥&#x9;031c&lt;br&gt;&#xA;तथैव विप्रप्रवरान्नमस्कृत्य यतव्रताः ।&#x9;032a&lt;br&gt;&#xA;भवन्ति ये दानरता दुर्गाण्यतितरन्ति ते ॥&#x9;032c&lt;br&gt;&#xA;तपस्विनश्च ये नित्यं कौमारब्रह्मचारिणः ।&#x9;033a&lt;br&gt;&#xA;तपसा भावितात्मानो दुर्गाण्यतितरन्ति ते ॥&#x9;033c&lt;br&gt;&#xA;देवतातिथिभृत्यानां पितॄणां चार्चने रताः ।&#x9;034a&lt;br&gt;&#xA;शिष्टान्नभोजिनो ये च दुर्गाण्यतितरन्ति ते ॥&#x9;034c&lt;br&gt;&#xA;अग्निमाधाय विधिवत्प्रणता धारयन्ति ये ।&#x9;035a&lt;br&gt;&#xA;प्राप्ताः सोमाहुतिं चैव दुर्गाण्यतितरन्ति ते ॥&#x9;035c&lt;br&gt;&#xA;मातापित्रोर्गुरुषु च सम्यग्वर्तन्ति ये सदा ।&#x9;036a&lt;br&gt;&#xA;यथा त्वं वृष्णिशार्दूलेत्युक्त्वैवं विरराम सः ॥&#x9;036c&lt;br&gt;&#xA;तस्मात्त्वमपि कौन्तेय पितृदेवद्विजातिथीन् ।&#x9;037a&lt;br&gt;&#xA;सम्यक्पूजयसे नित्यं गतिमिष्टामवाप्स्यसि ॥ ॥&#x9;037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/067/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/067/</guid>
      <description>&lt;p&gt;अध्यायः 067&#xA;भीष्मेण युधिष्ठिरं प्रति शरणागतरक्षणफलप्रतिपादकश्येनकपोतोपाख्यानकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;पितामह महाप्राज्ञ सर्वशास्त्रविशारद ।&#x9;001a&lt;br&gt;&#xA;त्वत्तोऽहं श्रोतुमिच्छामि धर्मं भरतसत्तम ॥&#x9;001c&lt;br&gt;&#xA;शरणागतं ये रक्षन्ति भूतग्रामं चतुर्विधम् ।&#x9;002a&lt;br&gt;&#xA;किं तस्य भरतश्रेष्ठ फलं भवति तत्त्वतः ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;इदं शृणु महाप्राज्ञ धर्मपुत्र महायशः ।&#x9;003a&lt;br&gt;&#xA;इतिहासं पुरावृत्तं शरणार्थं महाफलम् ॥&#x9;003c&lt;br&gt;&#xA;प्रपात्यमानः श्येनेन कपोतः प्रियदर्शनः ।&#x9;004a&lt;br&gt;&#xA;वृषदर्भं महाभागं नरेन्द्रं शरणं गतः ॥&#x9;004c&lt;br&gt;&#xA;स तं दृष्ट्वा विशुद्धात्मा त्रासादङ्कमुपागतम् ।&#x9;005a&lt;br&gt;&#xA;आश्वास्याश्वसिहीत्याह न तेऽस्ति भयमण्डज ॥&#x9;005c&lt;br&gt;&#xA;भयं ते सुमहत्कस्मात्कुत्र किं वा कृतं त्वया ।&#x9;006a&lt;br&gt;&#xA;येन त्वमिह सम्प्राप्तो विसञ्ज्ञो भ्रान्तचेतनः ॥&#x9;006c&lt;br&gt;&#xA;नवनीलोत्पलापीड चारुवर्ण सुदर्शन ।&#x9;007a&lt;br&gt;&#xA;दाडिमाशोकपुष्पाक्ष मा त्रसस्वाभयं तव ॥&#x9;007c&lt;br&gt;&#xA;मत्सकाशमनुप्राप्तं न त्वां कश्चित्समुत्सहेत् ।&#x9;008a&lt;br&gt;&#xA;मनसा ग्रहणं कर्तुं रक्षाध्यक्षपुरस्कृतम् ॥&#x9;008c&lt;br&gt;&#xA;काशिराज्यं तदद्यैव त्वदर्तं जीवितं तथा ।&#x9;009a&lt;br&gt;&#xA;त्यजेयं भव विस्रब्धः कपोत न भयं तव ॥&#x9;009c&lt;br&gt;&#xA;श्येन उवाच ।&#x9;010&lt;br&gt;&#xA;ममैतद्विहितं भक्ष्यं न राजंस्त्रातुमर्हसि ।&#x9;010a&lt;br&gt;&#xA;अतिक्रान्तं च प्राप्तं च प्रयत्नाच्चोपपादितम् ॥&#x9;010c&lt;br&gt;&#xA;मांसं च रुधिरं चास्य मज्जा मेदश्च मे हितम् ।&#x9;011a&lt;br&gt;&#xA;परितोषकरो ह्येष मम माऽस्याग्रतो भव ॥&#x9;011c&lt;br&gt;&#xA;तृष्णा मे बाधतेऽत्युग्रा क्षुधा निर्दहतीव माम् ।&#x9;012a&lt;br&gt;&#xA;मुञ्चैनं नहि शक्ष्यामि राजन्मन्दयितुं क्षुधाम् ॥&#x9;012c&lt;br&gt;&#xA;मया ह्यनुसृतो ह्येष मत्पक्षनखविक्षतः ।&#x9;013a&lt;br&gt;&#xA;किञ्चिदुच्छ्वासनिःश्वासं न राजन्गोप्तुमर्हसि ॥&#x9;013c&lt;br&gt;&#xA;यदि स्वविषये राजन्प्रभुस्त्वं रक्षणे नृणाम् ।&#x9;014a&lt;br&gt;&#xA;खेचरस्य तृषार्तस्य न त्वं प्रभुरथोत्तम ॥&#x9;014c&lt;br&gt;&#xA;यदि वैरिषु भृत्येषु स्वजनव्यवहारयोः ।&#x9;015a&lt;br&gt;&#xA;विषयेष्विन्द्रियाणां च आकाशे मा पराक्रम ॥&#x9;015c&lt;br&gt;&#xA;प्रभुत्वं हि पराक्रम्य सम्यक् पक्षहरेषु ते ।&#x9;016a&lt;br&gt;&#xA;यदि त्वमिह धर्मार्थी मामपि द्रष्टुमर्हसि ॥&#x9;016c&lt;br&gt;&#xA;भीष्म उवाच ।&#x9;017&lt;br&gt;&#xA;श्रुत्वा श्येनस्य तद्वाक्यं राजर्षिर्विस्मयं गतः ।&#x9;017a&lt;br&gt;&#xA;सम्भाव्य चैनं तद्वाक्यं तदर्थी प्रत्यभाषत ॥&#x9;017c&lt;br&gt;&#xA;राजोवाच ।&#x9;018&lt;br&gt;&#xA;गोवृषो वा वराहो वा मृगो वा महिषोपि वा ।&#x9;018a&lt;br&gt;&#xA;त्वदथर्मद्य क्रियतां क्षुधाप्रशमनाय ते ॥&#x9;018c&lt;br&gt;&#xA;शरणागतं न त्यजेयमिति मे व्रतमाहितम् ।&#x9;019a&lt;br&gt;&#xA;न मुञ्चति ममाङ्गानि द्विजोऽयं पश्य वै द्विज ॥&#x9;019c2&lt;br&gt;&#xA;श्येन उवाच ।&#x9;020&lt;br&gt;&#xA;न वराहं न चोक्षाणं न चान्यान्विविधान्द्विजान् &#x9;020a&lt;br&gt;&#xA;भक्षयामि महाराज किमन्नाद्येन तेन मे ॥&#x9;020c&lt;br&gt;&#xA;यस्तु मे विहितो भक्ष्यः स्वयं देवैः सनातनः ।&#x9;021a&lt;br&gt;&#xA;श्येनाः कपोतान्खादन्ति स्तितिरेषा सनातनी ॥&#x9;021c&lt;br&gt;&#xA;उशीनर कपोते तु यदि स्नेहस्तवानघ ।&#x9;022a&lt;br&gt;&#xA;ततस्त्वं मे प्रयच्छाद्य स्वमांसं तुलया धृतम् ॥&#x9;022c&lt;br&gt;&#xA;राजोवाच ।&#x9;023&lt;br&gt;&#xA;महाननुग्रहो मेऽद्य यस्त्वमेवमिहात्थ माम् ।&#x9;023a&lt;br&gt;&#xA;बाढमेव करिष्यामीत्युक्त्वाऽसौ राजसत्तमः ॥&#x9;023c&lt;br&gt;&#xA;उत्कृत्योत्कृत्य मांसानि तुलया समतोलयत् ।&#x9;024a&lt;br&gt;&#xA;अन्तःपुरे ततस्तस्य स्त्रियो रत्नविभूषिताः ॥&#x9;024c&lt;br&gt;&#xA;हाहाभूता विनिष्क्रान्ताः श्रुत्वा परमदुःखिताः ।&#x9;025a&lt;br&gt;&#xA;तासां रुदितशब्देन मन्त्रिभृत्यजनस्य च ॥&#x9;025c&lt;br&gt;&#xA;बभूव सुमहान्नादो मेघगम्भीरनिःस्वनः ।&#x9;026a&lt;br&gt;&#xA;निरुद्धं गगनं सर्वं व्यभ्रं मेघैः समन्ततः ॥&#x9;026c&lt;br&gt;&#xA;मही प्रचलिता चासीत्तस्य सत्येन कर्मणा ॥&#x9;027a&lt;br&gt;&#xA;स राजा पार्श्वतश्चैव बाहुभ्यामूरुतश्च यत् ।&#x9;027c&lt;br&gt;&#xA;तानि मांसानि सञ्छिद्य तुलां पूरयतेऽशनैः ।&#x9;028a&lt;br&gt;&#xA;तथापि न समस्तेन कपोतेन बभूव ह ॥&#x9;028c&lt;br&gt;&#xA;अस्थिभूतो यदा राजा निर्मांसो रुधिरस्रवः ।&#x9;029a&lt;br&gt;&#xA;तुलां ततः समारूढः स्वं मांसक्षयमुत्सृजन् ॥&#x9;029c&lt;br&gt;&#xA;ततः सेन्द्रास्त्रयो लोकास्तं नरेन्द्रमुपस्थिताः ।&#x9;030a&lt;br&gt;&#xA;र्भर्यश्चाकाशगैस्तत्र वादिता देवदुन्दुभिः ॥&#x9;030c&lt;br&gt;&#xA;अमृतेनावसिक्तश्च वृषदर्भो नरेश्वरः ।&#x9;031a&lt;br&gt;&#xA;दिव्यैश्च सुसुखैर्माल्यैरभिवृष्टः पुनः पुनः ॥&#x9;031c&lt;br&gt;&#xA;देवगन्धर्वसङ्घातैरप्सरोभिश्च सर्वतः ।&#x9;032a&lt;br&gt;&#xA;नृत्तश्चैवोपगीतश्च पितामह इव प्रभुः ॥&#x9;032c&lt;br&gt;&#xA;हेमप्रासादसम्बाधं मणिकाञ्चनतोरणम् ।&#x9;033a&lt;br&gt;&#xA;सवैडूर्यमणिस्तम्भं विमानं समधिष्ठितः ॥&#x9;033c&lt;br&gt;&#xA;स राजर्षिर्गतः स्वर्गं कर्मणा तेन शाश्वतम् ।&#x9;034a&lt;br&gt;&#xA;शरणागतेषु चैवं त्वं कुरु सर्वं युधिष्ठिर ॥&#x9;034c3&lt;br&gt;&#xA;भक्तानामनुरक्तानामाश्रितानां च रक्षिता ।&#x9;035a&lt;br&gt;&#xA;दयावान्सर्वभूतेषु परत्र सुखमेधते ॥&#x9;035c&lt;br&gt;&#xA;साधुवृत्तो हि यो राजा सद्वृत्तमनुतिष्ठति ।&#x9;036a&lt;br&gt;&#xA;किं न प्राप्तं भवेत्तेन स्वव्याजेनेह कर्मणा ॥&#x9;036c&lt;br&gt;&#xA;स राजर्षिर्विशुद्धात्मा धीरः सत्यपराक्रमः ।&#x9;037a&lt;br&gt;&#xA;काशीनामीश्वरः ख्यातस्त्रिषु लोकेषु कर्मणा ॥&#x9;037c&lt;br&gt;&#xA;योऽप्यन्यः कारेयदेवं शरणागतरक्षणम् ।&#x9;038a&lt;br&gt;&#xA;सोपि गच्छेत तामेव गतिं भरतसत्तम ॥&#x9;038c&lt;br&gt;&#xA;इदं वृत्तं हि राजर्षे वृषदर्भस्य कीर्तयन् ।&#x9;039a&lt;br&gt;&#xA;पूतात्मा वै भवेल्लोके शृणुयाद्यश्च नित्यशः ॥ ॥&#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/068/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/068/</guid>
      <description>&lt;p&gt;अध्यायः 068&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणमहिमाकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;किं राज्ञः सर्वकृत्यानां गरीयः स्यात्पितामह ।&#x9;001a&lt;br&gt;&#xA;कुर्वन्किं कर्म नृपतिरुभौ लोकौ समश्नुते&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;एतद्राज्ञः कृत्यतममभिषिक्तस्य भारत ।&#x9;002a&lt;br&gt;&#xA;ब्राह्मणानां रक्षणं च पूजा च सुखमिच्छतः ॥&#x9;002c&lt;br&gt;&#xA;कर्तव्यं पार्थिवेन्द्रेण तथैव भरतर्षभ ।&#x9;003a&lt;br&gt;&#xA;श्रोत्रियान्ब्राह्मणान्वृद्धान्नित्यमेवाभिपूजयेत् ॥&#x9;003c&lt;br&gt;&#xA;पौरजानपदांश्चापि ब्राह्मणांश्च बहुश्रुतान् ।&#x9;004a&lt;br&gt;&#xA;सान्त्वेन भोगदानेन नमस्कारैः सदाऽर्चयेत् ॥&#x9;004c&lt;br&gt;&#xA;एतत्कृत्यतमं राज्ञो नित्यमेवोपलक्षयेत् ।&#x9;005a&lt;br&gt;&#xA;यथाऽऽत्मानं यथा पुत्रांस्तथैतान्प्रतिपालयेत् ॥&#x9;005c&lt;br&gt;&#xA;ये चाप्येषां पूज्यतमास्तान्दृढं प्रतिपूजयेत् ।&#x9;006a&lt;br&gt;&#xA;तेषु शान्तेषु तद्राष्ट्रं सर्वमेव विराजते ॥&#x9;006c&lt;br&gt;&#xA;ते पूज्यास्ते नमस्कार्या मान्यास्ते पितरो यथा ।&#x9;007a&lt;br&gt;&#xA;तेष्वेव यात्रा लोकानां भूतानामिव वासवे ॥&#x9;007c&lt;br&gt;&#xA;अभिचारैरुपायैश्च दहेयुरपि चेतसा ।&#x9;008a&lt;br&gt;&#xA;निःशेषं कुपिताः कुर्युरुग्राः सत्यपराक्रमाः ।&#x9;008c&lt;br&gt;&#xA;नान्तमेषां प्रपश्यामि न दिशश्चाप्यपावृताः ।&#x9;009a&lt;br&gt;&#xA;कुपिताः समुदीक्षन्ते दावेष्वग्निशिखा इव ॥&#x9;009c&lt;br&gt;&#xA;&#39;मान्यास्तेषां साधवो ये न निन्द्याश्चाप्यसाधवः&#39; ।&#x9;010a&lt;br&gt;&#xA;बिभ्यत्येषां साहसिका गुणास्तेषामतीव हि ।&#x9;010c&lt;br&gt;&#xA;कूपा इव तृणच्छन्ना विशुद्धा द्यौरिवापरे ॥&#x9;010e&lt;br&gt;&#xA;प्रसह्यकारिणः केचित्कार्पासमृदवोऽपरे ।&#x9;011a&lt;br&gt;&#xA;सन्ति चैषामतिशठास्तथैवान्ये तपस्विनः ॥&#x9;011c&lt;br&gt;&#xA;कृषिगोरक्ष्यमप्येके भैक्ष्यमन्येऽप्यनुष्ठिताः ।&#x9;012a&lt;br&gt;&#xA;चोराश्चान्येऽनृताश्चान्ये तथाऽन्ये नटनर्तकाः ॥&#x9;012c&lt;br&gt;&#xA;सर्वकर्मसहाश्चान्ये पार्थिवेष्वितरेषु च ।&#x9;013a&lt;br&gt;&#xA;विविधाचारयुक्ताश्च ब्राह्मणा भरतर्षभ ॥&#x9;013c&lt;br&gt;&#xA;नानाकर्मसु रक्तानां बहुकर्मोपजीविनाम् ।&#x9;014a&lt;br&gt;&#xA;धर्मज्ञानां सतां तेषां नित्यमेवानुकीर्तयेत्&#x9;014c&lt;br&gt;&#xA;पितॄणां देवतानां च मनुष्योरगरक्षसाम् ।&#x9;015a&lt;br&gt;&#xA;पुराऽप्येते महाभागा ब्राह्मणा वै जनाधिप ॥&#x9;015c&lt;br&gt;&#xA;नैते देवैर्न पितृभिर्न गन्धर्वैर्न राक्षसैः ।&#x9;016a&lt;br&gt;&#xA;नासुरैर्न पिशाचैश्च शक्या जेतुं द्विजातयः ॥&#x9;016c&lt;br&gt;&#xA;अदैवं दैवतं कुर्युर्दैवतं चाप्यदैवतम् ।&#x9;017a&lt;br&gt;&#xA;यमिच्छेयुः स राजा स्याद्यं द्विष्युः स पराभवेत् ॥&#x9;017c&lt;br&gt;&#xA;परिवादं च ये कुर्युर्ब्राह्मणानामचेतसः ।&#x9;018a&lt;br&gt;&#xA;सत्यं ब्रवीमि ते राजन्विनश्येयुर्न संशयः ॥&#x9;018c&lt;br&gt;&#xA;निन्दाप्रशंसाकुशलाः कीर्त्यकीर्तिपरायणाः ।&#x9;019a&lt;br&gt;&#xA;परिकुप्यन्ति ते राजन्सततं द्विषतां द्विजाः ॥&#x9;019c&lt;br&gt;&#xA;ब्राह्मणा यं प्रशंसन्ति पुरुषः स प्रवर्धते ।&#x9;020a&lt;br&gt;&#xA;ब्राह्मणैर्यः पराकृष्टः पराभूयात्क्षणाद्धि सः ॥&#x9;020c&lt;br&gt;&#xA;शका यवनकाम्भोजास्तास्ताः क्षत्रियजातयः ।&#x9;021a&lt;br&gt;&#xA;वृषलत्वं परिगता ब्राह्मणानामदर्शनात् ॥&#x9;021c&lt;br&gt;&#xA;द्राविडाश्च कलिङ्गाश्च पुलिन्दाश्चाप्युशीनराः ।&#x9;022a&lt;br&gt;&#xA;कोलिसर्पा महिपकास्तास्ताः क्षत्रियजातयः ॥&#x9;022c&lt;br&gt;&#xA;वृषलत्वं परिगता ब्राह्मणानामदर्शनात् ।&#x9;023a&lt;br&gt;&#xA;श्रेयान्पराजयस्तेभ्यो न जयो जयतांवर ॥&#x9;023c&lt;br&gt;&#xA;यस्तु सर्वमिदं हन्याद्ब्राह्मणं च न तत्समम् ।&#x9;024a&lt;br&gt;&#xA;ब्रह्मवध्या महान्दोष इत्याहुः परमर्षयः ॥&#x9;024c&lt;br&gt;&#xA;परिवादो द्विजातीनां न श्रोतव्यः कथञ्चन ।&#x9;025a&lt;br&gt;&#xA;आसीताधोमुखस्तूष्णीं समुत्थाय व्रजेत वा ॥&#x9;025c&lt;br&gt;&#xA;न स जातो जनिष्यो वा पृथिव्यामिह कश्चन ।&#x9;026a&lt;br&gt;&#xA;यो ब्राह्मणविरोधेन सुखं जीवितुमुत्सहेत् ॥&#x9;026c&lt;br&gt;&#xA;दुर्ग्राह्यो मुष्टिना वायुर्दुःस्पर्शः पाणिना शशी ।&#x9;027a&lt;br&gt;&#xA;दुर्धरा पृथिवी मूर्ध्ना दुर्जया ब्राह्मणा भुवि ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/069/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/069/</guid>
      <description>&lt;p&gt;अध्यायः 069&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणमाहात्म्यप्रतिपादकपृथ्वीवासुदेवसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;ब्राह्मणानेव सततं भृशं सम्परिपूजयेत् ।&#x9;001a&lt;br&gt;&#xA;एते हि सोमराजान ईश्वराः सुखदुःखयोः ॥&#x9;001c&lt;br&gt;&#xA;एते भोगैरलङ्कारैरन्यैश्चैव किमिच्छकैः ।&#x9;002a&lt;br&gt;&#xA;सदा पूज्या नमस्कारै रक्ष्याश्च पितृवन्नृपैः ।&#x9;002c&lt;br&gt;&#xA;ततो राष्ट्रस्य शान्तिर्हि भूतानामिव वासवात् ॥&#x9;002e&lt;br&gt;&#xA;ज्ञानवान्ब्रह्मवर्चस्वी राष्ट्रे वै ब्राह्मणः शुचिः ।&#x9;003a&lt;br&gt;&#xA;महारथश्च राजन्य एष्टव्यः शत्रुतापनः ॥&#x9;003c&lt;br&gt;&#xA;ब्राह्मणं जातिसम्पन्नं धर्मज्ञं संशितव्रतम् ।&#x9;004a&lt;br&gt;&#xA;बोजयीत गृहे राजन्न तस्मात्परमस्ति वै ॥&#x9;004c&lt;br&gt;&#xA;ब्राह्मणेभ्यो हविर्दत्तं प्रतिगृह्णन्ति देवताः ।&#x9;005a&lt;br&gt;&#xA;पितरः सर्वभूतानां नैतेभ्यो विद्यते परम् ॥&#x9;005c&lt;br&gt;&#xA;आदित्यश्चन्द्रमा विष्णुः सङ्करोऽग्निः प्रजापतिः ।&#x9;006a&lt;br&gt;&#xA;सर्वे ब्राह्मणमाविश्य सदाऽन्नमुपभुञ्जते ॥&#x9;006c&lt;br&gt;&#xA;न तस्याश्नन्ति पितरो यस्य विप्रा न भुञ्जते ।&#x9;007a&lt;br&gt;&#xA;देवाश्चाप्यस्य नाश्नन्ति पापस्य ब्राह्मणद्विषः ॥&#x9;007c&lt;br&gt;&#xA;ब्राह्मणेषु तु तुष्टेषु प्रीयन्ते पितरः सदा ।&#x9;008a&lt;br&gt;&#xA;तथैव देवता राजन्नात्र कार्या विचारणा ॥&#x9;008c&lt;br&gt;&#xA;तथैव तेऽपि प्रीयन्ते येषां भवति तद्धविः ।&#x9;009a&lt;br&gt;&#xA;न च प्रेत्य विनश्यन्ति गच्छन्ति च परां गतिम् ॥&#x9;009c&lt;br&gt;&#xA;येन येनैव प्रीयन्ते पितरो देवतास्तथा ॥&#x9;010a&lt;br&gt;&#xA;तेन तेनैव प्रीयन्ते पितरो देवतास्तथा ॥&#x9;010c&lt;br&gt;&#xA;ब्राह्मणादेव तद्भूतं प्रभवन्ति यतः प्रजाः ।&#x9;011a&lt;br&gt;&#xA;यतश्चायं प्रभवति प्रेत्य यत्र च गच्छति ॥&#x9;011c&lt;br&gt;&#xA;वेदैष मार्गं स्वर्गस्य तथैव नरकस्य च ।&#x9;012a&lt;br&gt;&#xA;आगतानागते चोभे ब्राह्मणो द्विपदांवरः ॥&#x9;012c&lt;br&gt;&#xA;ब्राह्मणो द्विपदां श्रेष्ठः स्वधर्मं चैव वेद यः ।&#x9;013a&lt;br&gt;&#xA;ये चैनमनुवर्तन्ते ते न यान्ति पराभवम् ।&#x9;013c&lt;br&gt;&#xA;न ते प्रेत्य विनश्यन्ति गच्छन्ति न पराभवम् ॥&#x9;013e&lt;br&gt;&#xA;यद्ब्राह्मणमुखात्प्राप्तं प्रतिगृह्णन्ति वै वचः ।&#x9;014a&lt;br&gt;&#xA;कृतात्मानो महात्मानस्ते न यान्ति पराभवम् ॥&#x9;014c&lt;br&gt;&#xA;क्षत्रियाणां प्रतपतां तेजसा च बलेन च ।&#x9;015a&lt;br&gt;&#xA;ब्राह्मणेष्वेव शाम्यन्ति तेजांसि च बलानि च ॥&#x9;015c&lt;br&gt;&#xA;भृगवस्तालजङ्घांश्च नीपानाङ्गिरसोऽजयन् ।&#x9;016a&lt;br&gt;&#xA;भरद्वाजो वैतहव्यानैलांश्च भरतर्षभ ॥&#x9;016c&lt;br&gt;&#xA;चित्रायुधांश्चाप्यजयन्नेते कृष्णाजिनध्वजाः ।&#x9;017a&lt;br&gt;&#xA;प्रक्षिप्याथ च कुम्भान्वै पारगामिनमारभेत् ॥&#x9;017c&lt;br&gt;&#xA;यत्किञ्चित्कथ्यते लोके श्रूयते पठ्यतेऽपि वा ।&#x9;018a&lt;br&gt;&#xA;सर्वं तद्ब्राह्मणेष्वेव गूढोऽग्निरिव दारुषु ॥&#x9;018c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;019a&lt;br&gt;&#xA;संवादं वासुदेवस्य पृथ्व्याश्च भरतर्षभ ॥&#x9;019c&lt;br&gt;&#xA;वासुदेव उवाच ।&#x9;020&lt;br&gt;&#xA;मातरं सर्वभूतानां पृच्छे त्वां संशयं शुभे ।&#x9;020a&lt;br&gt;&#xA;केनस्वित्कर्मणा पापं व्यपोहति नरो गृही ॥&#x9;020c&lt;br&gt;&#xA;पृथिव्युवाच ।&#x9;021&lt;br&gt;&#xA;ब्राह्मणानेव सेवेत पवित्रं ह्येतदुत्तमम् ।&#x9;021a&lt;br&gt;&#xA;ब्राह्मणान्सेवमानस्य रजः सर्वं प्रणश्यति ।&#x9;021c&lt;br&gt;&#xA;अतो भूतिरतः कीर्तिरतो बुद्धिः प्रजायते ॥&#x9;021e&lt;br&gt;&#xA;महारथश्च राजन्य एष्टव्यः शत्रुतापनः ।&#x9;022a&lt;br&gt;&#xA;इति मां नारदः प्राह सततं सर्वभूतये ॥&#x9;022c&lt;br&gt;&#xA;ब्राह्मणं जातिसम्पन्नं धर्मज्ञं संशितं शुचिम् ।&#x9;023a&lt;br&gt;&#xA;अपरेषां परेषां च परेभ्यश्चैव ये परे ॥&#x9;023c&lt;br&gt;&#xA;ब्राह्मणा यं प्रशंसन्ति स मनुष्यः प्रवर्धते ।&#x9;024a&lt;br&gt;&#xA;अथ यो ब्राह्मणान्क्रुष्टः पराभवति सोचिरात् ॥&#x9;024c&lt;br&gt;&#xA;यथा महार्णवे क्षिप्त आमलोष्टो विनश्यति ।&#x9;025a&lt;br&gt;&#xA;तथा दुश्चरितं विप्रे पराभावाय कल्पते ॥&#x9;025c&lt;br&gt;&#xA;पश्य चन्द्रे कृतं लक्ष्म समुद्रे लवणोदकम् ।&#x9;026a&lt;br&gt;&#xA;तथा भगसहस्रेण महेन्द्रः परिचिह्नितः ॥&#x9;026c&lt;br&gt;&#xA;तेषामेव प्रभावेन सहस्रनयनो ह्यसौ ।&#x9;027a&lt;br&gt;&#xA;शतक्रतुः समभवत्पश्य माधव यादृशम् ॥&#x9;027c&lt;br&gt;&#xA;इच्छन्कीर्तिं च भूतिं च लोकांश्च मधुसूदन ।&#x9;028a&lt;br&gt;&#xA;ब्राह्मणानुमते तिष्ठेत्पुरुषः शुचिरात्मवान् ॥&#x9;028c&lt;br&gt;&#xA;भीष्म उवाच ।&#x9;029&lt;br&gt;&#xA;इत्येतद्वचनं श्रुत्वा मेदिन्या मधूसूदनः ।&#x9;029a&lt;br&gt;&#xA;साधुसाध्विति कौरव्य मेदिनीं प्रत्यपूजयत् ॥&#x9;029c&lt;br&gt;&#xA;एतां श्रुत्वोपमां पार्थ प्रयतो ब्राह्मणर्षभान् ।&#x9;030a&lt;br&gt;&#xA;सततं पूजयेथास्त्वं ततः श्रेयोऽभिपत्स्यसे ॥ ॥&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/070/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/070/</guid>
      <description>&lt;p&gt;अध्यायः 070&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणमाहात्म्यकथनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;जन्मनैव महाभागो ब्राह्मणो नाम जायते ।&#x9;001a&lt;br&gt;&#xA;नमस्यः सर्वभूतानामतिथिः प्रश्रिताग्रभुक् ॥&#x9;001c&lt;br&gt;&#xA;सर्वेषां सुहृदस्तात ब्राह्मणाः सुमनोमुखाः ।&#39; &#x9;002a&lt;br&gt;&#xA;सर्वानेते हनिष्यन्ति ब्राह्मणा जातमन्यवः ।&#39;&#x9;002c&lt;br&gt;&#xA;गीर्भिर्मङ्गलयुक्ताभिरनुध्यायन्ति पूजिताः ॥&#x9;002e&lt;br&gt;&#xA;सर्वान्नो द्विषतस्तात ब्राह्मणा जातमन्यवः ।&#x9;003a&lt;br&gt;&#xA;गीर्भिर्दारुणयुक्ताभिर्हन्युश्चैते ह्यपूजिताः ॥&#x9;003c&lt;br&gt;&#xA;अत्र गाथाः पुरा गीताः कीर्तयन्ति पुराविदः ।&#x9;004a&lt;br&gt;&#xA;सृष्ट्वा द्विजातीन्धाता हि यथापूर्वं समादधत् ॥&#x9;004c&lt;br&gt;&#xA;न वोऽन्यदिह कर्तव्यं किञ्चिदूर्ध्वायनं विधि ।&#x9;005a&lt;br&gt;&#xA;गुप्तो गोपायते ब्रह्मा श्रेयो वस्तेन शोभनम् ॥&#x9;005c&lt;br&gt;&#xA;स्वमेव कुर्वतां कर्म श्रीर्वो ब्राह्मी भविष्यति ।&#x9;006a&lt;br&gt;&#xA;प्रमाणं सर्वभूतानां प्रग्रहाश्च भविष्यथ ॥&#x9;006c&lt;br&gt;&#xA;न शौद्रं कर्म कर्तव्यं ब्राह्मणेन विपश्चिता ।&#x9;007a&lt;br&gt;&#xA;शौद्रं हि कुर्वतः कर्म ब्राह्मी श्रीरुपरुध्यते ॥&#x9;007c&lt;br&gt;&#xA;श्रीश्च बुद्धिश्च तेजश्च विभूतिश्च प्रतापिनी ।&#x9;008a&lt;br&gt;&#xA;स्वाध्यायेनैव महात्म्यं विपुलं प्रतिपत्स्यथ ॥&#x9;008c&lt;br&gt;&#xA;हुत्वा चाहवनीयस्थं महाभाग्ये प्रतिष्ठिताः ।&#x9;009a&lt;br&gt;&#xA;अग्रभोज्याः प्रसूतीनां श्रिया ब्राह्माऽनुकल्पिताः&#x9;009c&lt;br&gt;&#xA;श्रद्धया परया युक्ता ह्यनभिद्रोहलब्धया ।&#x9;010a&lt;br&gt;&#xA;दमस्वाध्यायनिरताः सर्वान्कामानवाप्स्यथ ॥&#x9;010c&lt;br&gt;&#xA;यच्चैव मानुषे लोके यच्च देवेषु किञ्चन ।&#x9;011a&lt;br&gt;&#xA;सर्वं वस्तपसा साध्यं ज्ञानेन नियमेन च ॥&#x9;011c&lt;br&gt;&#xA;&#39;युष्मत्सम्माननां प्रीतिं पावनैः क्षत्रिया भृशम् ।&#39;&#x9;012a&lt;br&gt;&#xA;अमुत्रेह समायान्ति वैश्यशूद्राधिकास्तथा ॥&#x9;012c&lt;br&gt;&#xA;अरक्षिताश्च युष्माभिर्विरुद्धा यान्ति विप्लवम् ।&#x9;013a&lt;br&gt;&#xA;युष्मत्तेजोधृता लोकास्तद्रक्ष्यथ जगत्त्रयम् ॥&#39;&#x9;013c&lt;br&gt;&#xA;इत्येवं ब्रह्मगीतास्ते समाख्याता मयाऽनघ ।&#x9;014a&lt;br&gt;&#xA;विप्रानुकम्पार्थमिदं तेन प्रोक्तं हि धीमता ॥&#x9;014c&lt;br&gt;&#xA;भूयस्तेषां बलं मन्ये यथा राज्ञस्तपस्विनः ।&#x9;015a&lt;br&gt;&#xA;दुरासदाश्च चण्डाश्च तपसा क्षिप्रकारिणः ॥&#x9;015c&lt;br&gt;&#xA;सन्त्येषां सिंहसत्वाश्च व्याघ्रसत्वास्तथाऽपरे ।&#x9;016a&lt;br&gt;&#xA;वराहमृगसत्वाश्च गजसत्वास्तथाऽपरे ॥&#x9;016c&lt;br&gt;&#xA;सर्पस्पर्शसमाः केचित्तथाऽन्ये मकरस्पृशः ।&#x9;017a&lt;br&gt;&#xA;विभाष्य घातिनः केचित्तथा चक्षुर्हणोऽपरे ॥&#x9;017c&lt;br&gt;&#xA;सन्ति चाशीविषसमाः सन्ति मन्दास्तथाऽपरे ।&#x9;018a&lt;br&gt;&#xA;विविधानीह वृत्तानि ब्राह्मणानां युधिष्ठिर ॥&#x9;018c&lt;br&gt;&#xA;मेकला द्राविडा लाटाः पौण्ड्राः कान्वशिरास्तथा ।&#x9;019a&lt;br&gt;&#xA;शौण्डिका दरदा दार्वाश्चोराः शबरबर्बराः ॥&#x9;019c&lt;br&gt;&#xA;किराता यवनाश्चैव तास्ताः क्षत्रियजातयः ।&#x9;020a&lt;br&gt;&#xA;वृषत्वमनुप्राप्ता ब्राह्मणानामदर्शनात् ॥&#x9;020c&lt;br&gt;&#xA;ब्राह्मणानां परिभवादसुराः सलिलेशयाः ।&#x9;021a&lt;br&gt;&#xA;ब्राह्मणानां प्रसादाच्च देवाः स्वर्गनिवासिनः ॥&#x9;021c&lt;br&gt;&#xA;अशक्यं स्प्रष्टुमाकाशमचाल्यो हिमवान्गिरिः ।&#x9;022a&lt;br&gt;&#xA;अवार्या सेतुना गङ्गा दुर्जया ब्राह्मणा भुवि ॥&#x9;022c&lt;br&gt;&#xA;न ब्राह्मणविरोधेन शक्या शास्तुं वसुन्धरा ।&#x9;023a&lt;br&gt;&#xA;ब्राह्मणा हि महात्मानो देवानामपि देवताः ॥&#x9;023c&lt;br&gt;&#xA;तान्पूजयस्व सततं दानेन परिचर्यया ।&#x9;024a&lt;br&gt;&#xA;यदीच्छसि महीं भोक्तुमिमां सागरमेखलाम् ॥&#x9;024c&lt;br&gt;&#xA;प्रतिग्रहेण तेजो हि विप्राणां शाम्यतेऽनघ ।&#x9;025a&lt;br&gt;&#xA;प्रतिग्रहं ये नेच्छेयुस्तेऽपि रक्ष्यास्त्वया नृप ॥ ॥&#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/071/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/071/</guid>
      <description>&lt;p&gt;अध्यायः 071&lt;/p&gt;&#xA;&lt;p&gt;भीष्मेण युधिष्ठिरम्प्रति ब्राह्मणमाहात्म्यप्रतिपादकशक्रशम्बरसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;अत्राप्युदाहरन्तीममितिहासं पुरातनम् ।&#x9;001a&lt;br&gt;&#xA;शक्रशम्बरसंवादं तन्निवोध युधिष्ठिर ॥&#x9;001c&lt;br&gt;&#xA;शक्रो ह्यज्ञातरूपेण जटी भूत्वा सुवारुणः ।&#x9;002a&lt;br&gt;&#xA;विप्ररूपं समास्थाय प्रश्नं पप्रच्छ शम्बरम् ॥&#x9;002c&lt;br&gt;&#xA;केन शम्बर वृत्तेन स्वजात्यानधितिष्ठसि ।&#x9;003a&lt;br&gt;&#xA;श्रेष्ठं त्वां केन मन्यन्ते तद्वै प्रब्रूहि तत्त्वतः ॥&#x9;003c&lt;br&gt;&#xA;शम्बर उवाच ।&#x9;004&lt;br&gt;&#xA;नासूयामि सदा विप्रान्ब्राह्ममेव च मे मतम् ।&#x9;004a&lt;br&gt;&#xA;शास्त्राणि वदतो विप्रान्सम्मन्यामि यथासुखम् ॥&#x9;004c&lt;br&gt;&#xA;श्रुत्वा च नावजानामि नापराध्यामि कर्हिचित् ।&#x9;005a&lt;br&gt;&#xA;अभ्यर्च्याभ्यनुपृच्छामि पादौ गृह्णामि धीमताम् ॥&#x9;005c&lt;br&gt;&#xA;ते विस्रब्धाः प्रभाषन्ते संयच्छन्ति च मां सदा ।&#x9;006a&lt;br&gt;&#xA;प्रमत्तेष्वप्रमत्तोऽस्मि सदा सुप्तेषु जागृमि ॥&#x9;006c&lt;br&gt;&#xA;ते मां शास्त्रपथे युक्तं ब्रह्मण्यमनसूयकम् ।&#x9;007a&lt;br&gt;&#xA;समासिञ्चति शास्तारः क्षौद्रं मध्विव मक्षिकाः ॥&#x9;007c&lt;br&gt;&#xA;यच्च भाषन्ति सन्तुष्टास्तच्च गृह्णाम्यमायया ।&#x9;008a&lt;br&gt;&#xA;समाधिमात्मनो नित्यमनुलोममचिन्तयम् ॥&#x9;008c&lt;br&gt;&#xA;सोहं वागग्रमृष्टानां रसानामवलेहकः ।&#x9;009a&lt;br&gt;&#xA;स्वजात्यानधितिष्ठामि नक्षत्राणीव चन्द्रमाः ॥&#x9;009c&lt;br&gt;&#xA;एतत्पृथिव्याममृतमेतच्चक्षुरनुत्तमम् ।&#x9;010a&lt;br&gt;&#xA;यद्ब्राह्मणमुखाच्छास्त्रमिह श्रुत्वा प्रवर्तते ॥&#x9;010c&lt;br&gt;&#xA;एतत्कारणमाज्ञाय दृष्ट्वा देवासुरं पुरा ।&#x9;011a&lt;br&gt;&#xA;युद्धं पिता मे हृष्टात्मा विस्मितः समपद्यत ॥&#x9;011c&lt;br&gt;&#xA;दृष्ट्वा च ब्राह्मणानां तु महिमानं महात्मनाम् ।&#x9;012a&lt;br&gt;&#xA;पर्यपृच्छत्कथममी सिद्धा इति निशाकरम् ॥&#x9;012c&lt;br&gt;&#xA;सोम उवाच ।&#x9;013&lt;br&gt;&#xA;ब्राह्मणास्तपसा सर्वे सिध्यन्ते वाग्बलाः सदा ।&#x9;013a&lt;br&gt;&#xA;भुजवीर्याश्च राजानो वागस्त्राश्च द्विजातयः ॥&#x9;013c&lt;br&gt;&#xA;प्रवसन्वाप्यधीयीत ब्राह्मीर्दुर्वसतीर्वसन् ।&#x9;014a&lt;br&gt;&#xA;निर्मन्युरपि निर्वाणो यतिः स्यात्समदर्शनः ॥&#x9;014c&lt;br&gt;&#xA;अपि च ज्ञानसम्पन्नः सर्वान्वेदान्पितुर्गृहे ।&#x9;015a&lt;br&gt;&#xA;श्लाघमान इवाधीयाद्ग्राम्य इत्येव तं विदुः ॥&#x9;015c&lt;br&gt;&#xA;भूमिरेतौ निगिरति सर्पो बिलशयानिव ।&#x9;016a&lt;br&gt;&#xA;राजानं चाप्ययोद्धारं ब्राह्मणं चाप्रवासिनम् ॥&#x9;016c&lt;br&gt;&#xA;अभिमानः श्रियं हन्ति पुरुषस्याल्पमेधसः ।&#x9;017a&lt;br&gt;&#xA;गर्भेण दुष्यते कन्या गृहवासेन च द्विजः ॥&#x9;017c&lt;br&gt;&#xA;&#39;विद्याविदो लोकविदस्तपोदमसमन्विताः ।&#x9;018a&lt;br&gt;&#xA;नित्यपूज्याश्च वन्द्याश्च द्विजा लोकद्वयेच्छुभिः ॥&#x9;018c&lt;br&gt;&#xA;इत्येतन्मे पिता श्रुत्वा सोमादद्भुतदर्शनात् ।&#x9;019a&lt;br&gt;&#xA;ब्राह्मणान्पूजयामास तथैवाहं महाव्रतान् ॥&#x9;019c&lt;br&gt;&#xA;भीष्म उवाच ।&#x9;020&lt;br&gt;&#xA;श्रुत्वैतद्वचनं शक्रो दानवेन्द्रमुखाच्च्युतम् ।&#x9;020a&lt;br&gt;&#xA;द्विजान्सम्म्पूजयामास महेन्द्रत्वमवाप च ॥ ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/072/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/072/</guid>
      <description>&lt;p&gt;अध्यायः 072&lt;/p&gt;&#xA;&lt;p&gt;भीष्मेण युधिष्ठिरं प्रति पात्रलक्षणादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;अपूर्वं वा भवेत्पात्रमथवाऽपि चिरोषितम् ।&#x9;001a&lt;br&gt;&#xA;दूरादभ्यागतं वाऽपि किं पात्रं स्यात्पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;क्रिया भवति केषाञ्चिदुपांशुव्रतमुत्तमम् ।&#x9;002a&lt;br&gt;&#xA;यो नो याचेत यत्किञ्चित्सर्वं दद्याम इत्यपि ॥&#x9;002c&lt;br&gt;&#xA;अपीडयन्भृत्यवर्गमित्येवमनुशुश्रुम ।&#x9;003a&lt;br&gt;&#xA;पीडयन्भृत्यवर्गं हि आत्मानमपकर्षति ॥&#x9;003c&lt;br&gt;&#xA;अपूर्वं चापि यत्पात्रं यच्चापि स्याच्चिरोषितम् ।&#x9;004a&lt;br&gt;&#xA;दूरादभ्यागतं चापि तत्पात्रं न विदुर्बुधाः ॥&#x9;004c&lt;br&gt;&#xA;युधिष्ठिर उवाच ।&#x9;005&lt;br&gt;&#xA;अपीडया च भूतानां धर्मस्याहिंसया तथा ।&#x9;005a&lt;br&gt;&#xA;पात्रं विद्यामतत्त्वेन यस्मै दत्तं न सन्तपेत् ॥&#x9;005c&lt;br&gt;&#xA;भीष्म उवाच ।&#x9;006&lt;br&gt;&#xA;ऋत्विक्पुरोहिताचार्याः शिष्यसम्बन्धिबान्धवाः ।&#x9;006a&lt;br&gt;&#xA;सर्वे पूज्याश्च मान्याश्च श्रुतवन्तोऽनसूयकाः ॥&#x9;006c&lt;br&gt;&#xA;अतोऽन्यथा वर्तमानाः सर्वे नार्हन्ति सत्क्रियाम् ।&#x9;007a&lt;br&gt;&#xA;तस्माद्गुणैः परीक्षेत पुरुषान्प्रणिधाय वै ॥&#x9;007c&lt;br&gt;&#xA;अक्रोधः सत्यवचनमहिंसा दम आर्जवम् ।&#x9;008a&lt;br&gt;&#xA;अद्रोहोऽनभिमानश्च ह्रीस्तितिक्षा दमः शमः ॥&#x9;008c&lt;br&gt;&#xA;यस्मिन्नेतानि दृश्यन्ते न चाकार्याणि भारत ।&#x9;009a&lt;br&gt;&#xA;स्वभावतो निविष्टानि तत्पात्रं मानमर्हति ॥&#x9;009c&lt;br&gt;&#xA;तथा चिरोषितं चापि सम्प्रत्यागतमेव च ।&#x9;010a&lt;br&gt;&#xA;अपूर्वं चैव पूर्वं च तत्पात्रं मानमर्हति ॥&#x9;010c&lt;br&gt;&#xA;अप्रामाण्यं च वेदानां शास्त्राणां चाभिलङ्घनम् ।&#x9;011a&lt;br&gt;&#xA;अव्यवस्था च सर्वत्र एतन्नाशनमात्मनः ॥&#x9;011c&lt;br&gt;&#xA;भवेत्पण्डितमानी यो ब्राह्मणो वेदनिन्दकः ।&#x9;012a&lt;br&gt;&#xA;आन्वीक्षिकीं तर्कविद्यामनुरक्तो निरर्थिकां ॥&#x9;012c&lt;br&gt;&#xA;हेतुवादान्बुवन्सत्सु विजेताऽहेतुवादकः ।&#x9;013a&lt;br&gt;&#xA;आक्रोष्टा चातिवक्ता च ब्राह्मणानां सदैव हि ॥&#x9;013c&lt;br&gt;&#xA;सर्वाभिशङ्की मूढश्च बालः कटुकवागपि ।&#x9;014a&lt;br&gt;&#xA;बोद्धव्यस्तादृशस्तात नरं श्वानं हि तं विदुः ॥&#x9;014c&lt;br&gt;&#xA;यथा श्वा भषितुं चैव हन्तु चैवावसज्जते ।&#x9;015a&lt;br&gt;&#xA;एवं सम्भाषणार्थाय सर्वशास्त्रवधाय च ।&#x9;015c&lt;br&gt;&#xA;&#39;अल्पश्रुताः कुतर्काश्च दृष्टाः सृष्टाः कुपण्डिताः ॥&#x9;015e&lt;br&gt;&#xA;श्रुतिस्मृती चेतिहासपुराणारण्यवेदिनः ।&#x9;016a&lt;br&gt;&#xA;अनुरुन्ध्याद्बहुज्ञांश्च सारज्ञाश्चैव पण्डिताः ॥&#39;&#x9;016c&lt;br&gt;&#xA;लोकयात्रा च द्रष्टव्या धर्मश्चात्महितानि च ।&#x9;017a&lt;br&gt;&#xA;एवं नरो वर्तमानः शाश्वतीर्वर्धते समाः ॥&#x9;017c&lt;br&gt;&#xA;ऋणमुन्मुच्य देवानामृषीणां च तथैव च ।&#x9;018a&lt;br&gt;&#xA;पितॄणामथ विप्राणामतिथीनां च पञ्चमम् ॥&#x9;018c&lt;br&gt;&#xA;पर्यायेण विमुक्तो यः सुनिर्णिक्तेन कर्मणा ।&#x9;019a&lt;br&gt;&#xA;एवं गृहस्थः कर्माणि कुर्वन्धर्मान्न हीयते ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/073/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/073/</guid>
      <description>&lt;p&gt;अध्यायः 073&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीस्वभावप्रतिपादकनारदपञ्चचूडासंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;स्त्रीणां स्वभावमिच्छामि श्रोतुं भरतसत्तम ।&#x9;001a&lt;br&gt;&#xA;स्त्रियो हि मूलं दोषाणां लघुचित्ता हि ताः स्मृताः?&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;नारदस्य च संवादं पुंश्चल्या पञ्चचूडाया ॥&#x9;002c&lt;br&gt;&#xA;लोकाननुचरन्सर्वान्देवर्षिर्नारदः पुरा ।&#x9;003a&lt;br&gt;&#xA;ददर्शाप्सरसं ब्राह्मीं पञ्चचूडामनिन्दिताम् ॥&#x9;003c&lt;br&gt;&#xA;तां दृष्ट्वा चारुसर्वाङ्गीं पप्रच्छाप्सरसं मुनिः ।&#x9;004a&lt;br&gt;&#xA;संशयो हृदि कश्चिन्मे ब्रूहि तन्मे सुमध्यमे ॥&#x9;004c&lt;br&gt;&#xA;एवमुक्ताऽथ सा विप्रं प्रत्युवाचाथ नारदम् ।&#x9;005a&lt;br&gt;&#xA;विषये सति वक्ष्यामि समर्थां मन्यसे च माम् ॥&#x9;005c&lt;br&gt;&#xA;नारद उवाच ।&#x9;006&lt;br&gt;&#xA;न त्वामविषये भद्रे नियोक्ष्यामि कथञ्चन ।&#x9;006a&lt;br&gt;&#xA;स्त्रीणां स्वभावमिच्छामि त्वत्तः श्रोतुं वरानने ॥&#x9;006c&lt;br&gt;&#xA;एतच्छ्रुत्वा वचस्तस्य देवर्षेरप्सरोत्तमा ।&#x9;007a&lt;br&gt;&#xA;प्रत्युवाच न शक्ष्यामि स्त्री सती निन्दितुं स्त्रियः ॥&#x9;007c&lt;br&gt;&#xA;विदितास्ते स्त्रियो याश्च यादृशाश्च स्वभावतः ।&#x9;008a&lt;br&gt;&#xA;न मामर्हसि देवर्षे नियोक्तुं कार्य ईदृशे ॥&#x9;008c&lt;br&gt;&#xA;तामुवाच स देवर्षिः सत्यं वद सुमध्यमे ।&#x9;009a&lt;br&gt;&#xA;मृषावादे भवेद्दोषः सत्ये दोषो न विद्यते ॥&#x9;009c&lt;br&gt;&#xA;इत्युक्ता सा कृतमतिरभवच्चारुहासिनी ।&#x9;010a&lt;br&gt;&#xA;स्त्रीदोषाञ्शाश्वतान्सत्यान्भाषितुं सम्प्रचक्रमे ॥&#x9;010c&lt;br&gt;&#xA;कुलीना रूपवत्यश्च नाथवत्यश्च योषितः ।&#x9;011a&lt;br&gt;&#xA;मर्यादासु न तिष्ठन्ति स दोषः स्त्रीषु नारद&#x9;011c&lt;br&gt;&#xA;न स्त्रीभ्यः किञ्चिदन्यद्वै पापीयस्तरमस्ति वै ।&#x9;012a&lt;br&gt;&#xA;स्त्रियो हि मूलं दोषाणां तथा त्वमपि वेत्थ ह ॥&#x9;012c&lt;br&gt;&#xA;समाज्ञातानृद्धिमतः प्रतिरूपान्वशे स्थितान् ।&#x9;013a&lt;br&gt;&#xA;पतीनन्तरमासाद्य नालं नार्यः परीक्षितुम् ॥&#x9;013c&lt;br&gt;&#xA;असद्धर्मस्त्वयं स्त्रीणामस्माकं भवति प्रभो ।&#x9;014a&lt;br&gt;&#xA;पापीयसो नरान्यद्वै लज्जां त्यक्त्वा भजामहे ॥&#x9;014c&lt;br&gt;&#xA;स्त्रियं हि यः प्रार्थयते सन्निकर्षं च गच्छति ।&#x9;015a&lt;br&gt;&#xA;ईषच्च कुरुते सेवां तमेवेच्छन्ति योषितः ॥&#x9;015c&lt;br&gt;&#xA;अनर्थित्वान्मनुष्याणां भयात्परिजनस्य च ।&#x9;016a&lt;br&gt;&#xA;मर्यादायाममर्यादाः स्त्रियस्तिष्ठन्ति भर्तृषु ॥&#x9;016c&lt;br&gt;&#xA;नासां कश्चिदगम्योस्ति नासां वयसि निश्चयः ॥&#x9;017a&lt;br&gt;&#xA;विरूपं रूपवन्तं वा पुमानित्येव भुञ्जते ॥&#x9;017c&lt;br&gt;&#xA;न भयान्नाप्यनुक्रोशान्नार्थहेतोः कथञ्चन ।&#x9;018a&lt;br&gt;&#xA;न ज्ञातिकुलसम्बन्धात्स्त्रियस्तिष्ठन्ति भर्तृषु ॥&#x9;018c&lt;br&gt;&#xA;यौवने वर्तमानानां मृष्टाभरणवाससाम् ।&#x9;019a&lt;br&gt;&#xA;नारीणां खैरवृत्तीनां स्पृहयन्ति कुलस्त्रियः ॥&#x9;019c&lt;br&gt;&#xA;याश्च शश्वद्बहुमता रक्ष्यन्ते दयिताः स्त्रियः ।&#x9;020a&lt;br&gt;&#xA;अपि ताः सम्प्रसज्जन्ते कुब्जान्धजडवामनैः ॥&#x9;020c&lt;br&gt;&#xA;पङ्गुष्वथ च देवर्षे ये चान्ये कुत्सिता नराः ।&#x9;021a&lt;br&gt;&#xA;स्त्रीणामगम्यो लोकेऽस्मिन्नास्ति कश्चिन्महामुने ॥&#x9;021c&lt;br&gt;&#xA;यदि पुंसां गतिर्ब्रह्मन्कथञ्चिन्नोपपद्यते ।&#x9;022a&lt;br&gt;&#xA;अप्यन्योन्यं प्रवर्तन्ते न हि तिष्ठन्ति भर्तृषु ॥&#x9;022c&lt;br&gt;&#xA;&#39;दुष्टाचाराः पापरता असत्या मायया वृताः ।&#x9;023a&lt;br&gt;&#xA;अदृष्टबुद्धिबहुलाः प्रायेणेत्यवगम्यताम् ॥&#x9;023c&lt;br&gt;&#xA;अलाभात्पुरुषाणां हि भयात्परिजनस्य च ।&#x9;024a&lt;br&gt;&#xA;वधबन्धभयाच्चापि स्वयं गुप्ता भवन्ति ताः ॥&#x9;024c&lt;br&gt;&#xA;चलस्वभावा दुःसेव्या दुर्ग्राह्या भावतस्तथा ।&#x9;025a&lt;br&gt;&#xA;प्राज्ञस्य पुरुषस्येह यथाभावास्तथा स्त्रियः ॥&#x9;025c&lt;br&gt;&#xA;नाग्निस्तृप्यति काष्ठानां नापगानां महोदधिः ।&#x9;026a&lt;br&gt;&#xA;नान्तकः सर्वभूतानां न पुंसां वामलोचनाः ॥&#x9;026c&lt;br&gt;&#xA;इदमन्यच्च देवर्षे रहस्यं सर्वयोषिताम् ।&#x9;027a&lt;br&gt;&#xA;दृष्ट्वैव पुरुषं ह्यन्यं योनिः प्रक्लिद्यते स्त्रियाः ॥&#x9;027c&lt;br&gt;&#xA;कामानामपि दातारं कर्तारं मानसान्त्वयोः ।&#x9;028a&lt;br&gt;&#xA;रक्षितारं न मृष्यन्ति स्वभर्तारमसत्स्त्रियः ॥&#x9;028c&lt;br&gt;&#xA;न कामभोगान्विपुलान्नालङ्कारार्थसञ्चयान् ।&#x9;029a&lt;br&gt;&#xA;तथैव बहुमन्वन्ते यथा रत्यामनुग्रहम् ॥&#x9;029c&lt;br&gt;&#xA;अन्तकः शमनो मृत्युः पातालं बडबामुखम् ।&#x9;030a&lt;br&gt;&#xA;क्षुरधारा विषं सर्पो वह्निरित्येकतः स्त्रियः ॥&#x9;030c&lt;br&gt;&#xA;यतश्च भूतानि महान्ति पञ्च यतश्च लोका विहिता विधात्रा ।&#x9;031a&lt;br&gt;&#xA;यतः पुमांसः प्रमदाश्च निर्मितास्ततश्च दोषाः प्रमदासु नारद ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/074/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/074/</guid>
      <description>&lt;p&gt;अध्यायः 074&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीणां दुश्चरितकथनम् ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;इमे वै मानवा लोके स्त्रीषु सज्जन्त्यभीक्ष्णशः ।&#x9;001a&lt;br&gt;&#xA;मोहेन परमाविष्टा देवदृष्टेन कर्मणा ॥&#x9;001c&lt;br&gt;&#xA;स्त्रियश्च पुरुषेष्वेव प्रत्यक्षं लोकसाक्षिकम् ।&#x9;002a&lt;br&gt;&#xA;अत्र मे संशयस्तीव्रो हृदि सम्परिवर्तते ॥&#x9;002c&lt;br&gt;&#xA;कथमासां नराः सङ्गं कुर्वते कुरुनन्दनः ।&#x9;003a&lt;br&gt;&#xA;स्त्रियो वातेषु रज्यन्ते विरज्यन्ते च ताः पुनः ॥&#x9;003c&lt;br&gt;&#xA;इति ताः पुरुषव्याघ्र कथं शक्यास्तु रक्षितुम् ।&#x9;004a&lt;br&gt;&#xA;प्रमदाः पुरुषेणेह तन्मे व्याख्यातुमर्हसि ॥&#x9;004c&lt;br&gt;&#xA;भीष्म उवाच ।&#x9;005&lt;br&gt;&#xA;एता हि स्वीयमायाभिर्वञ्चयन्तीह मानवान् ।&#x9;005a&lt;br&gt;&#xA;न चासां मुच्यते कश्चित्पुरुषो हस्तमागतः ॥&#x9;005c&lt;br&gt;&#xA;गावो नवतृणानीव गृह्णन्त्येता नवं नवम् ॥&#x9;006ac&lt;br&gt;&#xA;शम्बरस्य च या माया माया या नमुचेरपि ।&#x9;007a&lt;br&gt;&#xA;बलेः कुम्भीनसेश्चैव सर्वास्तां योषितो विदुः ॥&#x9;007c&lt;br&gt;&#xA;हसन्तं प्रहसन्त्येता रुद्रन्तं प्ररुदन्ति च ।&#x9;008a&lt;br&gt;&#xA;अप्रियं प्रियवाक्यैश्च गृह्णते कालयोगतः ॥&#x9;008c&lt;br&gt;&#xA;&#39;यदि जिह्वासहस्रं स्याज्जीवेच्च शरदां शतम् ।&#x9;009a&lt;br&gt;&#xA;अनन्यकर्मा स्त्रीदोषाननुक्त्वा निधनं व्रजेत् ॥&#39;&#x9;009c&lt;br&gt;&#xA;उशना वेद यच्छास्त्रं यच्च वेद बृहस्पतिः ।&#x9;010a&lt;br&gt;&#xA;स्त्री बुद्ध्या न विशिष्येत तास्तु रक्ष्याः कथं नरैः ॥&#x9;010c&lt;br&gt;&#xA;अनृतं सत्यमित्याहुः सत्यं चापि तथाऽनृतम् ।&#x9;011a&lt;br&gt;&#xA;इति यास्ताः कथं वीर संरक्ष्याः पुरुषैरिह ।&#x9;011c&lt;br&gt;&#xA;&#39;दोषास्पदेऽशुचौ देहे ह्यासां सक्तास्त्वहो नराः&#39; ॥&#x9;011e&lt;br&gt;&#xA;स्त्रीणां बुद्ध्यर्थनिष्कर्षादर्थशास्त्राणि शत्रुहन् ।&#x9;012a&lt;br&gt;&#xA;बृहस्पतिप्रभृतिभिर्मन्ये सद्भिः कृतानि वै ॥&#x9;012c&lt;br&gt;&#xA;सम्पूज्यमानाः पुरुषैर्विकुर्वन्ति मनो नृषु ।&#x9;013a&lt;br&gt;&#xA;अपास्ताश्च तथा राजन्विकुर्वन्ति मनः स्त्रियः ॥&#x9;013c&lt;br&gt;&#xA;इमाः प्रजा महाबाहो धार्मिक्य इति नः श्रुतम् ॥&#x9;014ac&lt;br&gt;&#xA;सत्कृतासत्कृताश्चापि विकुर्वन्ति मनः सदा ।&#x9;015a&lt;br&gt;&#xA;कस्ताः शक्तो रक्षितुं स्यादिति मे संशयो महान् ॥&#x9;015c&lt;br&gt;&#xA;तथा ब्रूहि महाभाग कुरूणां वंशवर्धन ।&#x9;016a&lt;br&gt;&#xA;यदि शक्या कुरुश्रेष्ठ रक्षा तासां कदाचन ।&#x9;016c&lt;br&gt;&#xA;कर्तुं वा कृतपूर्वं वा तन्मे व्याख्यातुमर्हसि ॥ ॥&#x9;016e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/075/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/075/</guid>
      <description>&lt;p&gt;अध्यायः 075&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीणां पुरुषचित्तप्रमथनाय शक्तिशेषदानपूर्वकं ब्रह्मणा सृष्टतया तद्रक्षणस्य दुष्करत्वकथनम् ॥ 1 ॥ स्त्रीणां रक्षणस्य दुश्शकत्वे दृष्टान्ततया विपुलोपाख्यानकथनारम्भः ॥ 2 ॥ गुरुणा स्वभार्यारक्षणं नियुक्तेन विपुलनाम्ना तदर्थं योगेन तच्छरीरप्रवेशः ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;एवमेतन्महाबाहो नात्र मिथ्याऽस्ति किञ्चन ।&#x9;001a&lt;br&gt;&#xA;यथा ब्रवीषि कौरव्य नारीं प्रति जनाधिप ॥&#x9;001c&lt;br&gt;&#xA;अत्र ते वर्तयिष्यामि इतिहासं पुरातनम् ।&#x9;002a&lt;br&gt;&#xA;यथा रक्षा कृता पूर्वं विपुलेन महात्मना ॥&#x9;002c&lt;br&gt;&#xA;प्रमदाश्च यथा सृष्टा ब्रह्मणा भरतर्षभ ॥&#x9;003a&lt;br&gt;&#xA;यदर्थं तच्च ते तात प्रवक्ष्यामि नराधिप ॥&#x9;003c&lt;br&gt;&#xA;न हि स्त्रीभ्यः परं पुत्र पापीयः किञ्चिदस्ति वै ।&#x9;004a&lt;br&gt;&#xA;अग्निर्हिः प्रमदा दीप्तो मायाश्च मयजा विभो ।&#x9;004c&lt;br&gt;&#xA;क्षुरधारा विषं सर्पो मृत्युरित्येकतः स्त्रियः ॥&#x9;004e&lt;br&gt;&#xA;प्रजा इमा महाबाहो धार्मिक्य इति नः श्रुतम् ।&#x9;005a&lt;br&gt;&#xA;स्वयं गच्छन्ति देवत्वं ततो देवानियाद्भयम् ॥&#x9;005c&lt;br&gt;&#xA;अथाभ्यागच्छन्देवास्ते पितामहमरिन्दम ।&#x9;006a&lt;br&gt;&#xA;निवेद्य मानसं चापि तूष्णीमासन्नधोमुखाः ॥&#x9;006c&lt;br&gt;&#xA;तेषामन्तर्गतं ज्ञात्वा देवानां स पितामहः ।&#x9;007a&lt;br&gt;&#xA;मानवानां प्रमोहार्थं कृत्या नार्योऽसृजत्प्रभुः ॥&#x9;007c&lt;br&gt;&#xA;पूर्वसर्गे तु कौन्तेय साध्व्यो नार्य इहाभवन् ।&#x9;008a&lt;br&gt;&#xA;असाध्व्यस्तु समुत्पन्नाः कृत्याः सर्गात्प्रजापतेः&#x9;008c&lt;br&gt;&#xA;ताभ्यः कामान्यथाकामं प्रादाद्धि स पितामहः ।&#x9;009a&lt;br&gt;&#xA;ताः कामलुब्धाः प्रमदाः प्रामथ्नन्त नरान्सदा ॥&#x9;009c&lt;br&gt;&#xA;क्रोधं कामस्य देवेशः सहायं चासृजत्प्रभुः ।&#x9;010a&lt;br&gt;&#xA;असज्जन्त प्रजाः सर्वाः कामक्रोधवशङ्गताः ॥&#x9;010c&lt;br&gt;&#xA;&#39;द्विजानां च गुरूणां च महागुरुनृपादिनाम् ।&#x9;011a&lt;br&gt;&#xA;क्षणस्त्रीसङ्गकामोत्था यातनाहो निरन्तरा ॥&#x9;011c&lt;br&gt;&#xA;अरक्तमनसां नित्यं ब्रह्मचर्यामलात्मनाम् ।&#x9;012a&lt;br&gt;&#xA;तपोदमार्चनाध्यानयुक्तानां शुद्धिरुत्तमा ॥&#39;&#x9;012c&lt;br&gt;&#xA;न च स्त्रीणां क्रियाः काश्चिदिति धर्मो व्यवस्थितः ।&#x9;013a&lt;br&gt;&#xA;निरिन्द्रिया ह्यशास्त्राश्च स्त्रियोऽनृतमिति श्रुतिः ॥&#x9;013c&lt;br&gt;&#xA;शय्यासनमलङ्कारमन्नपानमनार्यताम् ।&#x9;014a&lt;br&gt;&#xA;दुर्वाग्भावं रतिं चैव ददौ स्त्रीभ्यः प्रजापतिः ॥&#x9;014c&lt;br&gt;&#xA;न तासां रक्षणं शक्यं कर्तुं पुंसां कथञ्चन ।&#x9;015a&lt;br&gt;&#xA;अपि विस्वकृता तात कुतस्तु पुरुषैरिह ॥&#x9;015c&lt;br&gt;&#xA;वाचा च वधबन्धैर्वा क्लेशैर्वा विविधैस्तथा ।&#x9;016a&lt;br&gt;&#xA;न शक्या रक्षितुं नार्यस्ता हि नित्यमसंयताः ॥&#x9;016c&lt;br&gt;&#xA;इदं तु पुरुषव्याघ्र पुरस्ताच्छ्रुतवानहम् ।&#x9;017a&lt;br&gt;&#xA;यथा रक्षा कृता पूर्वं विपुलेन गुरुस्त्रियाः ॥&#x9;017c&lt;br&gt;&#xA;ऋषिरासीन्महाभागो देवशर्मेति विश्रुतः ।&#x9;018a&lt;br&gt;&#xA;तस्य भार्या रुचिर्नाम रूपेणासदृशी भुवि ॥&#x9;018c&lt;br&gt;&#xA;तस्या रूपेण सम्मत्ता देवगन्धर्वदानवाः ।&#x9;019a&lt;br&gt;&#xA;विशेषेण तु राजेन्द्र वृत्रहा पाकशासनः ॥&#x9;019c&lt;br&gt;&#xA;नारीणां चरितज्ञश्च देवशर्मा महामतिः ।&#x9;020a&lt;br&gt;&#xA;यथाशक्ति यथोत्साहं भार्यां तामभ्यरक्षत ॥&#x9;020c&lt;br&gt;&#xA;पुरन्दरं च जानंश्च परस्त्रीकामचारिणम् ।&#x9;021a&lt;br&gt;&#xA;तस्माद्यत्नेन भार्याया रक्षणं स चकार ह ॥&#x9;021c&lt;br&gt;&#xA;स कदाचिदृषिस्तात यज्ञं कर्तुमनास्तदा ।&#x9;022a&lt;br&gt;&#xA;भार्यासंरक्षणं कार्यं कथं स्यादित्यचिन्तयत् ॥&#x9;022c&lt;br&gt;&#xA;रक्षाविधानं मनसा स सञ्चिन्त्य महातपाः ।&#x9;023a&lt;br&gt;&#xA;आहूय दयितं शिष्यं विपुलं प्राह भार्गवम् ॥&#x9;023c&lt;br&gt;&#xA;यज्ञकारो गमिष्यामि रुचिं चेमां सुरेश्वरः ।&#x9;024a&lt;br&gt;&#xA;यतः प्रार्थयते नित्यं तां रक्षस्व यथाबलम् ॥&#x9;024c&lt;br&gt;&#xA;अप्रमत्तेन ते भाव्यं सदा प्रति पुरन्दरम् ।&#x9;025a&lt;br&gt;&#xA;स हि रूपाणि कुरुते विविधानि भृगूत्तम ॥&#x9;025c&lt;br&gt;&#xA;भीष्म उवाच ।&#x9;026&lt;br&gt;&#xA;इत्युक्तो विपुलस्तेन तपस्वी नियतेन्द्रियः ।&#x9;026a&lt;br&gt;&#xA;सदैवोग्रतपा राजन्नग्र्यर्कसदृशद्युतिः ॥&#x9;026c&lt;br&gt;&#xA;धर्मज्ञः सत्यवादी च तथेति प्रत्यभाषत ।&#x9;027a&lt;br&gt;&#xA;पुनश्चेदं महाराज पप्रच्छ प्रस्थितं गुरुम् ॥&#x9;027c&lt;br&gt;&#xA;कानि रूपाणि शक्रस्य भवन्त्यागच्छतो मुने ।&#x9;028a&lt;br&gt;&#xA;वपुस्तेजश्च कीदृग्वै तन्मे व्याख्यातुमर्हसि ॥&#x9;028c&lt;br&gt;&#xA;भीष्म उवाच ।&#x9;029&lt;br&gt;&#xA;ततः स भगवांस्तस्मै विपुलाय महात्मने ।&#x9;029a&lt;br&gt;&#xA;आचचक्षे यथातत्त्वं मायां शक्रस्य भारत ॥&#x9;029c&lt;br&gt;&#xA;बहुमायः स विप्रर्षे बलहा पाकशासनः ।&#x9;030a&lt;br&gt;&#xA;तांस्तान्विकुरुते भावान्बहूनथ मुहुर्मुहुः ॥&#x9;030c&lt;br&gt;&#xA;किरीटी वज्रधृग्धन्वी मुकुटी बद्धकुण्डलः ।&#x9;031a&lt;br&gt;&#xA;भवत्यथ मुहूर्तेन चण्डालसमदर्शनः ॥&#x9;031c&lt;br&gt;&#xA;शिखी जटी चीरवासाः पुनर्भवति पुत्रक ।&#x9;032a&lt;br&gt;&#xA;बृहच्छरीरश्च पुनश्चीरवासाः पुनः कृशः ॥&#x9;032c&lt;br&gt;&#xA;गौरं श्यामं च कृष्णं च वर्णं विकुरुते पुनः ।&#x9;033a&lt;br&gt;&#xA;विरूपो रूपवांश्चैव युवा वृद्धस्तथैव च ॥&#x9;033c&lt;br&gt;&#xA;&#39;प्राज्ञो जडश्च मूकश्च ह्रस्वो दीर्घस्तथैव च ।&#x9;034a&lt;br&gt;&#xA;&#39;ब्राह्मणः क्षत्रियश्चैव वैश्यः शूद्रस्तथैव च ॥&#x9;034c&lt;br&gt;&#xA;प्रतिलोमोऽनुलोमश्च भवत्यथ शतक्रतुः ।&#x9;035a&lt;br&gt;&#xA;शुकवायसरूपी च हंसकोकिलरूपवान् ॥&#x9;035c&lt;br&gt;&#xA;सिंहव्याघ्रगजानां च रूपं धारयते पुनः ।&#x9;036a&lt;br&gt;&#xA;दैवं दैत्यमथो राज्ञां वपुर्धारयतेऽपि च ॥&#x9;036c&lt;br&gt;&#xA;अकृशो मायुभग्नाङ्गः शकुनिर्विकृतस्तथा ।&#x9;037a&lt;br&gt;&#xA;चतुष्पाद्बहुरूपश्च पुनर्भवति बालिशः ॥&#x9;037c&lt;br&gt;&#xA;मक्षिकामशकादीनां वपुर्धारयतेऽपि च ।&#x9;038a&lt;br&gt;&#xA;न शक्यमस्य ग्रहणं कर्तुं विपुल केनचित् ॥&#x9;038c&lt;br&gt;&#xA;अपि विश्वकृता तात येन सृष्टमिदं जगत् ।&#x9;039a&lt;br&gt;&#xA;पुनरन्तर्हितः शक्रो दृश्यते ज्ञानचक्षुषा ॥&#x9;039c&lt;br&gt;&#xA;वायुभूतश्च स पुनर्देवराजो भवत्युतः ।&#x9;040a&lt;br&gt;&#xA;एवंरूपाणि सततं कुरुते पाकशासनः ।&#x9;040c&lt;br&gt;&#xA;तस्माद्विपुल यत्नेन रक्षेमां तनुमध्यमाम् ॥&#x9;040e&lt;br&gt;&#xA;यथा रुचिं नवलिहेद्देवेन्द्रो भृगुसत्तम ।&#x9;041a&lt;br&gt;&#xA;क्रतावुपहिते न्यस्तं हविः श्वेव दुरात्मवान् ॥&#x9;041c&lt;br&gt;&#xA;एवमाख्याय स मुनिर्यज्ञकारोऽगमत्तदा ।&#x9;042a&lt;br&gt;&#xA;देवशर्मा महाभागस्ततो भरतसत्तम ॥&#x9;042c&lt;br&gt;&#xA;विपुलस्तु वचः श्रुत्वा गुरोश्चिन्तामुपेयिवान् ।&#x9;043a&lt;br&gt;&#xA;रक्षां च परमां चक्रे देवराजान्महाबलात् ॥&#x9;043c&lt;br&gt;&#xA;किं नु शक्यं मया कर्तुं गुरुदाराभिरक्षणे ।&#x9;044a&lt;br&gt;&#xA;मायावी हि सुरेन्द्रोसौ दुर्धर्षश्चापि वीर्यवान् ॥&#x9;044c&lt;br&gt;&#xA;नापिधायाश्रमं शक्यो रक्षितुं पाकशासनः ।&#x9;045a&lt;br&gt;&#xA;उटजं वा तथा ह्यस्य नानाविधसरूपता ॥&#x9;045c&lt;br&gt;&#xA;वायुरूपेण वा शक्रो गुरुपत्नीं प्रधर्षयेत् ।&#x9;046a&lt;br&gt;&#xA;तस्मादिमां सम्प्रविश्य रुचिं स्थास्येहमद्य वै ॥&#x9;046c&lt;br&gt;&#xA;अथवा पौरुषेणेयं न शक्या रक्षितुं मया ।&#x9;047a&lt;br&gt;&#xA;बहुरूपो हि भगवाञ्छ्रूयते पाकशासनः ॥&#x9;047c&lt;br&gt;&#xA;सोहं योगबलादेनां रक्षिष्ये पाकशासनात् ।&#x9;048a&lt;br&gt;&#xA;गात्राणि गात्रैरस्याहं सम्प्रवेक्ष्ये हि रक्षितुम् ॥&#x9;048c&lt;br&gt;&#xA;यद्युच्छिष्टामिमां पत्नीमद्य पश्यति मे गुरुः ।&#x9;049a&lt;br&gt;&#xA;शप्स्यत्यसंशयं कोपाद्दिव्यज्ञानो महातपाः ॥&#x9;049c&lt;br&gt;&#xA;न चेयं रक्षितुं शक्या यथाऽन्या प्रमदा नृभिः ।&#x9;050a&lt;br&gt;&#xA;मायावी हि सुरेन्द्रोसावहो प्राप्तोस्मि संशयम् ॥&#x9;050c&lt;br&gt;&#xA;अवश्यं करणीयं हि गुरोरिह हि शासनम् ।&#x9;051a&lt;br&gt;&#xA;यदि त्वेतदहं कुर्यामाश्चर्यं स्यात्कृतं मया ॥&#x9;051c&lt;br&gt;&#xA;योगेनाथ प्रविश्येदं गुरुपत्न्याः कलेवरम् ।&#x9;052a&lt;br&gt;&#xA;असक्तः पद्मपत्रस्थो जलबिन्दुर्यथा चलः ॥&#x9;052c&lt;br&gt;&#xA;एवमेव शरीरेऽस्या निवत्स्यामि समाहितः ।&#x9;053a&lt;br&gt;&#xA;निर्मुक्तस्य रजोरूपान्नापराधो भवेन्मम ॥&#x9;053c&lt;br&gt;&#xA;यथाहि शून्यां पथिकः सभामध्यावसेत्पथि ।&#x9;054a&lt;br&gt;&#xA;तथाऽद्यावासयिष्यामि गुरुपत्न्याः कलेवरम् ।&#x9;054c&lt;br&gt;&#xA;एवमेव शरीरेऽस्य निवत्स्यामि समाहितः ॥&#x9;054e&lt;br&gt;&#xA;इत्येवं धर्ममालोक्य वेदवेदांश्च सर्वशः ।&#x9;055a&lt;br&gt;&#xA;तपश्च विपुलं दृष्ट्वा गुरोरात्मन एव च ॥&#x9;055c&lt;br&gt;&#xA;इति निश्चित्य मनसा रक्षां प्रति स भार्गवः ।&#x9;056a&lt;br&gt;&#xA;अन्वतिष्ठत्परं यत्नं यथा तच्छृणु पार्थिव ॥&#x9;056c&lt;br&gt;&#xA;गुरुपत्नीं समासीनो विपुलः स महातपाः ।&#x9;057a&lt;br&gt;&#xA;उपासीनामनिन्द्याङ्गी कथार्थैः समलोभयत् ॥&#x9;057c&lt;br&gt;&#xA;नेत्राभ्यां नेत्रयोरस्या रश्मिं संयोज्य रश्मिभिः ।&#x9;058a&lt;br&gt;&#xA;विवेश विपुलः कायमाकाशं पवनो यथा ॥&#x9;058c&lt;br&gt;&#xA;लक्षणं लक्षणेनैव वदनं वदनेन च ।&#x9;059a&lt;br&gt;&#xA;अविचेष्टन्नतिष्ठद्वै छायेवान्तर्गतो मुनिः ॥&#x9;059c&lt;br&gt;&#xA;ततो विष्टभ्य विपुलो गुरुपत्न्याः कलेवरम् ।&#x9;060a&lt;br&gt;&#xA;उवास रक्षणे युक्तो न च सा तमबुध्यत ॥&#x9;060c&lt;br&gt;&#xA;यं कालं नागतो राजन्गुरुस्तस्य महात्मनः ।&#x9;061a&lt;br&gt;&#xA;क्रतुं समाप्य स्वगृहं तं कालं सोऽभ्यरक्षत ॥&#x9;061c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/076/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/076/</guid>
      <description>&lt;p&gt;अध्यायः 076&lt;/p&gt;&#xA;&lt;p&gt;इन्द्रेण देवशर्ममुन्यसन्निधाने तद्भार्याविलोभनाय तदाश्रमाभिगमनम् ॥ 1 ॥ तथा विपुलतपोऽभिभूतेन भयात्ततो निर्गमनम् ॥ 2 ॥ विपुलेन शक्रवृत्तान्तनिवेदनतुष्टाद्गुरोर्वरग्रहणपूर्वकं तपश्चरणम् ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;ततः कदाचिद्देवेन्द्रो दिव्यरूपवपुर्धरः ।&#x9;001a&lt;br&gt;&#xA;इदमन्तरमित्येवमभ्यगात्तमथाश्रमम् ॥&#x9;001c&lt;br&gt;&#xA;रूपमप्रतिमं कृत्वा लोभनीयं जनाधिपः ।&#x9;002a&lt;br&gt;&#xA;दर्शनीयतमो भूत्वा प्रविवेश तमाश्रमम् ॥&#x9;002c&lt;br&gt;&#xA;स ददर्श तमासीनं विपुलस्य कलेबरम् ।&#x9;003a&lt;br&gt;&#xA;निश्चेष्टं स्तब्धनयनं यथाऽऽलेख्यगतं तथा ॥&#x9;003c&lt;br&gt;&#xA;रुचिं च रुचिरापाङ्गीं पीनश्रोणिपयोधराम् ।&#x9;004a&lt;br&gt;&#xA;पद्मपत्रविशालाक्षीं सम्पूर्णेन्दुनिभाननाम् ॥&#x9;004c&lt;br&gt;&#xA;सा तमालोक्य सहसा प्रत्युत्तातुमियेष ह ।&#x9;005a&lt;br&gt;&#xA;रूपेण विस्मिता कोऽसीत्यथ वक्तुमिवेच्छती ॥&#x9;005c&lt;br&gt;&#xA;उत्थातुकामा तु सती विष्टव्धा विपुलेन सा ।&#x9;006a&lt;br&gt;&#xA;निगृहीता मनुष्येन्द्र न शशाक विचेष्टितुम् ॥&#x9;006c&lt;br&gt;&#xA;तामाबभाषे देवेन्द्रः साम्ना परमवल्गुना ।&#x9;007a&lt;br&gt;&#xA;त्वदर्थमागतं विद्धि देवेन्द्रं मां शुचिस्मिते ॥&#x9;007c&lt;br&gt;&#xA;क्लिश्यमानमनङ्गेन त्वत्सङ्कल्पभवेन ह ।&#x9;008a&lt;br&gt;&#xA;तत्पर्याप्नुहि मां सुभ्रु पुरा कालोऽतिवर्तते ॥&#x9;008c&lt;br&gt;&#xA;तमेवंवादिनं शक्रं शुश्राव विपुलो मुनिः ।&#x9;009a&lt;br&gt;&#xA;गुरुपत्न्याः शरीरस्थो ददर्श त्रिदशाधिपम् ॥&#x9;009c&lt;br&gt;&#xA;न शशाक च सा राजन्प्रत्युत्थातुमनिन्दिता ।&#x9;010a&lt;br&gt;&#xA;वक्तुं च नाशकद्राजन्विष्टब्दा विपुलेन सा ॥&#x9;010c&lt;br&gt;&#xA;आकारं गुरुपत्न्यास्तु स विज्ञाय भृगूद्वहः ।&#x9;011a&lt;br&gt;&#xA;निजग्राह महातेजा योगेन बलवत्प्रभो ।&#x9;011c&lt;br&gt;&#xA;बबन्ध योगबन्धैश्च तस्याः सर्वेन्द्रियाणि सः ॥&#x9;011e&lt;br&gt;&#xA;तां निर्विकारां दृष्ट्वा तु पुनरेव शचीपतिः ।&#x9;012a&lt;br&gt;&#xA;उवाच व्रीहितो राजंस्तां योगबलमोहिताम् ॥&#x9;012c&lt;br&gt;&#xA;एह्येहीति ततः सा तु प्रतिवक्तुमियेष तम् ।&#x9;013a&lt;br&gt;&#xA;स तां वाच्यं गुरोः पत्न्या विपुलः पर्यवर्तयत् ॥&#x9;013c&lt;br&gt;&#xA;भोः किमागमने कृत्यमिति तस्यास्तु निःसृता ।&#x9;014a&lt;br&gt;&#xA;वक्त्राच्छशाङ्कसदृशाद्वाणी संस्कारभूषणा ॥&#x9;014c&lt;br&gt;&#xA;वीडिता सा तु तद्वाक्यमुक्त्वा परवशा तदा ।&#x9;015a&lt;br&gt;&#xA;पुरन्दरश्च सन्त्रस्तो बभूव विमना भृशम् ॥&#x9;015c&lt;br&gt;&#xA;स तद्वैकृतमालक्ष्य देवराजो विशाम्पते ।&#x9;016a&lt;br&gt;&#xA;अवैक्षत सहस्राक्षस्तदा दिव्येन चक्षुषा ॥&#x9;016c&lt;br&gt;&#xA;स ददर्श मुनिं तस्याः शरीरान्तरगोचरम् ।&#x9;017a&lt;br&gt;&#xA;प्रतिबिम्बमिवादर्शे गुरुपत्न्याः शरीरगम् ॥&#x9;017c&lt;br&gt;&#xA;स तं घोरेण तपसा युक्तं दृष्ट्वा पुरन्दरः ।&#x9;018a&lt;br&gt;&#xA;प्रावेपत सुसन्त्रस्तो व्रीडितश्च तदा विभो ॥&#x9;018c&lt;br&gt;&#xA;विमुच्य गुरुपत्नीं तु विपुलः सुमहातपाः ।&#x9;019a&lt;br&gt;&#xA;स्वकलेबरमाविश्य शक्रं भीतमथाब्रवीत् ॥&#x9;019c&lt;br&gt;&#xA;अजितेन्द्रिय दुर्बुद्धे पापात्मक पुरन्दर ।&#x9;020a&lt;br&gt;&#xA;न चिरं पूजयिष्यन्ति देवास्त्वां मानुषास्तथा ॥&#x9;020c&lt;br&gt;&#xA;किन्नु तद्विस्मृतं शक्र न तन्मनसि ते स्थितम् ।&#x9;021a&lt;br&gt;&#xA;गौतमेनासि यन्मुक्तो भगाङ्कपरिचिह्नितः ॥&#x9;021c&lt;br&gt;&#xA;जाने त्वां बालिशमतिमकृतात्मानमस्थिरम् ।&#x9;022a&lt;br&gt;&#xA;मयेयं रक्ष्यते मूढ गच्छ पाप यथागतम् ॥&#x9;022c&lt;br&gt;&#xA;नाहं त्वामद्य मूढात्मन्दहेयं हि स्वतेजसा ।&#x9;023a&lt;br&gt;&#xA;कृपायमानस्तु न ते दग्धुमिच्छामि वासव ॥&#x9;023c&lt;br&gt;&#xA;स च घोरतमो धीमान्गुरुर्मे पापचेतसम् ।&#x9;024a&lt;br&gt;&#xA;दृष्ट्वा त्वां निर्दहेदद्य क्रोधदीप्तेन चक्षुषा ॥&#x9;024c&lt;br&gt;&#xA;नैवं तु शक्र कर्तव्यं पुनर्मान्याश्च ते द्विजाः ।&#x9;025a&lt;br&gt;&#xA;मा गमः ससुतामात्यः क्षयं ब्रह्मबलार्दितः ॥&#x9;025c&lt;br&gt;&#xA;अमरोस्मीति यद्बुद्धिं समास्थाय प्रवर्तते ।&#x9;026a&lt;br&gt;&#xA;मावमंस्था न तपसा न साध्यं नाम किञ्चन ॥&#x9;026c&lt;br&gt;&#xA;भीष्म उवाच ।&#x9;027&lt;br&gt;&#xA;तच्छ्रुत्वा वचनं शक्रो विपुलस्य महात्मनः ।&#x9;027a&lt;br&gt;&#xA;न किञ्चिदुक्त्वा व्रीडार्तस्तत्रैवान्तरधीयत ॥&#x9;027c&lt;br&gt;&#xA;मुहूर्तयाते तस्मिंस्तु देवशर्मा महातपाः ।&#x9;028a&lt;br&gt;&#xA;कृत्वा यज्ञं यथाकाममाजगाम स्वमाश्रमम् ॥&#x9;028c&lt;br&gt;&#xA;आगतेऽथ गुरौ राजन्विपुलः प्रियकर्मकृत् ।&#x9;029a&lt;br&gt;&#xA;रक्षितां गुरवे भार्यां न्यवेदयदनिन्दिताम् ॥&#x9;029c&lt;br&gt;&#xA;अभिवाद्य च शान्तात्मा स गुरुं गुरुवत्सलः ।&#x9;030a&lt;br&gt;&#xA;विपुलः पर्युपातिष्ठद्यथापूर्वमशङ्कितः ॥&#x9;030c&lt;br&gt;&#xA;विश्रान्ताय ततस्तस्मै सहासीनाय भार्यया ।&#x9;031a&lt;br&gt;&#xA;निवेदयामास तदा विपुलः शक्रकर्म तत् ॥&#x9;031c&lt;br&gt;&#xA;तच्छ्रुत्वा स मुनिस्तुष्टों विपुलस्य प्रतापवान् ।&#x9;032a&lt;br&gt;&#xA;बभूव शीलवृत्ताभ्यां तपसा नियमेन च ॥&#x9;032c&lt;br&gt;&#xA;विपुलस्य गुरौ वृत्तिं भक्तिमात्मनि तत्प्रभुः ।&#x9;033a&lt;br&gt;&#xA;धर्मे च स्थिरतां दृष्ट्वा साधुसाध्वित्यभाषत ॥&#x9;033c&lt;br&gt;&#xA;प्रतिनन्द्य च धर्मात्मा शिष्यं धर्मपरायणम् ।&#x9;034a&lt;br&gt;&#xA;वरेण च्छन्दयामास देवशर्मा महामतिः ॥&#x9;034c&lt;br&gt;&#xA;स्थितिं च धर्मे जग्राह स तस्माद्गुरुवत्सलः ।&#x9;035a&lt;br&gt;&#xA;अनुज्ञातश्च गुरुणा चचारानुत्तमं तपः ॥&#x9;035c&lt;br&gt;&#xA;तथैव देवशर्मापि सभार्यः स महातपाः ।&#x9;036a&lt;br&gt;&#xA;निर्भयो बलवृत्रघ्नाच्चचार विजने वने ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/077/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/077/</guid>
      <description>&lt;p&gt;अध्यायः 077&lt;/p&gt;&#xA;&lt;p&gt;गुरुनियोगाद्दिव्यपुष्पनयनार्थं गतेन विपुलेन मध्येमार्गं नरवरमिथुनात्स्वगतिनिन्दाश्रवणम् ॥ 1 ॥ निन्दितगतिप्रापकस्वदुश्चरितं चिन्तयता तेन चिराय तदनुस्मरणम् ॥ 2 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;विपुलस्त्वकरोत्तीव्रं तपः कृत्वा गुरोर्वचः ।&#x9;001a&lt;br&gt;&#xA;तपोयुक्तमथात्मानममन्यत स वीर्यवान् ॥&#x9;001c&lt;br&gt;&#xA;स तेन कर्मणा स्वर्गं पृथिवीं पृथिवीपते ।&#x9;002a&lt;br&gt;&#xA;चचार गतभीः प्रीतो लब्धकीर्तिवरो नृप ॥&#x9;002c&lt;br&gt;&#xA;उभौ लोकौ जितौ चापि तथैवामन्यत प्रभुः ।&#x9;003a&lt;br&gt;&#xA;कर्मणा तेन कौरव्य तपसा विपुलेन च ॥&#x9;003c&lt;br&gt;&#xA;अथ काले व्यतिक्रान्ते कस्मिंश्चित्कुरुनन्दन ।&#x9;004a&lt;br&gt;&#xA;रुच्या भगिन्या आदानं प्रभूतधनधान्यवत् ॥&#x9;004c&lt;br&gt;&#xA;एतस्मिन्नेव काले तु दिव्या काचिद्वराङ्गना ।&#x9;005a&lt;br&gt;&#xA;बिभ्रती परमं रूपं जगामाथ विहायसा ॥&#x9;005c&lt;br&gt;&#xA;तस्याः शरीरात्पुष्पाणि पतितानि महीतले ।&#x9;006a&lt;br&gt;&#xA;तस्याश्रमस्याविदूरे दिव्यगन्धानि भारत ॥&#x9;006c&lt;br&gt;&#xA;तान्यगृह्णात्ततो राजन्रुचिर्ललितलोचना ।&#x9;007a&lt;br&gt;&#xA;तदा निमन्त्रकस्तस्या अङ्गेभ्यः क्षिप्रमागमत् ॥&#x9;007c&lt;br&gt;&#xA;तस्या हि भगिनी तात ज्येष्ठा नाम्ना प्रभावती ।&#x9;008a&lt;br&gt;&#xA;भार्या चित्ररथस्याथ बभूवाङ्गेश्वरस्य वै ॥&#x9;008c&lt;br&gt;&#xA;पिनह्य तानि पुष्पाणि केशेषु वरवर्णिनी ।&#x9;009a&lt;br&gt;&#xA;आमन्त्रिता ततोऽगच्छद्रुचिरङ्गपतेर्गृहम् ॥&#x9;009c&lt;br&gt;&#xA;पुष्पाणि तानि दृष्ट्वा तु तदाङ्गेन्द्रवराङ्गना ।&#x9;010a&lt;br&gt;&#xA;भगिनीं चोदयामास पुष्पार्थे चारुलोचना ॥&#x9;010c&lt;br&gt;&#xA;सा भर्त्रे सर्वमाचष्ट रुचिः सुरुचिरानना ।&#x9;011a&lt;br&gt;&#xA;भगिन्या भाषितं सर्वमृषिस्तच्चाभ्यनन्दत ॥&#x9;011c&lt;br&gt;&#xA;ततो विपुलमानाय्य देवशर्मा महातपाः ।&#x9;012a&lt;br&gt;&#xA;पुष्पार्थे चोदयामास गच्छ गच्छेति भारत ॥&#x9;012c&lt;br&gt;&#xA;विपुलस्तु गुरोर्वाक्यमविचार्य महातपाः ।&#x9;013a&lt;br&gt;&#xA;स तथेत्यब्रवीद्राजंस्तं च देशं जगाम ह ॥&#x9;013c&lt;br&gt;&#xA;यस्मिन्देशे तु तान्यासन्पतितानि नभस्तलात् ।&#x9;014a&lt;br&gt;&#xA;अम्लानान्यपि तत्रासन्कुसुमान्यपराण्यपि ॥&#x9;014c&lt;br&gt;&#xA;स ततस्तानि जग्राह दिव्यानि रुचिराणि च ।&#x9;015a&lt;br&gt;&#xA;प्राप्तानि स्वेन तपसा दिव्यगन्धानि भारत ॥&#x9;015c&lt;br&gt;&#xA;सम्प्राप्य तानि प्रीतात्मा गुरोर्वचनकारकः ।&#x9;016a&lt;br&gt;&#xA;तदा जगाम तूर्णं च चम्पां चम्पकमालिनीम् ॥&#x9;016c&lt;br&gt;&#xA;स वने निर्जने तात ददर्श मिथुनं नृणाम् ।&#x9;017a&lt;br&gt;&#xA;चक्रवत्परिवर्तन्तं गृहीत्वा पाणिना करम् ॥&#x9;017c&lt;br&gt;&#xA;तत्रैकस्तूर्णमगमत्तत्पदे च विवर्तयन् ।&#x9;018a&lt;br&gt;&#xA;एकस्तु न तदा राजंश्चक्रतुः कलहं ततः ॥&#x9;018c&lt;br&gt;&#xA;त्वं शीघ्रं गच्छसीत्येकोऽब्रवीन्नेति तथाऽपरः ।&#x9;019a&lt;br&gt;&#xA;पतितेति च तौ राजन्परस्परमथोचतुः ॥&#x9;019c&lt;br&gt;&#xA;तयोर्विस्पर्धतोरेवं शपथोऽयमभूत्तदा ।&#x9;020a&lt;br&gt;&#xA;सहसोद्दिश्य विपुलं ततो वाक्यमथोचतुः ॥&#x9;020c&lt;br&gt;&#xA;आवयोरनृतं प्राह यस्तस्याभूद्द्विजस्य वै ।&#x9;021a&lt;br&gt;&#xA;विपुलस्य परे लोके या गतिः सा भवेदिति ॥&#x9;021c&lt;br&gt;&#xA;एतच्छ्रुत्वा तु विपुलो विषण्णवदनोऽभवत् ।&#x9;022a&lt;br&gt;&#xA;एवं तीव्रतपाश्चाहं कष्टश्चायं परिश्रमः ॥&#x9;022c&lt;br&gt;&#xA;मिथुनस्यास्य किं मे स्यात्कृतं पापं यथा गतिः ।&#x9;023a&lt;br&gt;&#xA;अनिष्टा सर्वभूतानां कीर्तिताऽनेन मेऽद्य वै ॥&#x9;023c&lt;br&gt;&#xA;एवं सञ्चिन्तयन्नेव विपुलो राजसत्तम ।&#x9;024a&lt;br&gt;&#xA;अवाङ्मुखो दीनमना दध्यौ दुष्कृतमात्मनः ॥&#x9;024c&lt;br&gt;&#xA;ततः षडन्यान्पुरुषानक्षैः काञ्चनराजतैः ।&#x9;025a&lt;br&gt;&#xA;अपश्यद्दीव्यमानान्वै लोभामर्षान्वितांस्तथा ॥&#x9;025c&lt;br&gt;&#xA;कुर्वतः शपथं तेन यः कृतो मिथुनेन तु ।&#x9;026a&lt;br&gt;&#xA;विपुलं वै समुद्दिश्य तेपि वाक्यमथाब्रुवन् ॥&#x9;026c&lt;br&gt;&#xA;लोभमास्थाय योऽस्माकं विषमं कर्तुमुत्सहेत् ।&#x9;027a&lt;br&gt;&#xA;विपुलस्य परे लोके या गतिस्तामवाप्नुयात् ।&#x9;027c&lt;br&gt;&#xA;एतच्छ्रुत्वा तु विपुलो नापश्यद्धर्मसङ्करम् ॥&#x9;028a&lt;br&gt;&#xA;जन्मप्रभृति कौरव्य कृतपूर्वमथात्मनः ॥&#x9;028c&lt;br&gt;&#xA;स प्रदध्यौ तथा राजन्नग्नावग्निरिवाहितः ।&#x9;029a&lt;br&gt;&#xA;दह्यमानेन मनसा शापं श्रुत्वा तथाविधम् ॥&#x9;029c&lt;br&gt;&#xA;तस्य चिन्तयतस्तात बह्वीर्वाचो निशम्य तु ।&#x9;030a&lt;br&gt;&#xA;इदमासीन्मनसि च रुच्या रक्षणकारितम् ॥&#x9;030c&lt;br&gt;&#xA;लक्षणं लक्षणेनैव वदनं वदनेन च ।&#x9;031a&lt;br&gt;&#xA;विधाय न मया चोक्तं सत्यमेतद्गुरोस्तथा ॥&#x9;031c&lt;br&gt;&#xA;एतदात्मनि कौरव्य दुष्कृतं विपुलस्तदा ।&#x9;032a&lt;br&gt;&#xA;अमन्यत महाभाग तथा तच्च न संशयः ॥&#x9;032c&lt;br&gt;&#xA;स चम्पां नगरीमेत्य पुष्पाणि गुरवे ददौ ।&#x9;033a&lt;br&gt;&#xA;पूजयामास च गुरुं विधिवत्स गुरुप्रियः ॥ ॥&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/078/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/078/</guid>
      <description>&lt;p&gt;अध्यायः 078&lt;/p&gt;&#xA;&lt;p&gt;देवशर्मणा स्वशिष्यं विपुलं प्रति तद्दृष्टानां मिथुनानां षट्पुरुषाणां च क्रमेणाहोरात्रऋत्वभिमानिदवतात्वकथनम् ॥ 1 ॥ तथा स्वस्मिन्स्वदाररक्षणाय योगेन तच्छरीरप्रवेशानिवेदनस्य दुर्गतिहेतुत्वकथनम् ॥ 2 ॥ तथा तत्कृतस्वदाररक्षमपरितोषेण तद्दुरितदूरीकरणपूर्वकं तेन स्वभार्यया च सह स्वर्गे सुखविहरणम् ॥ 3 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;तमागतमभिप्रेक्ष्य शिष्यं वाक्यमथाब्रवीत् ।&#x9;001a&lt;br&gt;&#xA;देवशर्मा महातेजा यत्तच्छृणु जनाधिप ॥&#x9;001c&lt;br&gt;&#xA;देवशर्मोवाच ।&#x9;002&lt;br&gt;&#xA;किं त्वया मिथुनं दृष्टं तस्मिञ्शिष्य महावने ।&#x9;002a&lt;br&gt;&#xA;ते त्वां जानन्ति निपुणा आत्मा च रुचिरेव च ॥&#x9;002c&lt;br&gt;&#xA;विपुल उवाच ।&#x9;003&lt;br&gt;&#xA;ब्रह्मर्षे मिथुनं किं तत्के च षट्पुरुषा विभो ।&#x9;003a&lt;br&gt;&#xA;ये मां जानन्ति तत्त्वेन यन्मां त्वं परिपृच्छसि ॥&#x9;003c&lt;br&gt;&#xA;देवशर्मोवाच ।&#x9;004&lt;br&gt;&#xA;यद्वै तन्मिथुनं ब्रह्मिन्नहोरात्रं हि विद्धि तत् ।&#x9;004a&lt;br&gt;&#xA;चक्रवत्परिवर्तेत तत्ते जानाति दुष्कृतम् ॥&#x9;004c&lt;br&gt;&#xA;ये च ते पुरुषा विप्र अक्षैर्दीव्यन्ति हृष्टवत् ।&#x9;005a&lt;br&gt;&#xA;ऋतूंस्तानभिजानीहि ते ते जानन्ति दुष्कृतम् ॥&#x9;005c&lt;br&gt;&#xA;न मां कश्चिद्विजानीत इति कृत्वा न विश्वसेत् ।&#x9;006a&lt;br&gt;&#xA;नरो रहसि पापात्मा पापकं कर्म वै द्विज ॥&#x9;006c&lt;br&gt;&#xA;कुर्वाणं हि नरं कर्म पापं रहसि सर्वदा ।&#x9;007a&lt;br&gt;&#xA;पश्यन्ति ऋतवश्चापि तथा दिननिशेऽप्युत ॥&#x9;007c&lt;br&gt;&#xA;तथैव हि भवेयुस्ते लोकाः पापकृतो यथा ।&#x9;008a&lt;br&gt;&#xA;कृत्वाऽनाचक्षतः कर्म मम तच्च यथा कृतम् ॥&#x9;008c&lt;br&gt;&#xA;ते त्वां हर्षस्मितं दृष्ट्वा गुरोः कर्मानिवेदकम् ।&#x9;009a&lt;br&gt;&#xA;स्मारयन्तस्तथा प्राहुस्ते यथा श्रुतवान्भवान् ॥&#x9;009c&lt;br&gt;&#xA;अहोरात्रं विजानाति ऋतवश्चापि नित्यशः ।&#x9;010a&lt;br&gt;&#xA;पुरुषे पापकं कर्म शुभं वाऽशुभकर्मिणः ॥&#x9;010c&lt;br&gt;&#xA;तत्त्वया मम यत्कर्म व्यभिचाराद्भयात्मकम् ।&#x9;011a&lt;br&gt;&#xA;नाख्यातमिति जानन्तस्ते त्वामाहुस्तथा द्विज ॥&#x9;011c&lt;br&gt;&#xA;तेनैव हि भवेयुस्ते लोकाः पापकृतो यथा ।&#x9;012a&lt;br&gt;&#xA;कृत्वा नाचक्षतः कर्म मम यच्च त्वया कृतम् ॥&#x9;012c&lt;br&gt;&#xA;तथाऽशक्याश्च दुर्वृत्ता रक्षितुं प्रमदा द्विज ।&#x9;013a&lt;br&gt;&#xA;न च त्वं कृतवान्किञ्चिदागः प्रीतोस्मि तेन ते ॥&#x9;013c&lt;br&gt;&#xA;&#39;मनोदोषविहीनानां न दोषः स्यात्तथा तव ।&#x9;014a&lt;br&gt;&#xA;अन्यथाऽऽलिङ्ग्यते कान्ता स्नेहेन दुहिताऽन्यथा ॥&#x9;014c&lt;br&gt;&#xA;यतेश्च कामुकानां च योषिद्रूपेऽन्यथा मतिः ।&#x9;015a&lt;br&gt;&#xA;अशिक्षयैव मनसः प्रायो लोकस्तु वञ्च्यते ॥&#x9;015c&lt;br&gt;&#xA;लालेत्युद्विजते लोको वक्त्रासव इति स्पृहा ।&#x9;016a&lt;br&gt;&#xA;अबन्धायोग्यमनसामिति मन्त्रात्मदैवकम् ॥&#x9;016c&lt;br&gt;&#xA;न रागस्नेहलोभान्धं कर्मिणां तन्महाफलम् ।&#x9;017a&lt;br&gt;&#xA;निष्कषायो विशुद्धस्त्वं रुच्यावेशान्न दूषितः ॥&#x9;017c&lt;br&gt;&#xA;यदि त्वहं त्वां दुर्वृत्तमद्राक्षं द्विजसत्तम ।&#x9;018a&lt;br&gt;&#xA;शपेयं त्वामहं क्रोधान्न मेऽत्रास्ति विचारणा ॥&#x9;018c&lt;br&gt;&#xA;सञ्जन्ति पुरुषे नार्यः पुंसां सोऽर्थश्च पुष्कलः ।&#x9;019a&lt;br&gt;&#xA;अन्यथा रक्षतः शापोऽभविष्यत्ते मतिश्च मे ॥&#x9;019c&lt;br&gt;&#xA;रक्षिता च त्वया पुत्र मम चापि निवेदिता ।&#x9;020a&lt;br&gt;&#xA;अहं ते प्रीतिमांस्तात स्वस्थः स्वर्गं गमिष्यसि ॥&#x9;020c&lt;br&gt;&#xA;इत्युक्त्वा विपुलं प्रीतो देवशर्मा महानृषिः ।&#x9;021a&lt;br&gt;&#xA;मुमोद स्वर्गमास्थाय सहभार्यः सशिष्यकः ॥&#x9;021c&lt;br&gt;&#xA;इदमाख्यातवांश्चापि ममाख्यानं महामुनिः ।&#x9;022a&lt;br&gt;&#xA;मार्कण्डेयः पुरा राजन्गङ्गाकूले कथान्तरे ॥&#x9;022c&lt;br&gt;&#xA;तस्माद्ब्रवीमि पार्थ त्वां स्त्रियो रक्ष्याः सदैव च ।&#x9;023a&lt;br&gt;&#xA;उभयं दृश्यते तासु सततं साध्वसाधु च ॥&#x9;023c&lt;br&gt;&#xA;स्त्रियः साध्व्यो महाभागाः सम्मता लोकमातरः ।&#x9;024a&lt;br&gt;&#xA;धारयन्ति महीं राजन्निमां सवनकाननाम् ॥&#x9;024c&lt;br&gt;&#xA;असाध्व्यश्चापि दुर्वृत्ताः कुलघ्नाः पापनिश्चयाः ।&#x9;025a&lt;br&gt;&#xA;विज्ञेया लक्षणैर्दुष्टैः स्वगात्रसहजैर्नृप ॥&#x9;025c&lt;br&gt;&#xA;एवमेतासु रक्षा वै शक्या कर्तुं महात्मभिः ।&#x9;026a&lt;br&gt;&#xA;अन्यथा राजशार्दूल न शक्या रक्षितुं स्त्रियः ॥&#x9;026c&lt;br&gt;&#xA;एता हि मनुजव्याघ्र तीक्ष्णास्तीक्ष्णपराक्रमाः ।&#x9;027a&lt;br&gt;&#xA;नासामस्ति प्रियो नाम मैथुने सङ्गमेति यः ॥&#x9;027c&lt;br&gt;&#xA;एताः कृत्याश्च कष्टाश्च कृतघ्ना भरतर्षभ ।&#x9;028a&lt;br&gt;&#xA;न चैकस्मिन्नमन्त्येताः पुरुषे पाण्डुनन्दन ॥&#x9;028c&lt;br&gt;&#xA;नासु स्नेहो नरैः कार्यस्तथैवेर्ष्या जनेश्वर ।&#x9;029a&lt;br&gt;&#xA;खेदमास्थाय भुञ्जीत धर्ममास्थाय चैव ह ।&#x9;029c&lt;br&gt;&#xA;&#39;अनृताविह पर्वादिदोषवर्जं नराधिप ॥&#39;&#x9;029e&lt;br&gt;&#xA;विहन्येतान्यथा कुर्वन्नरः कौरवनन्दन ।&#x9;030a&lt;br&gt;&#xA;सर्वथा राजशार्दूल युक्तः सर्वत्र युज्यते ॥&#x9;030c&lt;br&gt;&#xA;तेनैकेन तु रक्षा वै विपुलेन कृता स्त्रियाः ।&#x9;031a&lt;br&gt;&#xA;नान्यः शक्तस्त्रिलोकेऽस्मिन्रक्षितुं नृप योषितः ॥ ॥&#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/079/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/079/</guid>
      <description>&lt;p&gt;अध्यायः 079&lt;/p&gt;&#xA;&lt;p&gt;भीष्मेण युधिष्ठिरं प्रति विवाहविभागकथनम् ॥ 1 ॥ तथा कन्यानां भार्यात्वप्रापकविध्यादिनिरूपणम् ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;यन्मूलं सर्वधर्माणां प्रजनस्य गृहस्य च ।&#x9;001a&lt;br&gt;&#xA;पितृदेवातिथीनां च तन्मे ब्रूहि पितामह ॥&#x9;001c&lt;br&gt;&#xA;अयं हि सर्वधर्माणां धर्मश्चिन्त्यतमो मतः ।&#x9;002a&lt;br&gt;&#xA;कीदृशाय प्रदेया स्यात्कन्येति वसुधाधिप ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;शीलवृत्ते समाज्ञाय विद्यां योनिं च कर्म च ।&#x9;003a&lt;br&gt;&#xA;अद्भिरेव प्रदातव्या कन्या गुणवते भवेत् ।&#x9;003c&lt;br&gt;&#xA;ब्राह्मणानां सतामेष नित्यं धर्मो युधिष्ठिर ॥&#x9;003e&lt;br&gt;&#xA;आवाह्यमावहेदेवं यो दद्यादनुकूलतः ।&#x9;004a&lt;br&gt;&#xA;शिष्टानां क्षत्रियाणां च धर्म एष सनातनः ॥&#x9;004c&lt;br&gt;&#xA;आत्माभिप्रेतमुत्सृज्य कन्याभिप्रेत एष यः ।&#x9;005a&lt;br&gt;&#xA;अभिप्रेता च या यस्य तस्मै देया युधिष्ठिर ।&#x9;005c&lt;br&gt;&#xA;गान्धर्वमिति तं धर्मं प्राहुर्वेदविदो जनाः ॥&#x9;005e&lt;br&gt;&#xA;धनेन बहुधा क्रीत्वा सम्प्रलोभ्य च बान्धवान् ।&#x9;006a&lt;br&gt;&#xA;असुराणां नृपैतं वै धर्ममाहुर्मनीषिणः ॥&#x9;006c&lt;br&gt;&#xA;हत्वा छित्त्वा च शीर्षाणि रुदतां रुदतीं गृहात् ।&#x9;007a&lt;br&gt;&#xA;प्रसह्य हरणं तात राक्षसो विधिरुच्यते ॥&#x9;007c&lt;br&gt;&#xA;&#39;सुप्तां मत्तां प्रमत्तां वा रहो रात्रौ च गच्छति ।&#x9;008a&lt;br&gt;&#xA;स पापिष्ठो विवाहानां पैशाचः कथितोऽधमः ॥&#x9;008c&lt;br&gt;&#xA;पञ्चानां तु त्रयो धर्म्या द्वावधर्म्यौ युधिष्ठिर ।&#x9;009a&lt;br&gt;&#xA;पैशाचश्चासुरश्चैव न कर्तव्यौ कथञ्चन ॥&#x9;009c&lt;br&gt;&#xA;ब्राह्मः क्षात्रोऽथ गान्धर्व एते धर्म्या नरर्षभ ।&#x9;010a&lt;br&gt;&#xA;पृथग्वा यदि वा मिश्राः कर्तव्या नात्र संशयः ॥&#x9;010c&lt;br&gt;&#xA;तिस्त्रो भार्या ब्राह्मणस्य द्वे भार्ये क्षत्रियस्य तु ।&#x9;011a&lt;br&gt;&#xA;वैश्यः स्वजात्यां विन्देत तास्वपत्यं हिताय हि ॥&#x9;011c&lt;br&gt;&#xA;द्विजस्य ब्राह्मणी श्रेष्ठा क्षत्रिया क्षत्रियस्य तु ।&#x9;012a&lt;br&gt;&#xA;रत्यर्थमपि शूद्रा स्यान्नेत्याहुरपरे जनाः ॥&#x9;012c&lt;br&gt;&#xA;अपत्यजन्म शूद्रायां न प्रशंसन्ति साधवः ।&#x9;013a&lt;br&gt;&#xA;शूद्रायां जनयविन्प्रः प्रायश्चित्ती विधीयते ॥&#x9;013c&lt;br&gt;&#xA;&#39;नातिबालां वहन्त्यन्ते अनित्यत्वात्प्रजार्थिनः ।&#x9;014a&lt;br&gt;&#xA;वहन्ति कर्मिणस्तस्यामन्तः शुद्धिव्यपेक्षया ॥&#x9;014c&lt;br&gt;&#xA;अपरान्वयसम्भूतां संस्वप्नादिविवर्जिताम् ।&#x9;015a&lt;br&gt;&#xA;कामो यस्यां निषिद्धश्च केचिदिच्छन्ति चापदि ॥&#x9;015c&lt;br&gt;&#xA;त्रिंशद्वर्षो दशवर्षां भार्यां विन्देत नग्निकाम् ।&#x9;016a&lt;br&gt;&#xA;एकविंशतिवर्षो वा सप्तवर्षामवाप्नुयात् ॥&#x9;016c&lt;br&gt;&#xA;यस्यास्तु न भवेद्भ्राता पिता वा भरतर्षभ ।&#x9;017a&lt;br&gt;&#xA;नोपयच्छेत तां जातु पुत्रिकाधर्मिणी हि सा ॥&#x9;017c&lt;br&gt;&#xA;त्रीणि वर्षाण्युदीक्षेत कन्या ऋतुमती सती ।&#x9;018a&lt;br&gt;&#xA;चतुर्थेऽत्वथ सम्प्राप्ते स्वयं भर्तारमर्जयेत् ॥&#x9;018c&lt;br&gt;&#xA;प्रजा न हीयते तस्या रतिश्च भरतर्षभ ।&#x9;019a&lt;br&gt;&#xA;अतोऽन्यथा वर्तमाना भवेद्वाच्या प्रजापतेः ॥&#x9;019c&lt;br&gt;&#xA;असपिण्डा च या मातुरसगोत्रा च या पितुः ।&#x9;020a&lt;br&gt;&#xA;इत्येतामुपयच्छेत तं धर्मं मनुरब्रवीत् ॥&#x9;020c&lt;br&gt;&#xA;युधिष्ठिर उवाच ।&#x9;021&lt;br&gt;&#xA;शुल्कमन्येन दत्तं स्याद्ददानीत्याह चापरः ।&#x9;021a&lt;br&gt;&#xA;बलादन्यः प्रभाषेत धनमन्यः प्रदर्शयेत् ॥&#x9;021c&lt;br&gt;&#xA;पाणिग्रहीता चान्यः स्यात्कस्य भार्या पितामह ।&#x9;022a&lt;br&gt;&#xA;तत्त्वं जिज्ञासमानानां चक्षुर्भवतु नो भवान् ॥&#x9;022c&lt;br&gt;&#xA;भीष्म उवाच ।&#x9;023&lt;br&gt;&#xA;यत्किञ्चित्कर्म मानुष्यं संस्थानाय प्रदृश्यते ।&#x9;023a&lt;br&gt;&#xA;मन्त्रवन्मन्त्रितं तस्य मृषावादस्तु पातकः ॥&#x9;023c&lt;br&gt;&#xA;भार्यापत्यृत्विगाचार्याः शिष्योपाध्याय एव च ।&#x9;024a&lt;br&gt;&#xA;मृषोक्ते दण्डमर्हन्ति नेत्याहुरपरे जनाः ॥&#x9;024c&lt;br&gt;&#xA;नह्यकामेन संवादं मनुरेवं प्रशंसति ।&#x9;025a&lt;br&gt;&#xA;अयशस्यमधर्म्यं च यन्मृषा धर्मगोपनम् ॥&#x9;025c&lt;br&gt;&#xA;नैकान्तो दोष एकस्मिंस्तदा केनोपपद्यते ।&#x9;026a&lt;br&gt;&#xA;धर्मतो यां प्रयच्छन्ति यां च क्रीणन्ति भारत ॥&#x9;026c&lt;br&gt;&#xA;बन्धुभिः समनुज्ञाते मन्त्रहोमौ प्रयोजयेत् ।&#x9;027a&lt;br&gt;&#xA;तथा सिध्यन्ति ते मन्त्रा नादत्तायाः कथञ्चन ॥&#x9;027c&lt;br&gt;&#xA;यस्त्वत्र मन्त्रसमयो भार्यापत्योर्मिथः कृतः ।&#x9;028a&lt;br&gt;&#xA;तमेवाहुर्गरीयांसं यश्चासौ ज्ञातिभिः कृतः ॥&#x9;028c&lt;br&gt;&#xA;देवदत्तां पतिर्भार्यां वेत्ति धर्मस्य शासनात् ।&#x9;029a&lt;br&gt;&#xA;स दैवीं मानुषीं वाचमनृतां पर्युदस्यति ॥&#x9;029c&lt;br&gt;&#xA;युधिष्ठिर उवाच ।&#x9;030&lt;br&gt;&#xA;कन्यायां प्राप्तसुल्कायां ज्यायांश्चेदाव्रजेद्वरः ।&#x9;030a&lt;br&gt;&#xA;धर्मकामार्थसम्पन्नो वाच्यमत्रानृतं न वा ॥&#x9;030c&lt;br&gt;&#xA;तस्मिन्नुभयतो दोषे कुर्वञ्श्रेयः समाचरेत् ।&#x9;031a&lt;br&gt;&#xA;अयं नः सर्वधर्माणां धर्मश्चिन्त्यतमो मतः ॥&#x9;031c&lt;br&gt;&#xA;तत्त्वं जिज्ञासमानानां चक्षुर्भवतु नो भवान् ।&#x9;032a&lt;br&gt;&#xA;तदेतत्सर्वमाचक्ष्व न हि तृप्यामि कथ्यताम् ॥&#x9;032c&lt;br&gt;&#xA;भीष्म उवाच ।&#x9;033&lt;br&gt;&#xA;नैव निष्ठाकरं शुल्कं ज्ञात्वाऽऽसीत्तेन नानृतम् ।&#x9;033a&lt;br&gt;&#xA;न हि शुल्कपराः सन्तः कन्यां ददति कर्हिचित् ।&#x9;033c&lt;br&gt;&#xA;अन्यैर्गुणैरुपेतं तु शुल्कं याचन्ति बान्धवाः ॥&#x9;033e&lt;br&gt;&#xA;अलङ्कृत्वा वहस्वेति यो दद्यादनुकूलतः ।&#x9;034a&lt;br&gt;&#xA;यच्च तां च ददत्येवं न शुल्कं विक्रयो न सः ।&#x9;034c&lt;br&gt;&#xA;प्रतिगृह्य भवेद्देमेव धर्मः सनातनः ॥&#x9;034e&lt;br&gt;&#xA;दास्यामि भवते कन्यामिति पूर्वं न भाषितम् ।&#x9;035a&lt;br&gt;&#xA;ये चाहुर्ये च नाहुर्ये ये चावश्यं वदन्त्युत ॥&#x9;035c&lt;br&gt;&#xA;तस्मादाग्रहणात्पाणेर्याचयन्ति परस्परम् ।&#x9;036a&lt;br&gt;&#xA;कन्यावरः पुरा दत्तो मरुद्भिरिति नः श्रुतम् ॥&#x9;036c&lt;br&gt;&#xA;नानिष्टाय प्रदातव्या कन्या इत्यृषिचोदितम् ।&#x9;037a&lt;br&gt;&#xA;तन्मूलं काममूलस्य प्रजनस्येति मे मतिः ॥&#x9;037c&lt;br&gt;&#xA;समीक्ष्य च बहून्दोषान्संवासाद्विद्धि पाणयोः ।&#x9;038a&lt;br&gt;&#xA;यथा निष्ठाकरं शुल्कं न जात्वासीत्तथा शृणु ॥&#x9;038c&lt;br&gt;&#xA;अहं विचित्रवीर्यस्य द्वे कन्ये समुदावहम् ।&#x9;039a&lt;br&gt;&#xA;जित्वाऽङ्गमागधान्सर्वान्काशीनथ च कोसलान् ॥&#x9;039c&lt;br&gt;&#xA;गृहीतपाणिरेकाऽऽसीत्प्राप्तशुल्काऽपराऽभवत् ।&#x9;040a&lt;br&gt;&#xA;कन्याऽगृहीता तत्रैव विसर्ज्या इति मे पिता ।&#x9;040c&lt;br&gt;&#xA;अब्रवीदितरां कन्यामावहेति स कौरवः ॥&#x9;040e&lt;br&gt;&#xA;अप्यन्याननुपप्रच्छ शङ्कमानः पितुर्वचः ।&#x9;041a&lt;br&gt;&#xA;अतीव ह्यस्य धर्मेच्छा पितुर्मेऽभ्यधिकाऽभवत् ॥&#x9;041c&lt;br&gt;&#xA;ततोहमब्रवं राजन्नाचारेप्सुरिदं वचः ।&#x9;042a&lt;br&gt;&#xA;आचारं तत्त्वतो वेत्तुमिच्छामि च पुनः पुनः ॥&#x9;042c&lt;br&gt;&#xA;ततो मयैवमुक्ते तु वाक्ये धर्मभृतांवरः ॥&#x9;043a&lt;br&gt;&#xA;पिता मम महाराज बीह्लीको वाक्यमब्रवीत् ॥&#x9;043c&lt;br&gt;&#xA;यदि व शुल्कतो निष्ठा न पाणिग्रहणात्तथा ।&#x9;044a&lt;br&gt;&#xA;लाजान्तरमुपासीत प्राप्तशुल्क इति स्मृतिः ॥&#x9;044c&lt;br&gt;&#xA;न हि धर्मविदः प्राहुः प्रमाणं वाक्यतः स्मृतम् ।&#x9;045a&lt;br&gt;&#xA;येषां वै शुल्कतो निष्ठा न पाणिग्रहणात्तथा ॥&#x9;045c&lt;br&gt;&#xA;प्रसिद्धं भाषितं दाने नैषां प्रत्यायकं पुनः ।&#x9;046a&lt;br&gt;&#xA;ये मन्यन्ते क्रयं शुल्कं न ते धर्मविदो नराः ॥&#x9;046c&lt;br&gt;&#xA;न चैतेभ्यः प्रदातव्या न वोढव्या तथा विधा ।&#x9;047a&lt;br&gt;&#xA;न ह्येव भार्या क्रेतव्या न विक्रय्यां कथञ्चन ॥&#x9;047c&lt;br&gt;&#xA;ये च क्रीणन्ति दासीवद्विक्रीणन्ति तथैव च ।&#x9;048a&lt;br&gt;&#xA;भवेत्तेषां तथा निष्ठा लुब्धानां पापचेतसाम् ॥&#x9;048c&lt;br&gt;&#xA;अस्मिन्नर्थे सत्यवन्तं पर्यपृच्छन्त वै जनाः ।&#x9;049a&lt;br&gt;&#xA;कन्यायाः प्राप्तशुल्कायाः शुल्कदः प्रशमं गतः ॥&#x9;049c&lt;br&gt;&#xA;पाणिग्रहीता वाऽन्यः स्यादत्र नो धर्मसंशयः ।&#x9;050a&lt;br&gt;&#xA;तन्नश्छिन्धि महाप्राज्ञ त्वं हि वै प्राज्ञसम्मतः ॥&#x9;050c&lt;br&gt;&#xA;तत्त्वं जिज्ञासमानानां चक्षुर्भवतु नो भवान् ।&#x9;051a&lt;br&gt;&#xA;तानेवं ब्रुवतः सर्वान्सत्यवान्वाक्यमब्रवीत् ॥&#x9;051c&lt;br&gt;&#xA;यत्रेष्टं तत्र देया स्यान्नात्र कार्या विचारणा ।&#x9;052a&lt;br&gt;&#xA;कुर्वते जीवतोप्येवं मृते नैवास्ति संशयः ॥&#x9;052c&lt;br&gt;&#xA;देवरं प्रविशेत्कन्या तप्येद्वाऽपि तपः पुनः ।&#x9;053a&lt;br&gt;&#xA;तमेवानुगता भूत्वा पाणिग्राहस्य नाम सा ॥&#x9;053c&lt;br&gt;&#xA;लिखन्त्येव तु केषाञ्चिदपरेषां शनैरपि ।&#x9;054a&lt;br&gt;&#xA;इति ये संवदन्त्यत्र त एतं निश्चयं विदुः ॥&#x9;054c&lt;br&gt;&#xA;तत्पाणिग्रहणात्पूर्वमन्तरं यत्र वर्तते ।&#x9;055a&lt;br&gt;&#xA;सर्वमङ्गलमन्त्रं वै मृषावादस्तु पातकः ॥&#x9;055c&lt;br&gt;&#xA;पाणिग्रहणमन्त्राणां निष्ठा स्यात्सप्तमे पदे ।&#x9;056&lt;br&gt;&#xA;पाणिग्रहस्य भार्या स्याद्यस्य चाद्भिः प्रदीयते ॥&#x9;056&lt;br&gt;&#xA;इति देयं वदन्त्यत्र त एतं निश्चयं विदुः ।&#x9;057&lt;br&gt;&#xA;अनुकूलामनुवशां भ्रात्रा दत्तामुपाग्निकाम् ।&#x9;057&lt;br&gt;&#xA;परिक्रम्य यथान्यायं भार्यां विन्देद्द्विजोत्तमः ॥ ॥&#x9;057&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/080/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/080/</guid>
      <description>&lt;p&gt;अध्यायः 080&#x9;0&lt;/p&gt;&#xA;&lt;p&gt;भीष्मेण युधिष्ठिरम्प्रति वैवाहिकविध्यादेर्दायार्हतादेश्च कथनम् ॥ 1 ॥&#x9;0&lt;/p&gt;&#xA;&lt;p&gt;युधिष्ठिर उवाच&#x9;001&lt;br&gt;&#xA;कन्यायां प्राप्तशुल्कायां पतिश्चेन्नास्ति कश्चन ।&#x9;001a&lt;br&gt;&#xA;तत्र का प्रतिपत्तिः स्यात्तन्मे ब्रूहि पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;या पुत्रकस्य ऋद्धस्य प्रतिपाल्या तदा भवेत् ।&#x9;002a&lt;br&gt;&#xA;अथवा सा हरेच्छुल्कं क्रीता शुल्कप्रदस्य सा ॥&#x9;002c&lt;br&gt;&#xA;तस्यार्थेऽपत्यमीहेत येन न्यायेन शक्नुयात् ।&#x9;003a&lt;br&gt;&#xA;न तस्मान्मन्त्रवत्कार्यं कश्चित्कुर्वीत किञ्चन ॥&#x9;003c&lt;br&gt;&#xA;स्वयंवृतेन साज्ञप्ता पित्रा वै प्रत्यपद्यत ।&#x9;004a&lt;br&gt;&#xA;तत्तस्यान्ये प्रशंसन्ति धर्मज्ञा नेतरे जनाः ॥&#x9;004c&lt;br&gt;&#xA;एतत्तु नापरे चक्रुरपरे जातु साधवः ।&#x9;005a&lt;br&gt;&#xA;साधूनां पुनराचारो गरीयान्धर्मलक्षणः ॥&#x9;005c&lt;br&gt;&#xA;अस्मिन्नेव प्रकारे तु सुक्रतुर्वाक्यमब्रवीत् ।&#x9;006a&lt;br&gt;&#xA;नप्ता विदेहराजस्य जनकस्य महात्मनः ॥&#x9;006c&lt;br&gt;&#xA;असदाचरिते मार्गे कथं स्यादनुकीर्तनम् ।&#x9;007a&lt;br&gt;&#xA;अनुप्रश्नः संशयो वा सतामेवमुपालभेत् ॥&#x9;007c&lt;br&gt;&#xA;असदेव हि धर्मस्य प्रदानं धर्म आसुरः ।&#x9;008a&lt;br&gt;&#xA;नानुशुश्रुम जात्वेनामिमां पूर्वेषु कर्मसु ॥&#x9;008c&lt;br&gt;&#xA;भार्यापत्योर्हि सम्बन्धः स्त्रीपुंसोस्तुल्य एव तु ।&#x9;009a&lt;br&gt;&#xA;रतिः साधारणो धर्म इति चाह स पार्थिवः ॥&#x9;009c&lt;br&gt;&#xA;युधिष्ठिर उवाच ।&#x9;010&lt;br&gt;&#xA;अथ केन प्रमाणेन पुंसामादीयते धनम् ।&#x9;010a&lt;br&gt;&#xA;पुत्रवद्धि पितुस्तस्य कन्या भवितुमर्हति ॥&#x9;010c&lt;br&gt;&#xA;भीष्म उवाच ।&#x9;011&lt;br&gt;&#xA;यथैवात्मा तथा पुत्रः पुत्रेण दुहिता समा ।&#x9;011a&lt;br&gt;&#xA;तस्यामात्मनि तिष्ठन्त्यां कथमन्यो धनं हरेत् ॥&#x9;011c&lt;br&gt;&#xA;मातुश्च यौतकं यत्स्यात्कुमारीभाग एव सः ।&#x9;012a&lt;br&gt;&#xA;दौहित्र एव तद्रिक्थमपुत्रस्य पितुर्हरेत् ॥&#x9;012c&lt;br&gt;&#xA;ददाति हि स पिण्डान्वै पितुर्मातामहस्य च ।&#x9;013a&lt;br&gt;&#xA;पुत्रदौहित्रयोरेव विशेषो नास्ति धर्मतः ॥&#x9;013c&lt;br&gt;&#xA;अन्यत्र जामया सार्धं प्रजानां पुत्र ईहते ।&#x9;014a&lt;br&gt;&#xA;दुहिताऽन्यत्र जातेन पुत्रेणापि विशिष्यते ॥&#x9;014c&lt;br&gt;&#xA;दौहित्रकेण धर्मेण तत्र पश्यामि कारणम् ।&#x9;015a&lt;br&gt;&#xA;विक्रीतासु हि ये पुत्रा भवन्ति पितुरेव ते ॥&#x9;015c&lt;br&gt;&#xA;असूयवस्त्वधर्मिष्ठाः परस्वादायिनः शठाः ।&#x9;016a&lt;br&gt;&#xA;आसुरादधिसम्भूता धर्माद्विषमवृत्तयः ॥&#x9;016c&lt;br&gt;&#xA;अत्र गाथा यमोद्गीताः कीर्तयन्ति पुराविदः ।&#x9;017a&lt;br&gt;&#xA;धर्मज्ञा धर्मशास्त्रेषु निबद्धा धर्मसेतुषु ॥&#x9;017c&lt;br&gt;&#xA;यो मनुष्यः स्वकं पुत्रं विक्रीय धनमिच्छति ।&#x9;018a&lt;br&gt;&#xA;कन्यां वा जीवितार्थाय यः शुल्केन प्रयच्छति ॥&#x9;018c&lt;br&gt;&#xA;सप्तावरे महाघोरे निरये कालसाह्वये ।&#x9;019a&lt;br&gt;&#xA;स्वेदं मूत्रं पुरीषं च तस्मिन्मूढः समश्नुते ॥&#x9;019c&lt;br&gt;&#xA;आर्षे गोमिथुनं शुल्कं केचिदाहुर्मृषैव तत् ।&#x9;020a&lt;br&gt;&#xA;अल्पो वा बहु वा राजन्विक्रयस्तावदेव सः ॥&#x9;020c&lt;br&gt;&#xA;यद्यप्याचरितः कैश्चिन्नैष धर्मः सनातनः ।&#x9;021a&lt;br&gt;&#xA;अन्येषामपि दृश्यन्ते लोभतः सम्प्रवृत्तयः ॥&#x9;021c&lt;br&gt;&#xA;वश्यां कुमारीं बलतो ये तां समुपभुञ्जते ।&#x9;022a&lt;br&gt;&#xA;एते पापस्य कर्तारस्तमस्यन्धे च शेरते ॥&#x9;022c&lt;br&gt;&#xA;अन्योप्यथ न विक्रेयो मनुष्यः किं पुनः प्रजाः ।&#x9;023a&lt;br&gt;&#xA;अधर्ममूलैर्हि धनैस्तैर्न धर्मोऽथ कश्चन ॥ ॥&#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/081/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/081/</guid>
      <description>&lt;p&gt;अध्यायः 081&lt;/p&gt;&#xA;&lt;p&gt;भीष्मेण युधिष्ठिरं प्रति स्त्रीणां प्रशंसनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;प्राचेतसस्य वचनं कीर्तयन्ति पुराविदः ।&#x9;00a&lt;br&gt;&#xA;यस्याः किञ्चिन्नाददते ज्ञातयो न स विक्रयः ॥&#x9;001c&lt;br&gt;&#xA;अर्हणं तत्कुमारीणामानृशंस्यं व्रतं च तत् ।&#x9;002a&lt;br&gt;&#xA;सर्वं च प्रतिदेयं स्यात्कन्यायै तदशेषतः ॥&#x9;002c&lt;br&gt;&#xA;पितृभिर्भ्रातृभिश्चापि श्वशुरैरथ देवरैः ।&#x9;003a&lt;br&gt;&#xA;पूज्या लालयितव्याश्च बहुकल्याणमीप्सुभिः ॥&#x9;003c&lt;br&gt;&#xA;यदि वै स्त्री न रोचेत पुमांसं न प्रमोदयेत् ।&#x9;004a&lt;br&gt;&#xA;अप्रमोदात्पुनः पुंसः प्रजनो न प्रवर्धते ॥&#x9;004c&lt;br&gt;&#xA;पूज्या लालयितव्याश्च स्त्रियो नित्यं जनाधिप ।&#x9;005a&lt;br&gt;&#xA;स्त्रियो यत्र च पूज्यन्ते रमन्ते तत्र देवताः ॥&#x9;005c&lt;br&gt;&#xA;अपूजिताश्च यत्रैताः सर्वास्तत्राफलाः क्रियाः ।&#x9;006a&lt;br&gt;&#xA;तदा चैतत्कुलं नास्ति यदा शोचन्ति जामयः ॥&#x9;006c&lt;br&gt;&#xA;जामीशप्तानि गेहानि निकृत्तानीव कृत्यया ।&#x9;007a&lt;br&gt;&#xA;नैव भान्ति न वर्धन्ते श्रिया हीनानि पार्थिव ॥&#x9;007c&lt;br&gt;&#xA;स्त्रियः पुंसां परिददौ मनुर्जिगमिषुर्दिवम् ।&#x9;008a&lt;br&gt;&#xA;अबलाः स्वल्पकौपीनाः सुहृदः सत्यजिष्णवः ॥&#x9;008c&lt;br&gt;&#xA;ईर्षवो मानकामाश्च चण्डाश्च सुहृदोऽबुधाः ।&#x9;009a&lt;br&gt;&#xA;स्त्रियस्तु मानमर्हन्ति ता मानयत मानवाः ॥&#x9;009c&lt;br&gt;&#xA;स्त्रीप्रत्ययो हि वै धर्मो रतिभोगाश्च केवलाः ।&#x9;010a&lt;br&gt;&#xA;परिचर्या नमस्कारास्तदायत्ता भवन्तु वः ॥&#x9;010c&lt;br&gt;&#xA;उत्पादनमपत्यस्य जातस्य परिपालनम् ।&#x9;011a&lt;br&gt;&#xA;प्रीत्यर्थं लोकयात्रायाः पश्यत स्त्रीनिबन्धनम् ॥&#x9;011c&lt;br&gt;&#xA;सम्मान्यमानाश्चैता हि सर्वकार्याण्यवाप्स्यथ ।&#x9;012a&lt;br&gt;&#xA;विदेहराजदुहिता चात्र श्लोकमगायत ॥&#x9;012c&lt;br&gt;&#xA;नास्ति यज्ञः स्त्रियाः कश्चिन्न श्राद्धं नोप्रवासकम् ।&#x9;013a&lt;br&gt;&#xA;धर्मः स्वभर्तृशुश्रूषा तया स्वर्गं जयन्त्युत ॥&#x9;013c&lt;br&gt;&#xA;पिता रक्षति कौमारे भर्ता रक्षति यौवने ।&#x9;014a&lt;br&gt;&#xA;पुत्राश्च स्थाविरे भावे न स्त्री स्वातन्त्र्यमर्हति ॥&#x9;014c&lt;br&gt;&#xA;श्रिय एताः स्त्रियो नाम सत्कार्या भूतिमिच्छता ।&#x9;015a&lt;br&gt;&#xA;लालिताऽनुगृहीता च श्रीः स्त्री भवति भारतः ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/082/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/082/</guid>
      <description>&lt;p&gt;अध्यायः 082&lt;/p&gt;&#xA;&lt;p&gt;भीष्मेण युधिष्ठिरं प्रति ब्राह्मणादीनां दायविभजनविधिनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;सर्वशास्त्रविधानज्ञ राजधर्मविदुत्तम ।&#x9;001a&lt;br&gt;&#xA;अतीव संशयच्छेत्ता भवान्वै प्रथितः क्षितौ ॥&#x9;001c&lt;br&gt;&#xA;कश्चित्तु संशयो मेऽस्ति तन्मे ब्रूहि पितामह ।&#x9;002a&lt;br&gt;&#xA;&#39;अस्यामापदि कष्टायामन्यं पृच्छाम कं वयम्&#39; ॥&#x9;002c&lt;br&gt;&#xA;जातेऽस्मिन्संशये राजन्नान्यं पृच्छेम कञ्चन ॥&#x9;002e&lt;br&gt;&#xA;यथा नरेण कर्तव्यं धर्ममार्गानुवर्तिना ।&#x9;003a&lt;br&gt;&#xA;एतत्सर्वं महाबाहो भवान्व्याख्यातुमर्हति ॥&#x9;003c&lt;br&gt;&#xA;चतस्रो विहिता भार्या ब्राह्मणस्य पितामह ।&#x9;004a&lt;br&gt;&#xA;ब्राह्मणी क्षत्रिया वैश्या शूद्रा च रतिमिच्छतः ॥&#x9;004c&lt;br&gt;&#xA;तत्र जातेषु पुत्रेषु सर्वासां कुरुसत्तम ।&#x9;005a&lt;br&gt;&#xA;आनुपूर्व्येण कस्तेषां पित्र्यं दायाद्यमर्हति ॥&#x9;005c&lt;br&gt;&#xA;केन वा किं ततो हार्यं पितृवित्तात्पितामह ।&#x9;006a&lt;br&gt;&#xA;एतदिच्छामि कथितं विभागस्तेषु कः स्मृतः ॥&#x9;006c&lt;br&gt;&#xA;भीष्म उवाच ।&#x9;007&lt;br&gt;&#xA;ब्राह्मणः क्षत्रियो वैश्यस्त्रयो वर्णा द्विजातयः ।&#x9;007a&lt;br&gt;&#xA;एतेषु विहितो धर्मो ब्राह्मणस्य युधिष्ठिर ॥&#x9;007c&lt;br&gt;&#xA;वैषम्यादथवा लोभात्कामाद्वाऽपि परन्तप ।&#x9;008a&lt;br&gt;&#xA;ब्राह्मणस्य भवेच्छूद्रा न तु दृष्टा न तु स्मृता ॥&#x9;008c&lt;br&gt;&#xA;शूद्रां शयनमारोप्य ब्राह्मणि यात्यधोगतिम् ।&#x9;009a&lt;br&gt;&#xA;प्रायश्चित्तीयते चापि विधिदृष्टेन कर्मणा ॥&#x9;009c&lt;br&gt;&#xA;तत्र जातेष्वपत्येषु द्विगुणं स्याद्युधिष्ठिर ।&#x9;010a&lt;br&gt;&#xA;अतस्ते नियमं वित्ते सम्प्रवक्ष्यामि भारत ॥&#x9;010c&lt;br&gt;&#xA;लक्षण्यं गोवृषो यानं यत्प्रधानतमं भवेत् ।&#x9;011a&lt;br&gt;&#xA;ब्राह्मण्यास्तद्धरेत्पुत्र एकांशं वै पितुर्धनात् ॥&#x9;011c&lt;br&gt;&#xA;शेषं तु दशधा कार्यं ब्राह्मणस्वं युधिष्ठिर ।&#x9;012a&lt;br&gt;&#xA;तत्र तेनैव हर्तव्याश्चत्वारोंशाः पितुर्धनात् ॥&#x9;012c&lt;br&gt;&#xA;क्षत्रियायास्तु यः पुत्रो ब्राह्मणः सोप्यसंशयः ।&#x9;013a&lt;br&gt;&#xA;स तु मातुर्विशेषेण त्रीनंशान्हर्तुमर्हति ॥&#x9;013c&lt;br&gt;&#xA;वर्णे तृतीये जातस्तु वैश्यायां ब्राह्मणादपि ।&#x9;014a&lt;br&gt;&#xA;द्विरंशस्तेन हर्तव्यो ब्राह्मणस्वाद्युधिष्ठिर ॥&#x9;014c&lt;br&gt;&#xA;शूद्रायां ब्राह्मणाज्जातो नित्यादेयधनः स्मृतः ।&#x9;015a&lt;br&gt;&#xA;अल्पं चापि प्रदातव्यं शूद्रापुत्राय भारत ॥&#x9;015c&lt;br&gt;&#xA;दशधा प्रविभक्तस्य धनस्यैव भवेत्क्रमः ।&#x9;016a&lt;br&gt;&#xA;सवर्णासु तु जातानां समान्भागान्प्रकल्पयेत् ॥&#x9;016c&lt;br&gt;&#xA;अब्राह्मणं तु मन्यन्ते शूद्रापुत्रमनैपुणात् ।&#x9;017a&lt;br&gt;&#xA;त्रिषु वर्णेषु जातो हि ब्राह्मणाद्ब्राह्मणो भवेत् ॥&#x9;017c&lt;br&gt;&#xA;स्मृताश्च वर्णाश्चत्वारः पञ्चमो नाधिगम्यते ।&#x9;018a&lt;br&gt;&#xA;हरेच्च दशमं भागं शूद्रापुत्रः पितुर्धनात् ॥&#x9;018c&lt;br&gt;&#xA;तत्तु दत्तं हरेत्पित्रा नादत्तं हर्तुमर्हति ।&#x9;019a&lt;br&gt;&#xA;अवश्यं हि धनं देयं शूद्रापुत्राय भारत ॥&#x9;019c&lt;br&gt;&#xA;आनृशंस्यं परो धर्म इति तस्मै प्रदीयते ।&#x9;020a&lt;br&gt;&#xA;यत्र तत्र समुत्पन्नं गुणायैवोपपद्यते ॥&#x9;020c&lt;br&gt;&#xA;यद्यप्येष सुपुत्रः स्यादपुत्रो यदि वा भवेत् ।&#x9;021a&lt;br&gt;&#xA;नाधिकं दशमाद्दद्याच्छूद्रापुत्राय भारत ॥&#x9;021c&lt;br&gt;&#xA;&#39;स्मृत एकश्चतुर्भागः कन्याभागस्तु धर्मतः ।&#x9;022a&lt;br&gt;&#xA;अभ्रातृका समग्राहा चार्धास्येत्यपरे विदुः ॥&#39;&#x9;022c&lt;br&gt;&#xA;त्रैवार्षिकाद्यदा भक्तादधिकं स्याद्द्विजस्य तु ।&#x9;023a&lt;br&gt;&#xA;यजेत तेन द्रव्येण न वृथा साधयेद्धनम् ॥&#x9;023c&lt;br&gt;&#xA;त्रिसहस्रपरो दायः स्त्रियै देयो धनस्य वै ।&#x9;024a&lt;br&gt;&#xA;भर्त्रा तच्च धनं दत्तं यथार्हं भोक्तुमर्हति ॥&#x9;024c&lt;br&gt;&#xA;स्त्रीणां तु पतिदायाद्यमुपभोगफलं स्मृतम् ।&#x9;025a&lt;br&gt;&#xA;नापहारं स्त्रियः कुर्युः पितृवित्तात्कथञ्चन ॥&#x9;025c&lt;br&gt;&#xA;स्त्रियास्तु यद्भवेद्वित्तं पित्रा दत्तं युधिष्ठिर ।&#x9;026a&lt;br&gt;&#xA;ब्राह्मण्यास्तद्धरेत्कन्या यथा पुत्रस्तथाऽस्य सा ॥&#x9;026c&lt;br&gt;&#xA;सा हि पुत्रसमा राजन्विहिता कुरुनन्दन ।&#x9;027a&lt;br&gt;&#xA;एवमेव समुद्दिष्टो धर्मो वै भरतर्षभ ।&#x9;027c&lt;br&gt;&#xA;एवं धर्ममनुस्मृत्य न वृथा साधयेद्धनम् ॥&#x9;027e&lt;br&gt;&#xA;युधिष्ठिर उवाच ।&#x9;028&lt;br&gt;&#xA;शूद्रायां ब्राह्मणाज्जातो यद्यदेयधनः स्मृतः ।&#x9;028a&lt;br&gt;&#xA;केन प्रतिविशेषेण दशमोऽप्यस्य दीयते ॥&#x9;028c&lt;br&gt;&#xA;ब्राह्मण्यां ब्राह्मणाज्जातो ब्राह्मणः स्यान्न संशयः ।&#x9;029a&lt;br&gt;&#xA;क्षत्रियायां तथैव स्याद्वैश्यायामपि चैव हि ॥&#x9;029c&lt;br&gt;&#xA;कस्मात्तु विषमं भागं भजेरन्नृपसत्तम ।&#x9;030a&lt;br&gt;&#xA;यदा सर्वे त्रयो वर्णास्त्वयोक्ता ब्राह्मणा इति ॥&#x9;030c&lt;br&gt;&#xA;भीष्म उवाच ।&#x9;031&lt;br&gt;&#xA;दारा इत्युच्यते लोके नाम्नैकेन परन्तप ।&#x9;031a&lt;br&gt;&#xA;प्रोक्तेन चैव नाम्नाऽयं विशेषः सुमहान्भवेत् ॥&#x9;031c&lt;br&gt;&#xA;तिस्रः कृत्वा पुरो भार्याः पश्चाद्विन्देत ब्राह्मणीम् ।&#x9;032a&lt;br&gt;&#xA;सा ज्येष्ठा सा च पूज्या स्यात्सा च ताभ्यो गरीयसी&#x9;032c&lt;br&gt;&#xA;स्नानं प्रसाधनं भर्तुर्दन्तधावनमुञ्जनम् ।&#x9;033a&lt;br&gt;&#xA;हव्यं कव्यं च यच्चान्यद्धर्मयुक्तं गृहे भवेत् ॥&#x9;033c&lt;br&gt;&#xA;न तस्यां जातु तिष्ठन्त्यामन्या तत्कर्तुमर्हति ।&#x9;034a&lt;br&gt;&#xA;ब्राह्मणीत्वेव कुर्याद्वा ब्राह्मणस्य युधिष्ठिर ॥&#x9;034c&lt;br&gt;&#xA;अन्नं पानं च माल्यं च वासांस्याभरणानि च ।&#x9;035a&lt;br&gt;&#xA;ब्राह्मण्यैतानि देयानि भर्तुः सा हि गरीयसी ॥&#x9;035c&lt;br&gt;&#xA;मनुनाऽभिहितं शास्त्रं यच्चापि कुरुनन्दन ।&#x9;036a&lt;br&gt;&#xA;तत्राप्येष महाराज दृष्टो धर्मः सनातनः ॥&#x9;036c&lt;br&gt;&#xA;अथ चेदन्यथा कुर्याद्यदि कामाद्युधिष्ठिर ।&#x9;037a&lt;br&gt;&#xA;यथा ब्राह्मणचाण्डालः पूर्वदृष्टस्तथैव सः ॥&#x9;037c&lt;br&gt;&#xA;ब्राह्मण्याः सदृशः पुत्रः क्षत्रियायाश्च यो भवेत् ।&#x9;038a&lt;br&gt;&#xA;राजन्विशेषो यस्त्वत्र वर्णयोरुभयोरपि ॥&#x9;038c&lt;br&gt;&#xA;न तु जात्या समा लोके ब्राह्मण्याः क्षत्रिया भवेत् ।&#x9;039a&lt;br&gt;&#xA;ब्राह्मण्याः प्रथमः पुत्रो भूयान्स्याद्राजसत्तम ॥&#x9;039c&lt;br&gt;&#xA;भूयो भूयोपि संहार्यः पितृवित्ताद्युधिष्ठिर ।&#x9;040a&lt;br&gt;&#xA;यथा न सदृशी जातु ब्राह्मण्याः क्षत्रिया भवेत् ॥&#x9;040c&lt;br&gt;&#xA;क्षत्रियायास्तथा वैश्या न जातु सदृशी भवेत् ।&#x9;041a&lt;br&gt;&#xA;श्रीश्च राज्यं च कोशश्च क्षत्रियाणां युधिष्ठिर ॥&#x9;041c&lt;br&gt;&#xA;विहितं दृश्यते राजन्सागरान्तां च मेदिनीम् ।&#x9;042a&lt;br&gt;&#xA;क्षत्रियो हि स्वधर्मेण श्रियं प्राप्नोति भूयसीम् ।&#x9;042c&lt;br&gt;&#xA;राजा दण्डधरो राजन्रक्षा नान्यत्र क्षत्रियात् ॥&#x9;042e&lt;br&gt;&#xA;ब्राह्मणा हि महाभाग देवानामपि देवताः ।&#x9;043a&lt;br&gt;&#xA;तेषु राजा प्रवर्तेत पूजया विधिपूर्वकम् ॥&#x9;043c&lt;br&gt;&#xA;प्रणीतमृषिभिर्ज्ञात्वा धर्मं शाश्वतमव्ययम् ।&#x9;044a&lt;br&gt;&#xA;लुप्यमानं स्वधर्मेण क्षत्रियो रक्षति प्रजाः ॥&#x9;044c&lt;br&gt;&#xA;दस्युभिर्ह्रियमाणं च धनं दारांश्च सर्वशः ।&#x9;045a&lt;br&gt;&#xA;सर्वेषामेव वर्णानां त्राता भवति पार्थिवः ॥&#x9;045c&lt;br&gt;&#xA;भूयान्स्यात्क्षत्रियापुत्रो वैश्यापुत्रान्न संशयः ।&#x9;046a&lt;br&gt;&#xA;भूयस्तेनापि हर्तव्यं पितृवित्ताद्युधिष्ठिर ॥&#x9;046c&lt;br&gt;&#xA;युधिष्ठिर उवाच ।&#x9;047&lt;br&gt;&#xA;उक्तं ते विधिवद्राजन्ब्राह्मणस्य पितामह ।&#x9;047a&lt;br&gt;&#xA;इतरेषां तु वर्णानां कथं वै नियमो भवेत् ॥&#x9;047c&lt;br&gt;&#xA;भीष्म उवाच ।&#x9;048&lt;br&gt;&#xA;क्षत्रियस्यापि भार्ये द्वे विहिते कुरुनन्दन ।&#x9;048a&lt;br&gt;&#xA;तृतीया च भवेच्छूद्रा न तु दृष्टा न तु स्मृता ॥&#x9;048c&lt;br&gt;&#xA;एष एव क्रमो हि स्यात्क्षत्रियाणां युधिष्ठिर ।&#x9;049a&lt;br&gt;&#xA;अष्टधा तु भवेत्कार्यं क्षत्रियस्वं जनाधिप ॥&#x9;049c&lt;br&gt;&#xA;क्षत्रियाया हरेत्पुत्रश्चतुरोंशान्पितुर्धनात् ।&#x9;050a&lt;br&gt;&#xA;युद्धावहारिकं यच्च पितुः स्यात्स हरेत्तु तत् ॥&#x9;050c&lt;br&gt;&#xA;वैश्यापुत्रस्तु भागांस्त्रीञ्शूद्रापुत्रस्तथाष्टमम् ।&#x9;051a&lt;br&gt;&#xA;सोऽपि दत्तं हरेत्पित्रा नादत्तं हर्तुमर्हति ॥&#x9;051c&lt;br&gt;&#xA;एकैव हि भवेद्भार्या वैश्यस्य कुरुनन्दन ।&#x9;052a&lt;br&gt;&#xA;द्वितीया तु भवेच्छूद्रा न तु दृष्टा न तु स्मृता ॥&#x9;052c&lt;br&gt;&#xA;वैश्यस्य वर्तमानस्य वैश्यायां भरतर्षभ ।&#x9;053a&lt;br&gt;&#xA;शूद्रायां चापि कौन्तेय तयोर्विनियमः स्मृतः ॥&#x9;053c&lt;br&gt;&#xA;पञ्चधा तु भवेत्कार्यं वैश्यस्वं भरतर्षभ ।&#x9;054a&lt;br&gt;&#xA;तयोरपत्ये वक्ष्यामि विभागं च जनाधिप ॥&#x9;054c&lt;br&gt;&#xA;वैश्यापुत्रेण हर्तव्याश्चत्वारोंशाः पितुर्धनात् ।&#x9;055a&lt;br&gt;&#xA;पञ्चमस्तु स्मृतो भागः शूद्रापुत्राय भारत ॥&#x9;055c&lt;br&gt;&#xA;सोपि दत्तं हरेत्पित्रा नादत्तं हर्तुमर्हति ।&#x9;056a&lt;br&gt;&#xA;त्रिभिर्वर्णैः सदा जातः शूद्रो देयधनो भवेत् ॥&#x9;056c&lt;br&gt;&#xA;शूद्रस्य स्यात्सवर्णैव भार्या नान्या कथञ्चन ।&#x9;057a&lt;br&gt;&#xA;समभागाश्च पुत्राः स्युर्यदि पुत्रशतं भवेत् ॥&#x9;057c&lt;br&gt;&#xA;जातानां समवर्णायाः पुत्राणामविशेषतः ।&#x9;058a&lt;br&gt;&#xA;सर्वेषामेव वर्णानां समभागो धनात्स्मृतः ॥&#x9;058c&lt;br&gt;&#xA;ज्येष्ठस्य भागो ज्येष्ठः स्यादेकांशो यः प्रधानतः ।&#x9;059a&lt;br&gt;&#xA;एष दायविधिः पार्थ पूर्वमुक्तः स्वयम्भुवा ॥&#x9;059c&lt;br&gt;&#xA;समवर्णासु जातानां विशेषोऽस्त्यपरो नृप ।&#x9;060a&lt;br&gt;&#xA;विवाहवैशिष्ट्यकृतः पूर्वपूर्वो विशिष्यते ॥&#x9;060c&lt;br&gt;&#xA;हरेज्ज्येष्ठः प्रधानांशमेकभार्यासुतेष्वपि ।&#x9;061a&lt;br&gt;&#xA;मध्यमो मध्यमं चैव कनीयांस्तु कनीयसम् ॥&#x9;061c&lt;br&gt;&#xA;एवं जातिषु सर्वासु सवर्णः श्रेष्ठतां गतः ।&#x9;062a&lt;br&gt;&#xA;महर्षिरपि चैतद्वै मारीचः काश्यपोऽब्रवीत् ॥ ॥&#x9;062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/083/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/083/</guid>
      <description>&lt;p&gt;अध्यायः 083&lt;/p&gt;&#xA;&lt;p&gt;भीष्मेण युधिष्ठिरं प्रति सङ्करजातीनां शीलविभागादिनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;अर्थाश्रयाद्वा कामाद्वा वर्णानां चाप्यनिश्चयात् ।&#x9;001a&lt;br&gt;&#xA;अज्ञानाद्वापि वर्णानां जायते वर्णसङ्करः ॥&#x9;001c&lt;br&gt;&#xA;तेषामेतेन विधिना जातानां वर्णसङ्करे ।&#x9;002a&lt;br&gt;&#xA;को धर्मः कानि कर्माणि तन्मे ब्रूहि पितामह ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;चातुर्वर्ण्यस्य कर्माणि चातुर्वर्ण्यं च केवलम् ।&#x9;003a&lt;br&gt;&#xA;असृजत्स हि यज्ञार्थे पूर्वमेव प्रजापतिः ॥&#x9;003c&lt;br&gt;&#xA;भार्याश्चतस्रो विप्रस्य द्वयोरात्मा प्रजायते ।&#x9;004a&lt;br&gt;&#xA;आनुपूर्व्याद्द्वयोर्हीनौ मातृजात्यौ प्रसूयतः ॥&#x9;004c&lt;br&gt;&#xA;परं शवाद्ब्राह्मणस्यैव पुत्रः शूद्रापुत्रं पारशवं तमाहुः ।&#x9;005a&lt;br&gt;&#xA;शुश्रूषकः स्वस्य कुलस्य स स्यात्स्वचारित्रं नित्यमथो न जह्यात् ॥&#x9;005c&lt;br&gt;&#xA;सर्वानुपायानथ सम्प्रधार्य समुद्धरेत्स्वस्य कुलस्य तन्त्रम् ।&#x9;006a&lt;br&gt;&#xA;ज्येष्ठो यवीयानपि यो द्विजस्यशुश्रूषया दानपरायणः स्यात् ॥&#x9;006c&lt;br&gt;&#xA;तिस्रः क्षत्रियसम्बन्धाद्द्वयोरात्माऽस्य जायते ।&#x9;007a&lt;br&gt;&#xA;हीनवर्णास्तृतीयायां शूद्रा उग्रा इति स्मृतिः ॥&#x9;007c&lt;br&gt;&#xA;द्वे चापि भार्ये वैश्यस्य द्वयोरात्माऽस्य जायते ।&#x9;008a&lt;br&gt;&#xA;शूद्रा शूद्रस्य चाप्येका शूद्रमेव प्रजायते ॥&#x9;008c&lt;br&gt;&#xA;अतोऽविशिष्टस्त्वधमो गुरुदारप्रधर्षकः ।&#x9;009a&lt;br&gt;&#xA;ब्राह्यं वर्णं जनयति चातुर्वर्ण्यविगर्हितम् ॥&#x9;009c&lt;br&gt;&#xA;अयाज्यं क्षत्रियो व्रात्यं सूतं स्तोत्रक्रियापरम् ।&#x9;010a&lt;br&gt;&#xA;वैश्यो वैदेहकं चापि मौद्गल्यमपवर्जितम् ॥&#x9;010c&lt;br&gt;&#xA;शूद्रश्चण्डालमत्युग्रं वध्यघ्नं बाह्यवासिनम् ।&#x9;011a&lt;br&gt;&#xA;ब्राह्मण्यां सम्प्रजायन्त इत्येते कुलपांसनाः ।&#x9;011c&lt;br&gt;&#xA;एते मतिमतांश्रेष्ठ वर्णसङ्करजाः प्रभो ॥&#x9;011e&lt;br&gt;&#xA;बन्दी तु जायते वैश्यान्मागधो वाक्यजीवनः ।&#x9;012a&lt;br&gt;&#xA;शूद्रान्निषादो मत्स्यघ्नः क्षत्रियायां व्यतिक्रमात् ॥&#x9;012c&lt;br&gt;&#xA;शूद्रादायोगवश्चापि वैश्यायां ग्राम्यधर्मिणः ।&#x9;013a&lt;br&gt;&#xA;ब्राह्मणैरप्रतिग्राह्यस्तक्षा स्वधनजीवनः ॥&#x9;013c&lt;br&gt;&#xA;एतेऽपि सदृशान्वर्णाञ्जनयन्ति स्वयोनिषु ।&#x9;014a&lt;br&gt;&#xA;मातृजात्या प्रसूयन्ते ह्यवरा हीनयोनिषु ॥&#x9;014c&lt;br&gt;&#xA;यथा चतुर्षु वर्णेषु द्वयोरात्माऽस्य जायते ।&#x9;015a&lt;br&gt;&#xA;आनन्तर्यात्प्रजायन्ते यथा बाह्या प्रधानतः ॥&#x9;015c&lt;br&gt;&#xA;ते चापि सदृशं वर्णं जनयन्ति स्वयोनिषु ।&#x9;016a&lt;br&gt;&#xA;परस्परस्य दारेषु जनयन्ति विगर्हितान् ॥&#x9;016c&lt;br&gt;&#xA;यथा शूद्रोऽपि ब्राह्मण्यां जन्तुं बाह्यं प्रसूयते ।&#x9;017a&lt;br&gt;&#xA;एवं बाह्यतराद्बाह्यश्चातुर्वर्ण्यात्प्रजायते ॥&#x9;017c&lt;br&gt;&#xA;प्रतिलोमं तु वर्धन्ते बाह्योद्बाह्यतरात्पुनः ।&#x9;018a&lt;br&gt;&#xA;हीनाद्धीनाः प्रसूयन्ते वर्णाः पञ्चदशैव तु ॥&#x9;018c&lt;br&gt;&#xA;अगम्यागमनाच्चैव जायते वर्णसङ्करः ।&#x9;019a&lt;br&gt;&#xA;बाह्यानामनुजायन्ते सैरन्ध्र्यां मागधेषु च ।&#x9;019c&lt;br&gt;&#xA;प्रसाधनोपचारज्ञमदासं दासजीवनम् ॥&#x9;019e&lt;br&gt;&#xA;क्षत्रा ह्यायोगवं सूते वागुराबन्धजीवनम् ।&#x9;020a&lt;br&gt;&#xA;मैरेयकं च वैदेहः सम्प्रसूतेऽथ माधुकम् ॥&#x9;020c&lt;br&gt;&#xA;निषादो मद्गुरं सूते दासं नावोपजीविनम् ।&#x9;021a&lt;br&gt;&#xA;मृतपं चापि चाण्डालः श्वपाकमिति विश्रुतम्&#x9;021c&lt;br&gt;&#xA;चतुरो मागधी सूते क्रूरान्मायोपजीविनः ।&#x9;022a&lt;br&gt;&#xA;मांसं स्वादुकरं क्षौद्रं सौगन्धमिति विश्रुतम् ॥&#x9;022c&lt;br&gt;&#xA;वैदेहकाच्च पापिष्ठा क्रूरं मायोपजीविनम् ।&#x9;023a&lt;br&gt;&#xA;निषादान्मद्रनाभं च खरयानप्रयायिनम् ॥&#x9;023c&lt;br&gt;&#xA;चण्डालात्पुल्कसं चापि खराश्वगजभोजिनम् ।&#x9;024a&lt;br&gt;&#xA;भृतचैलप्रतिच्छन्नं भिन्नभाजनभोजिनम् ॥&#x9;024c&lt;br&gt;&#xA;आयोगवीषु जायन्ते हीनवर्णास्तु ते त्रयः ।&#x9;025a&lt;br&gt;&#xA;क्षुद्रो वैदेहकादन्धो बहिर्ग्रामप्रतिश्रयः ॥&#x9;025c&lt;br&gt;&#xA;कारावरो निषाद्यां तु चर्मकारः प्रसूयते ।&#x9;026a&lt;br&gt;&#xA;चाण्डालात्पाण्डुसौपाकस्त्वक्सारव्यवहारवान् ॥&#x9;026c&lt;br&gt;&#xA;आहिण्डको निषादेन वैदेह्यां सम्प्रसूयते ।&#x9;027a&lt;br&gt;&#xA;चण्डालेन तु सौपाकश्चण्डालसमवृत्तिमान् ॥&#x9;027c&lt;br&gt;&#xA;निषादी चापि चण्डालात्पुत्रमन्तेवसायिनम् ।&#x9;028a&lt;br&gt;&#xA;श्मशानगोचरं सूते बाह्यैरपि बहिष्कृतम् ॥&#x9;028c&lt;br&gt;&#xA;इत्येते सङ्करे जाताः पितृमातृव्यतिक्रमात् ।&#x9;029a&lt;br&gt;&#xA;प्रच्छन्नान्वा प्रकाशा वा वेदितव्याः स्वकर्मभिः ॥&#x9;029c&lt;br&gt;&#xA;चतुर्णामेव वर्णानां धर्मो नान्यस्य विद्यते ।&#x9;030a&lt;br&gt;&#xA;वर्णानां धर्महीनेषु सङ्ख्या नास्तीह कस्यचित् ॥&#x9;030c&lt;br&gt;&#xA;यदृच्छयोपसम्पन्नैर्यज्ञसाधुबहिष्कृतैः ।&#x9;031a&lt;br&gt;&#xA;बाह्या बाह्यैश्च जायन्ते यथावृत्ति यथाश्रयम् ॥&#x9;031c&lt;br&gt;&#xA;चतुष्पथश्मशानानि शैलांश्चान्यान्वनस्पतीन् ।&#x9;031e&lt;br&gt;&#xA;कार्ष्णायसमलङ्कारं परिगृह्य च नित्यशः ।&#x9;032a&lt;br&gt;&#xA;वसेयुरेते विज्ञाता वर्तयन्तः स्वकर्मभिः ॥&#x9;032c&lt;br&gt;&#xA;युञ्जन्तो वाऽप्यलङ्कारांस्तथोपकरणानि च ।&#x9;033a&lt;br&gt;&#xA;गोब्राह्मणाय साहय्यं कुर्वाणा वै न संशयः ॥&#x9;033c&lt;br&gt;&#xA;आनृशंस्यमनुक्रोशः सत्यवाक्यं तथा क्षमा ।&#x9;034a&lt;br&gt;&#xA;स्वशरीरैरपि त्राणं बाह्यानां सिद्धिकारणम् ।&#x9;034c&lt;br&gt;&#xA;भवन्ति मनुजव्याघ्र तत्र मे नास्ति संशयः ॥&#x9;034e&lt;br&gt;&#xA;यथोपदेशं परिकीर्तितासु नरः प्रजायेत विचार्य बुद्धिमान् ।&#x9;035a&lt;br&gt;&#xA;निहीनयोनिर्हि सुतोऽवसादये-त्तितीर्षमाणं हि यथोपलो जले ॥&#x9;035c&lt;br&gt;&#xA;अविद्वांसमलं लोके विद्वांसमपि वा पुनः ।&#x9;036a&lt;br&gt;&#xA;नयन्ति ह्यपथं नार्यः कामक्रोधवशानुगम् ॥&#x9;036c&lt;br&gt;&#xA;स्वभावश्चैव नारीणां नराणामिह दूषणम् ।&#x9;037a&lt;br&gt;&#xA;अत्यर्थं न प्रसज्जन्ते प्रमदासु विपश्चितः ॥&#x9;037c&lt;br&gt;&#xA;युधिष्ठिर उवाच ।&#x9;038&lt;br&gt;&#xA;वर्णापेतमविज्ञाय नरं कलुषयोनिजम् ।&#x9;038a&lt;br&gt;&#xA;आर्यरूपमिवानार्यं कथं विद्यामहे वयम् ॥&#x9;038c&lt;br&gt;&#xA;भीष्म उवाच ।&#x9;039&lt;br&gt;&#xA;योनिसङ्कलुषे जातं नानाभावसमन्वितम् ।&#x9;039a&lt;br&gt;&#xA;कर्मभिः सज्जनाचीर्णैर्विज्ञेयाः शुद्धयोनिकाः ॥&#x9;039c&lt;br&gt;&#xA;अनार्यत्वमनाचारः क्रूरत्वं निष्क्रियात्मता ।&#x9;040a&lt;br&gt;&#xA;पुरुषं व्यञ्जयन्तीह लोके कलुषयोनिजम् ॥&#x9;040c&lt;br&gt;&#xA;पित्र्यं वा भजते शीलं मातृजं वा तथोभयम् ।&#x9;041a&lt;br&gt;&#xA;न कथञ्चन सङ्कीर्णः प्रवृतिं स्वां नियच्छति ॥&#x9;041c&lt;br&gt;&#xA;यथैव सदृसो रूपे मातावित्रोर्हि जायते ।&#x9;042a&lt;br&gt;&#xA;व्याघ्रबिन्दोस्तथा योनिं पुरुषः स्वां नियच्छति ॥&#x9;042c&lt;br&gt;&#xA;कुले स्रोतसि सञ्च्छन्ने यस्य स्याद्योनिसङ्करः ।&#x9;043a&lt;br&gt;&#xA;संश्रयत्येव तच्छीलं नरोऽल्पमथवा बहु ॥&#x9;043c&lt;br&gt;&#xA;आर्यरूपसमाचारं चरन्तं कृतके पथि ।&#x9;044a&lt;br&gt;&#xA;सवर्णमन्यवर्णं वा स्वशीलं शास्ति निश्चये ॥&#x9;044c&lt;br&gt;&#xA;नानावृत्तेषु भूतेषु नानाक्रमरतेषु च ।&#x9;045a&lt;br&gt;&#xA;जन्मवृत्तसमं लोके सुश्लिष्टं न विरज्यते ॥&#x9;045c&lt;br&gt;&#xA;शरीरमिह सत्वेन न तस्य परिकृष्यते ।&#x9;046a&lt;br&gt;&#xA;ज्येष्ठमध्यावरं सत्वं तुल्यसत्वं प्रमोदते ॥&#x9;046c&lt;br&gt;&#xA;ज्यायांसमपि शीलेन विहीनं नैव पूजयेत् ।&#x9;047a&lt;br&gt;&#xA;अपि शूद्रं च धर्मज्ञं सद्वृत्तमभिपूजयेत् ॥&#x9;047c&lt;br&gt;&#xA;आत्मानमाख्याति हि कर्मभिर्नरः सुशीलचारित्रकुलैः शुभाशुभैः ।&#x9;048a&lt;br&gt;&#xA;प्रनष्टमप्यात्मकुलं तथा नरः पुनः प्रकाशं कुरुते स्वकर्मतः ॥&#x9;048c&lt;br&gt;&#xA;योनिष्वेतासु सर्वासु सङ्कीर्णास्वितरासु च ।&#x9;049a&lt;br&gt;&#xA;यत्रात्मानं न जनयेद्बुधस्तां परिवर्जयेत् ॥ ॥&#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/084/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/084/</guid>
      <description>&lt;p&gt;अध्यायः 084&lt;/p&gt;&#xA;&lt;p&gt;भीष्मेण युधिष्ठिरम्प्रत्यौरसादिपुत्रनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;ब्रूहि तात कुरुश्रेष्ठ वर्णानां त्वं पृथक् पृथक् ।&#x9;001a&lt;br&gt;&#xA;कीदृश्यां कीदृशाश्चापि पुत्राः कस्य च के च ते ॥&#x9;001c&lt;br&gt;&#xA;विप्रवादाः सुबहवः श्रूयन्ते पुत्रकारिणाम् ।&#x9;002a&lt;br&gt;&#xA;अत्र नो मुह्यतां राजन्संशयं छेत्तुमर्हसि ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;&#39;आत्मा पुत्रस्तु विज्ञेयः प्रथमो बहुधा परे ॥&#x9;003ac&lt;br&gt;&#xA;स्वे क्षेत्रे संस्कृते यस्तु पुत्रमुत्पादयेत्स्वयम् ।&#x9;004a&lt;br&gt;&#xA;तमौरसं विजानीयात्पुत्रं प्रथमकल्पितम् ॥&#x9;004c&lt;br&gt;&#xA;अग्निं प्रजापतिं चेष्ट्वा वराय प्रतिपादिता ।&#x9;005a&lt;br&gt;&#xA;पुत्रिका स्याद्दुहितरि सङ्कल्पे वाऽपि वा सुतः ॥&#x9;005c&lt;br&gt;&#xA;तल्पे जातः प्रमीतस्य क्लीबस्य पतितस्य वा ।&#x9;006a&lt;br&gt;&#xA;स्वधर्मेण नियुक्तो यः स पुत्रः क्षेत्रजः स्मृतः ॥&#x9;006c&lt;br&gt;&#xA;माता पिता च दद्यातां यमद्भिः पुत्रमापदि ।&#x9;007a&lt;br&gt;&#xA;सदृशप्रीतिसंयुक्तो विज्ञेयो दत्रिमः सुतः ॥&#x9;007c&lt;br&gt;&#xA;सदृशं तु प्रकुर्याद्यं गुणदोषविचक्षणम् ।&#x9;008a&lt;br&gt;&#xA;पुत्रं पुत्रगुणैर्युक्तं विज्ञेयः स तु कृत्रिमः ॥&#x9;008c&lt;br&gt;&#xA;उत्पद्यते यस्य गूढं न च ज्ञायेत कस्यचित् ।&#x9;009a&lt;br&gt;&#xA;स भवेद्गूढजो नाम तस्य स्याद्यस्य तल्पतः ॥&#x9;009c&lt;br&gt;&#xA;मातापितृभ्यामुत्सृष्टस्तयोरन्यतरेण वा ।&#x9;010a&lt;br&gt;&#xA;यं पुत्रं प्रतिगृह्णीयादपविद्धः स उच्यते ॥&#x9;010c&lt;br&gt;&#xA;पितृवेश्मनि कन्या तु यं पुत्रं जनयेद्रहः ।&#x9;011a&lt;br&gt;&#xA;तं कानीनं वदन्नाम्ना वोढुः कन्यासमुद्भवे ॥&#x9;011c&lt;br&gt;&#xA;या गर्भिणी संस्क्रियते ज्ञाताऽज्ञातापि वा सती ।&#x9;012a&lt;br&gt;&#xA;वोढुः स गर्भो भवति सहोढ इति उच्यते ॥&#x9;012c&lt;br&gt;&#xA;क्रीणीयाद्यस्त्वपर्यार्थं मातापित्रोर्यमन्तिकात् ।&#x9;013a&lt;br&gt;&#xA;स क्रीतकः सुतस्तस्य सदृशोऽसदृशोपि वा ॥&#x9;013c&lt;br&gt;&#xA;या पत्या वा परित्यक्ता विधवा वा स्वकेच्छया ।&#x9;014a&lt;br&gt;&#xA;उत्पादयति पुनर्भूत्वा स पौनर्भव उच्यते ॥&#x9;014c&lt;br&gt;&#xA;सा चेदक्षतयोनिः स्याद्गतप्रत्याङ्गताऽपि वा ।&#x9;015a&lt;br&gt;&#xA;पौनर्भवेन भर्त्रा सा पुनसंस्कारमर्हति ॥&#x9;015c&lt;br&gt;&#xA;मातापितृहनो यः स्यात्त्यक्तो वा स्यादकारणम् ।&#x9;016a&lt;br&gt;&#xA;आत्मानं स्पर्शयेद्यस्तु स्वयन्दत्तस्तु स स्मृतः ॥&#x9;016c&lt;br&gt;&#xA;यं ब्राह्मणस्तु शूद्रायां कामादुत्पादयेत्सुतम् ।&#x9;017a&lt;br&gt;&#xA;स पावयन्नेव शवस्तस्मात्पारशवः स्मृतः ॥&#x9;017c&lt;br&gt;&#xA;दास्यां वा दासदास्यां वा यः शूद्रस्य सुतो भवेत् ।&#x9;018a&lt;br&gt;&#xA;सोऽनुज्ञातो हरेदंशमिति धर्मो व्यवस्थितः ॥&#x9;018c&lt;br&gt;&#xA;क्षेत्रजादीन्सुतानेतानेकादश यथोदितान् ।&#x9;019a&lt;br&gt;&#xA;पुत्रप्रतिनिधीनाहुः क्रियालोपान्मनीषिणः ॥&#x9;019c&lt;br&gt;&#xA;भ्रातॄणामेकजातानामेकश्चेत्पुत्रवान्भवेत् ।&#x9;020a&lt;br&gt;&#xA;सर्वांस्तांस्तेन पुत्रेण पुत्रिणो मनुरब्रवीत् ॥&#x9;020c&lt;br&gt;&#xA;सर्वासामेकपत्नीनामेका चेत्पुत्रिणी भवेत् ।&#x9;021a&lt;br&gt;&#xA;सर्वास्तास्तेन पुत्रेण प्राह पुत्रवतीर्मनुः ॥&#x9;021c&lt;br&gt;&#xA;आत्मा पुत्रश्च विज्ञेयस्तस्यानन्तरजश्च यः ।&#x9;022a&lt;br&gt;&#xA;निरुक्तजश्च विज्ञेयः सुतः प्रसृतजस्तथा ॥&#x9;022c&lt;br&gt;&#xA;पतितस्य तु भार्याया भर्त्रा सुसमवेतया ।&#x9;023a&lt;br&gt;&#xA;तथा दत्तकृतौ पुत्रावध्यूढश्च तथाऽपरः ॥&#x9;023c&lt;br&gt;&#xA;षडपध्वंसजाश्चापि कानीनापसदास्तथा ।&#x9;024a&lt;br&gt;&#xA;इत्येते वै समाख्यातास्तान्विजानीहि भारत ॥&#x9;024c&lt;br&gt;&#xA;युधिष्ठिर उवाच ।&#x9;025&lt;br&gt;&#xA;षडपध्वंसजाः के स्युः के वाऽप्यपसदास्तथा ।&#x9;025a&lt;br&gt;&#xA;एतत्सर्वं यथातत्त्वं व्याख्यातुं मे त्वमर्हसि ॥&#x9;025c&lt;br&gt;&#xA;भीष्म उवाच ।&#x9;026&lt;br&gt;&#xA;त्रिषु वर्णेषु ये पुत्रा ब्राह्मणस्य युधिष्ठिर ।&#x9;026a&lt;br&gt;&#xA;वर्णयोश्च द्वयोः स्यातां यौ राजन्यस्य भारत ॥&#x9;026c&lt;br&gt;&#xA;एको द्विवर्ण एवाथ तथाऽत्रैवोपलक्षितः ।&#x9;027a&lt;br&gt;&#xA;षडपध्वंसजास्ते हि तथैवापसदाञ्शृणु ॥&#x9;027c&lt;br&gt;&#xA;चाण्डालो व्रात्यवर्णौ तु ब्राह्मण्यां क्षत्रियासु च ।&#x9;028a&lt;br&gt;&#xA;वैश्यायां चैव शूद्रस्य लक्ष्यास्तेऽपसदास्त्रयः ॥&#x9;028c&lt;br&gt;&#xA;मागधो वामकश्चैव द्वौ वैश्यस्योपलक्षितौ ।&#x9;029a&lt;br&gt;&#xA;ब्राह्मण्यां क्षत्रियायां च क्षत्रियस्यैक एव तु ॥&#x9;029c&lt;br&gt;&#xA;ब्राह्मण्यां लक्ष्यते सूत इत्येतेऽपसदाः स्मृताः ।&#x9;030a&lt;br&gt;&#xA;पुत्रा ह्येते न शक्यन्ते मिथ्या कर्तुं नराधिप ॥&#x9;030c&lt;br&gt;&#xA;युधिष्ठिर उवाच ।&#x9;031&lt;br&gt;&#xA;क्षेत्रजं केचिदेवाहुः सुतं केचित्तु शुक्रजम् ।&#x9;031a&lt;br&gt;&#xA;तुल्यावेतौ सुतौ कस्य तन्मे ब्रूहि पितामह ॥&#x9;031c&lt;br&gt;&#xA;भीष्म उवाच ।&#x9;032&lt;br&gt;&#xA;रेतजो वा भवेत्पुत्रः पुत्रो वा क्षत्रेजो भवेत् ।&#x9;032a&lt;br&gt;&#xA;अध्यूढः समयं भित्त्वेत्येतदेव निबोध मे ॥&#x9;032c&lt;br&gt;&#xA;युधिष्ठिर उवाच ।&#x9;033&lt;br&gt;&#xA;रेतजं विद्म वै पुत्रं क्षत्रेजस्यागमः कथम् ।&#x9;033a&lt;br&gt;&#xA;अध्यूढं विद्म वै पुत्रं भित्त्वा तु समयं कथम् ॥&#x9;033c&lt;br&gt;&#xA;भीष्म उवाच ।&#x9;034&lt;br&gt;&#xA;आत्मजं पुत्रमुत्पाद्य यस्त्यजेत्कारणान्तरे ।&#x9;034a&lt;br&gt;&#xA;न तत्र कारणं रेतः स क्षेत्रस्वामिनो भवेत् ॥&#x9;034c&lt;br&gt;&#xA;पुत्रकामो हि पुत्रार्थे यां वृणीते विशाम्पते ।&#x9;035a&lt;br&gt;&#xA;तत्र क्षेत्रं प्रमाणं स्यान्न वै तत्रात्मजः सुतः ॥&#x9;035c&lt;br&gt;&#xA;अन्यत्र क्षेत्रजः पुत्रो लक्ष्यते भरतर्षभ ।&#x9;036a&lt;br&gt;&#xA;न ह्यात्मा शक्यते हन्तुं दृष्टान्तोपगतो ह्यसौ ॥&#x9;036c&lt;br&gt;&#xA;क्वचिच्च कुतकः पुत्रः सङ्ग्रहादेव लक्ष्यते ।&#x9;037a&lt;br&gt;&#xA;न तत्र रेतः क्षेत्रं वा प्रमाणं स्याद्युधिष्ठिर ॥&#x9;037c&lt;br&gt;&#xA;युधिष्ठिर उवाच ।&#x9;038&lt;br&gt;&#xA;कीदृशः कृतकः पुत्रः सङ्ग्रहादेव लक्ष्यते ।&#x9;038a&lt;br&gt;&#xA;शुक्रं क्षेत्रं प्रमाणं वा यत्र लक्ष्यं न भारत ॥&#x9;038c&lt;br&gt;&#xA;भीष्म उवाच ।&#x9;039&lt;br&gt;&#xA;मातापितृभ्यां यस्त्यक्तः पथि यस्तं प्रकल्पयेत् ।&#x9;039a&lt;br&gt;&#xA;न चास्य मातापितरौ ज्ञायेतां स हि कृत्रिमः ॥&#x9;039c&lt;br&gt;&#xA;अस्वामिकस्य स्वामित्वं यस्मिन्सम्प्रतिलक्ष्यते ।&#x9;040a&lt;br&gt;&#xA;यो वर्णः पोषयेत्तं च तद्वर्णस्तस्य जायते ॥&#x9;040c&lt;br&gt;&#xA;युधिष्ठिर उवाच ।&#x9;041&lt;br&gt;&#xA;कथमस्य प्रयोक्तव्यः संस्कारः कस्य वा कथम् ।&#x9;041a&lt;br&gt;&#xA;देया कन्या कथं चेति तन्मे ब्रूहि पितामह ॥&#x9;041c&lt;br&gt;&#xA;भीष्म उवाच ।&#x9;042&lt;br&gt;&#xA;आत्मवत्तस्य कुर्वीत संस्कारं स्वामिवत्तथा ।&#x9;042a&lt;br&gt;&#xA;त्यक्तो मातापितृभ्यां यः सवर्णं प्रतिपद्यते ॥&#x9;042c&lt;br&gt;&#xA;तद्गोत्रबन्धुजं तस्य कुर्यात्संस्कारमच्युत ।&#x9;043a&lt;br&gt;&#xA;अथ देया तु कन्या स्यात्तद्वर्णस्य युधिष्ठिर ॥&#x9;043c&lt;br&gt;&#xA;संस्कर्तुं वर्णगोत्रं च मातृवर्णविनिश्चये ।&#x9;044a&lt;br&gt;&#xA;कानीनाध्यूढजौ वाऽपि विज्ञेयौ पुत्रकिल्बिषौ ॥&#x9;044c&lt;br&gt;&#xA;तावपि स्वाविव सुतौ संस्कार्याविति निश्चयः ।&#x9;045a&lt;br&gt;&#xA;क्षेत्रजो वाऽप्यपसदो येऽध्यूढास्तेषु चाप्युत ॥&#x9;045c&lt;br&gt;&#xA;आत्मवद्वै प्रयुञ्जीरन्संस्कारान्ब्राह्मणादयः ।&#x9;046a&lt;br&gt;&#xA;&#39;स्वं जन्मे मातृगोत्रेण संस्कारं ब्राह्मणादयः ॥&#x9;046c&lt;br&gt;&#xA;&#39;धर्मशास्त्रेषु वर्णानां निश्चयोऽयं पदृश्यते ।&#x9;047a&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/085/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/085/</guid>
      <description>&lt;p&gt;अध्यायः 085&lt;/p&gt;&#xA;&lt;p&gt;भीष्मेण युधिष्ठिरम्प्रति महद्दर्शनसहवासयोर्गवां च प्रभावबोधनाय च्यवनोपाख्यानकथनारम्भः ॥ 1 ॥ गङ्गायमुना सङ्गमेऽन्तर्जले निमज्य तपस्यतश्च्यवनस्य दाशैर्जालेन जलचरैः सह कूलप्रापणम् ॥ 2 ॥ दाशैः प्रार्थितेन तेन तान्प्रति मत्स्यै सह स्वस्य प्राणजालान्यतरस्मान्मोचनचोदना ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;दर्शने कीदृशः स्नेहः संवासे च पितामह ।&#x9;001a&lt;br&gt;&#xA;महाभाग्यं गवां चैव तन्मे व्याख्यातुमर्हसि ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;हन्त ते कथयिष्यामि पुरावृत्तं महाद्युते ।&#x9;002a&lt;br&gt;&#xA;नहुषस्य च संवादं महर्षेश्च्यवनस्य च ॥&#x9;002c&lt;br&gt;&#xA;पुरा महर्षिश्च्यवनो भार्गवो भरतर्षभ ।&#x9;003a&lt;br&gt;&#xA;उदवासकृतारम्भो बभूव स महाव्रतः ॥&#x9;003c&lt;br&gt;&#xA;निहत्य मानं क्रोधं च प्रहर्षं शोकमेव च ।&#x9;004a&lt;br&gt;&#xA;वर्षाणि द्वादश मुनिर्जलवासे धृतव्रतः ॥&#x9;004c&lt;br&gt;&#xA;आदधत्सर्वभूतेषु विस्रम्यं परमं शुभम् ।&#x9;005a&lt;br&gt;&#xA;जलेचरेषु सर्वेषु शीतरश्मिरिव प्रभुः ॥&#x9;005c&lt;br&gt;&#xA;स्थाणुभूतः शुचिर्भूत्वा दैवतेभ्यः प्रणम्य च ।&#x9;006a&lt;br&gt;&#xA;गङ्गायमुनयोर्मध्ये जलं सम्प्रविवेश ह ॥&#x9;006c&lt;br&gt;&#xA;गङ्गायमुनयोर्वेगं सुभीमं भीमनिःस्वनम् ।&#x9;007a&lt;br&gt;&#xA;प्रतिजग्राह शिरसा वातवेगसमं जवे ॥&#x9;007c&lt;br&gt;&#xA;गङ्गा च यमुना चैव सरितश्च सरांसि च ।&#x9;008a&lt;br&gt;&#xA;प्रदक्षिणमृषिं चक्रुर्न चैनं पर्यपीडयन् ॥&#x9;008c&lt;br&gt;&#xA;अन्तर्जलेषु सुष्वाप काष्ठभूतो महामुनिः ।&#x9;009a&lt;br&gt;&#xA;ततश्चोर्ध्वस्थितो धीमानभवद्भरतर्षभ ॥&#x9;009c&lt;br&gt;&#xA;जलौकसां ससत्वानां बभूव प्रियदर्शनः ।&#x9;010a&lt;br&gt;&#xA;उपाजिघ्रन्त च तदा मत्स्यास्तं हृष्टमानसाः ।&#x9;010c&lt;br&gt;&#xA;तत्र तस्यासतः कालः समतीतोऽभवन्महान् ॥&#x9;010e&lt;br&gt;&#xA;ततः कदाचित्समये कस्मिंश्चिन्मत्स्यजीविनः ।&#x9;011a&lt;br&gt;&#xA;तं देशं समुपाजग्मुर्जालहस्ता महाद्युते ॥&#x9;011c&lt;br&gt;&#xA;निषादा बहवस्तत्र मत्स्योद्धरणनिश्चयाः ।&#x9;012a&lt;br&gt;&#xA;व्यायता बलिनः शूराः सलिलेष्वनुवर्तिनः ।&#x9;012c&lt;br&gt;&#xA;अभ्याययुश्च तं देशं निश्चिता जालकर्मणि ॥&#x9;012c&lt;br&gt;&#xA;जालं ते योजयामासुर्नवसूत्रकृतं दृढम् ।&#x9;013a&lt;br&gt;&#xA;मत्स्योद्धरणमाकर्षस्तदा भरतसत्तम ॥&#x9;013c&lt;br&gt;&#xA;ततस्ते बहुभिर्योगैः कैवर्ता मत्स्यकाङ्क्षिणः ।&#x9;014a&lt;br&gt;&#xA;गङ्गायमुनयोर्वारि जालेनावकिरन्ति ते ॥&#x9;014c&lt;br&gt;&#xA;जालं सुविततं तेषां नवसूत्रकृतं तथा ।&#x9;015a&lt;br&gt;&#xA;विस्तारायामसम्पन्नं यत्तत्र सलिले क्षमम् ॥&#x9;015c&lt;br&gt;&#xA;ततस्ते सुमहच्चैव बलवच्च सुवर्तितम् ।&#x9;016a&lt;br&gt;&#xA;अवतीर्य ततः सर्वे जालं चकृषिरे तदा ॥&#x9;016c&lt;br&gt;&#xA;अभीतरूपाः संहृष्टा अन्योन्यवशवर्तिनः ।&#x9;017a&lt;br&gt;&#xA;बबन्धुस्तत्र मत्स्यांश्च तथाऽन्याञ्जलचारिणः ॥&#x9;017c&lt;br&gt;&#xA;तथा मत्स्यैः परिवृतं च्यवनं भृगुनन्दनम् ।&#x9;018a&lt;br&gt;&#xA;आकर्षयन्महाराज जालेनाथ यदृच्छया ॥&#x9;018c&lt;br&gt;&#xA;नदीशैवलदिग्धाङ्गं हरिश्मश्रुजटाधरम् ।&#x9;019a&lt;br&gt;&#xA;लग्नैः शङ्खनखैर्गात्रे क्रोडैश्चित्रैरिवार्पितम् ।&#x9;019c&lt;br&gt;&#xA;तं जालेनोद्धृतं दृष्ट्वा ते तदा वेदपारगम् ।&#x9;020a&lt;br&gt;&#xA;सर्वे प्राञ्जलयो दाशाः शिरोभिः प्रापतन्भुवि ॥&#x9;020c&lt;br&gt;&#xA;परिखेदपरित्रासाज्जालस्याकर्षणेन च ।&#x9;021a&lt;br&gt;&#xA;मत्स्या बभूवुर्व्यापन्नाः स्थलसंस्पर्शनेन च ॥&#x9;021c&lt;br&gt;&#xA;स मुनिस्तत्तदा दृष्ट्वा मत्स्यानां कदनं कृतम् ।&#x9;022a&lt;br&gt;&#xA;बभूव कृपयाविष्टो निःश्वसंश्च पुनःपनः ॥&#x9;022c&lt;br&gt;&#xA;निषादा ऊचुः ।&#x9;023&lt;br&gt;&#xA;अज्ञानाद्यत्कृतं पापं प्रसादं तत्र नः कुरु ।&#x9;023a&lt;br&gt;&#xA;करवाम प्रिय किं ते तन्नो ब्रूहि महामुने ॥&#x9;023c&lt;br&gt;&#xA;इत्युक्तो मत्स्यमध्यस्थश्च्यवनो वाक्यमब्रवीत् ।&#x9;024a&lt;br&gt;&#xA;यो मेऽद्य परमः कामस्तं शृणुध्वं समाहिताः ॥&#x9;024c&lt;br&gt;&#xA;प्राणोत्सर्गं विसर्गं वा मत्स्यैर्यास्याम्यहं सह ।&#x9;025a&lt;br&gt;&#xA;संवासान्नोत्सहे त्यक्तुं सलिलेऽध्युपितानहम् ॥&#x9;025c&lt;br&gt;&#xA;इत्युक्तास्ते निषादास्तु सुभृशं भयकम्पिताः ।&#x9;026a&lt;br&gt;&#xA;सर्वे विवर्णवदना नहुषाय न्यवेदयन् ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/086/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/086/</guid>
      <description>&lt;p&gt;अध्यायः 086&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;दाशैश्च्यवनवृत्तान्तं निवेदितेन नहुषेण तम्प्रति तदभीष्टकरणप्रतिज्ञानम् ॥ 1 ॥ च्यवनेन नहुषम्प्रति दाशेभ्यः स्वोचितमूल्यदानेनात्ममोचनचोदना ॥ 2 ॥ नहुषेण सम्पूर्णराज्यस्य मूल्यतापरिकल्पनेपि मुनिता तदनङ्गीकरणे गवि जातेन मुनिना गोः प्रतिनिधीकरणम् ॥ 3 ॥ च्यवनेन गोप्रतिग्रहणेन स्वसहवासिभिर्मत्स्यैः सह दाशानां स्वर्गप्रापणम् ॥ 4 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;नहुषस्तु ततः श्रुत्वा च्यवनं तं तथाऽऽगतम् ।&#x9;001a&lt;br&gt;&#xA;त्वरितः प्रययौ तत्र सहामात्यपुरोहितः ॥&#x9;001c&lt;br&gt;&#xA;शौचं कृत्वा यथान्यायं प्राञ्जलिः प्रयतो नृपः ।&#x9;002a&lt;br&gt;&#xA;आत्मानमाचचक्षे च च्यवनाय महात्मने ॥&#x9;002c&lt;br&gt;&#xA;अर्चयामास तं चापि तस्य राज्ञः पुरोहितः ।&#x9;003a&lt;br&gt;&#xA;सत्यव्रतं महात्मानं देवकल्पं विशाम्पते ॥&#x9;003c&lt;br&gt;&#xA;नहुष उवाच ।&#x9;004&lt;br&gt;&#xA;करवाणि प्रियं किं ते तन्मे ब्रूहि द्विजोत्तम ।&#x9;004a&lt;br&gt;&#xA;सर्वं कर्ताऽस्मि भगवन्यद्यपि स्यात्सुदुष्करम् ॥&#x9;004c&lt;br&gt;&#xA;च्यवन उवाच ।&#x9;005&lt;br&gt;&#xA;श्रमेणि महता युक्ताः कैवर्ता मत्स्यजीविनः ।&#x9;005a&lt;br&gt;&#xA;मम मूल्यं प्रयच्छैभ्यो मत्स्यानां विक्रयैः सह ॥&#x9;005c&lt;br&gt;&#xA;नहुष उवाच ।&#x9;006&lt;br&gt;&#xA;सहस्रं दीयतां मूल्यं निषादेभ्यः पुरोहित ।&#x9;006a&lt;br&gt;&#xA;निष्क्रयार्थे भगवतो यथाऽऽह भृगुनन्दनः ॥&#x9;006c&lt;br&gt;&#xA;च्यवन उवाच ।&#x9;007&lt;br&gt;&#xA;आत्ममूल्यं च वक्तव्यं न तल्लोकः प्रशंसति ।&#x9;007a&lt;br&gt;&#xA;तस्मादहं प्रवक्ष्यामि न चात्मस्तुतिम्मवृतः ॥&#x9;007c&lt;br&gt;&#xA;सहस्रं नाहमर्हामि किं वा त्वं मन्यसे नृप ।&#x9;008a&lt;br&gt;&#xA;सदृशं दीयतां मूल्यं स्वबुद्ध्या निश्चयं कुरु ॥&#x9;008c&lt;br&gt;&#xA;नहुष उवाच ।&#x9;009&lt;br&gt;&#xA;सहस्राणां शतं विप्र निषोदेभ्यः प्रदीयताम् ।&#x9;009a&lt;br&gt;&#xA;स्यादिदं भगवन्मूल्यं किं वाऽन्यन्मन्यते भवान् ॥&#x9;009c&lt;br&gt;&#xA;च्यवन उवाच ।&#x9;010&lt;br&gt;&#xA;नाहं शतसहस्रेण निमेयः पार्थिवर्षभ ।&#x9;010a&lt;br&gt;&#xA;दीयतां सदृशं मूल्यममात्यैः सह चिन्तय ॥&#x9;010c&lt;br&gt;&#xA;नहुष उवाच ।&#x9;011&lt;br&gt;&#xA;कोटिः प्रदीयतां मूल्यं निषादेभ्यः पुरोहित ।&#x9;011a&lt;br&gt;&#xA;यदेतदपि नो मूल्यमतो भूयः प्रदीयताम् ॥&#x9;011c&lt;br&gt;&#xA;च्यवन उवाच ।&#x9;012&lt;br&gt;&#xA;राजन्नार्हाम्यहं कोटिं भूयो वाऽपि महाद्युते ।&#x9;012a&lt;br&gt;&#xA;सदृशं दीयतां मूल्यं ब्राह्मणैः सह चिन्तय ॥&#x9;012c&lt;br&gt;&#xA;नहुष उवाच ।&#x9;013&lt;br&gt;&#xA;अर्दं राज्यं समग्रं वा निषादेभ्यः प्रदीयताम् ।&#x9;013a&lt;br&gt;&#xA;एतत्तुल्यमहं मन्ये किं वाऽन्यन्मन्यसे द्विज ॥&#x9;013c&lt;br&gt;&#xA;च्यवन उवाच ।&#x9;014&lt;br&gt;&#xA;अर्धं राज्यं समग्रं च मूल्यं नार्हामि पार्थिव ।&#x9;014a&lt;br&gt;&#xA;सदृशं दीयतां मूल्यमृषिभिः सह चिन्त्यताम् ॥&#x9;014c&lt;br&gt;&#xA;भीष्म उवाच ।&#x9;015&lt;br&gt;&#xA;महर्षेर्वचनं श्रुत्वा नहुषो दुःखकर्शितः ।&#x9;015a&lt;br&gt;&#xA;स चिन्तयामास तदा सहामात्यपुरोहितः ॥&#x9;015c&lt;br&gt;&#xA;तत्र त्वन्यो वनचरः कश्चिन्मूलफलाशनः ।&#x9;016a&lt;br&gt;&#xA;नहुषस्य समीपस्थो गविजातोऽभवन्मुनिः ॥&#x9;016c&lt;br&gt;&#xA;स तमाभाष्य राजानमब्रवीद्द्विजसत्तमः ।&#x9;017a&lt;br&gt;&#xA;तोषयिष्याम्यहं क्षिप्तं यथा तुष्टो भविष्यति ॥&#x9;017c&lt;br&gt;&#xA;नाहं मिथ्यावचो ब्रूयां खैरेष्वपि कुतोऽन्यथा ।&#x9;018a&lt;br&gt;&#xA;भवतो यदहं ब्रयां तत्कार्यमविशङ्कया ॥&#x9;018c&lt;br&gt;&#xA;नहुष उवाच ।&#x9;019&lt;br&gt;&#xA;व्रवीतु भगवान्मूल्यं महर्षेः सदृशं भृगोः ।&#x9;019a&lt;br&gt;&#xA;परित्रायस्व मामस्मद्विषयं च कुलं च मे ॥&#x9;019c&lt;br&gt;&#xA;हन्याद्धि भगवान्क्रुद्धस्त्रैलोक्यमपि केवलम् ।&#x9;020a&lt;br&gt;&#xA;किं पुनर्मां तपोहीनं बाहुवीर्यपरायणम् ॥&#x9;020c&lt;br&gt;&#xA;अगाधाम्भसि मग्नस्य सामात्यस्य सऋत्विजः ।&#x9;021a&lt;br&gt;&#xA;प्लवो भव महर्षे त्वं कुरु मूल्यविनिश्चयम् ॥&#x9;021c&lt;br&gt;&#xA;भीष्म उवाच ।&#x9;022&lt;br&gt;&#xA;नहुषस्य वचः श्रुत्वा गविजातः प्रतापवान् ।&#x9;022a&lt;br&gt;&#xA;उवाच हर्षयन्सर्वानमात्यान्पार्थिवं च तम् ॥&#x9;022c&lt;br&gt;&#xA;&#39;ब्राह्मणानां गवां चैव कुलमेकं द्विधा कृतम् ।&#x9;023a&lt;br&gt;&#xA;एकत्र मन्त्रास्तिष्ठन्ति हविरन्यत्र तिष्ठति ॥&#39;&#x9;023c&lt;br&gt;&#xA;अनर्घेया महाराज द्विजा वर्णेषु चोत्तमाः ।&#x9;024a&lt;br&gt;&#xA;गावश्च पुरुषव्याग्र गौर्मूल्यं परिकल्प्यताम् ॥&#x9;024c&lt;br&gt;&#xA;नहुषस्तु ततः श्रुत्वा महर्षेर्वचनं नृप ।&#x9;025a&lt;br&gt;&#xA;हर्षेण महता युक्तः सहामात्यपुरोहितः ॥&#x9;025c&lt;br&gt;&#xA;अभिगम्य भृगोः पुत्रं च्यवनं संशितव्रतम् ।&#x9;026a&lt;br&gt;&#xA;इदं प्रोवाच नृपते वाचा सन्तर्पयन्निव ॥&#x9;026c&lt;br&gt;&#xA;उत्तिष्ठोत्तिष्ठ विप्रर्षे गवा क्रीतोसि भार्गव ।&#x9;027a&lt;br&gt;&#xA;एतन्मूल्यमहं मन्ये तव धर्मभृतांवर ॥&#x9;027c&lt;br&gt;&#xA;च्यवन उवाच ।&#x9;028&lt;br&gt;&#xA;उत्तिष्ठाम्येष राजेन्द्र सम्यक् क्रीतोस्मि तेऽनघ ।&#x9;028a&lt;br&gt;&#xA;गोभिस्तुल्यं न पश्यामि धनं किञ्चिदिहाच्युत ॥&#x9;028c&lt;br&gt;&#xA;कीर्तनं श्रवणं दानं दर्शनं चापि पार्थिव ।&#x9;029a&lt;br&gt;&#xA;गवां प्रशस्यते वीर सर्वपापहरं शिवम् ॥&#x9;029c&lt;br&gt;&#xA;गावो लक्ष्म्याः सदा मूलं गोषु पाप्मा न विद्यते ।&#x9;030a&lt;br&gt;&#xA;अन्नमेव सदा गावो देवानां परमं हविः ॥&#x9;030c&lt;br&gt;&#xA;स्वाहाकारवषट्कारौ गोषु नित्यं प्रतिष्ठितौ ।&#x9;031a&lt;br&gt;&#xA;गावो यज्ञस्य नेत्र्यो वै तथा यज्ञस्य ता मुखम् ॥&#x9;031c&lt;br&gt;&#xA;अमृतं ह्यव्ययं दिव्यं क्षरन्ति च वहन्ति च ।&#x9;032a&lt;br&gt;&#xA;अमृतायतनं चैताः सर्वलोकनमस्कृताः ॥&#x9;032c&lt;br&gt;&#xA;तेजसा वपुषा चैव गावो वह्निसमा भुवि ।&#x9;033a&lt;br&gt;&#xA;गावो हि सुमहत्तेजः प्राणिनां च सुखप्रदाः ॥&#x9;033c&lt;br&gt;&#xA;निविष्टं गोकुलं यत्र श्वासं मुञ्चति निर्भयम् ।&#x9;034a&lt;br&gt;&#xA;विराजयति तं देशं पापं चास्यापकर्षति ॥&#x9;034c&lt;br&gt;&#xA;गावः स्वर्गस्य सोपानं गावः स्वर्गेऽपि पूजिताः ।&#x9;035a&lt;br&gt;&#xA;गावः कामदुहो देव्यो नान्यत्किञ्चित्परं स्मृतम् ॥&#x9;035c&lt;br&gt;&#xA;इत्येतद्गोषु मे प्रोक्तं महात्म्यं भरतर्षभ ।&#x9;036a&lt;br&gt;&#xA;गुणैकदेशवचनं शक्यं पारायणं न तु ॥&#x9;036c&lt;br&gt;&#xA;निषादा ऊचुः ।&#x9;037&lt;br&gt;&#xA;दर्शनं कथनं चैव सहास्माभिः कृतं मुने ।&#x9;037a&lt;br&gt;&#xA;सतां साप्तपदं मैत्रं प्रसादं नः कुरु प्रभो ॥&#x9;037c&lt;br&gt;&#xA;हवींषि सर्वाणि यथा ह्युपभुङ्क्ते हुताशनः ।&#x9;038a&lt;br&gt;&#xA;एवं त्वमपि धर्मात्मन्पुरुषाग्निः प्रतापवान् ॥&#x9;038c&lt;br&gt;&#xA;प्रसादयामहे विद्वन्भवन्तं प्रणता वयम् ।&#x9;039a&lt;br&gt;&#xA;अनुग्रहार्थमस्माकमियं गौः प्रतिगृह्यताम् ॥&#x9;039c&lt;br&gt;&#xA;&#39;अत्यन्तापदि शक्तानां परित्राणं हि कुर्वताम् ।&#x9;040a&lt;br&gt;&#xA;या गतिर्विदिता त्वद्य नरके शरणं भवान् ॥&#x9;040c&lt;br&gt;&#xA;च्यवन उवाच ।&#x9;041&lt;br&gt;&#xA;कृपणस्य च यच्चक्षुर्मुनेराशीविषस्य च ।&#x9;041a&lt;br&gt;&#xA;नरं समूलं दहति कक्षमग्निरिव ज्वलन् ॥&#x9;041c&lt;br&gt;&#xA;प्रतिगृह्णामि वो धेनुं कैवर्ता मुक्तकिल्बिषाः ।&#x9;042a&lt;br&gt;&#xA;दिवं गच्छत वै क्षिप्रं मत्स्यैर्जालोद्धृतैः सह ॥&#x9;042c&lt;br&gt;&#xA;भीष्म उवाच ।&#x9;043&lt;br&gt;&#xA;ततस्तस्य प्रभावात्ते महर्षेर्भावितात्मनः ।&#x9;043a&lt;br&gt;&#xA;निषादास्तेन वाक्येन सह मत्स्यैर्दिवं ययुः ॥&#x9;043c&lt;br&gt;&#xA;ततः स राजा नहुषो विस्मितः प्रेक्ष्य धीवरान् ।&#x9;044a&lt;br&gt;&#xA;आरोहमाणांस्त्रिदिवं मत्स्यांश्च भरतर्षभ ॥&#x9;044c&lt;br&gt;&#xA;ततस्तौ गविजश्चैव च्यवनश्च भृगूद्वहः ।&#x9;045a&lt;br&gt;&#xA;वराभ्यामनुरूपाभ्यां छन्दयामासतुर्नृपम् ॥&#x9;045c&lt;br&gt;&#xA;ततो राजा महावीर्यो नहुषः पृथिवीपतिः ।&#x9;046a&lt;br&gt;&#xA;परमित्यब्रवीत्प्रीतस्तदा भरतसत्तम ॥&#x9;046c&lt;br&gt;&#xA;ततो जग्राह धर्मे स स्थितिमिन्द्रनिभो नृपः ।&#x9;047a&lt;br&gt;&#xA;तथेति चोदितः प्रीतस्तावृषी प्रत्यपूजयत् ॥&#x9;047c&lt;br&gt;&#xA;समाप्तदीक्षश्च्यवनस्ततोऽगच्छत्स्वमाश्रमम् ।&#x9;048a&lt;br&gt;&#xA;गविजश्च महातेजाः स्वमाश्रमपदं ययौ ॥&#x9;048c&lt;br&gt;&#xA;निषादाश्च दिवं जग्मुस्ते च मत्स्या जनाधिप ।&#x9;049a&lt;br&gt;&#xA;नहुषोपि वरं लब्ध्वा प्रविवेश स्वकं पुरम् ॥&#x9;049c&lt;br&gt;&#xA;एतत्ते कथितं तात यन्मां त्वं परिपृच्छसि ।&#x9;050a&lt;br&gt;&#xA;दर्शने यादृशः स्नेहः संवासे वा युधिष्ठिर ॥&#x9;050c&lt;br&gt;&#xA;महाभाग्यं गवां चैव तथा धर्मविनिश्चयम् ।&#x9;051a&lt;br&gt;&#xA;किं भूयः कथ्यतां वीर किं ते हृदि विवक्षितम् ॥ ॥&#x9;051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/087/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/087/</guid>
      <description>&lt;p&gt;अध्यायः 087&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति रामविश्वामित्रयोरुत्पत्तिप्रकारकथनारम्भः ॥ 1 ॥ च्यवनेन कुशिकराजमेत्य सभार्यं तम्प्रति स्वशुश्रूषाविधानम् ॥ 2 ॥ सभार्येण कुशिकेन एकविंशतिदिवसाननवरतमेकपार्श्वेन प्रसुप्तस्य च्यवनस्य पादसंवाहनेन पर्युपासनम् ॥ 3 ॥ ततः शयनादुत्थितेन मुनिना किञ्चिद्दूरं गत्वा पुनरन्तर्धानम् ॥ 4 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;संशयो मे महाप्राज्ञ सुमहान्सागरोपम ।&#x9;001a&lt;br&gt;&#xA;तं मे शृणु महाबाहो श्रुत्वा व्याख्यातुमर्हसि ॥&#x9;001c&lt;br&gt;&#xA;कौतूहलं मे सुमहज्जामदग्न्यं प्रति प्रभो ।&#x9;002a&lt;br&gt;&#xA;रामं धर्मभृतां श्रेष्ठं तन्मे व्याख्यातुमर्हसि ॥&#x9;002c&lt;br&gt;&#xA;&#39;ब्राह्मे बले सुपूर्णानामेतेषां च्यवनादिनाम् ।&#39;&#x9;003a&lt;br&gt;&#xA;कथमेष समुत्पन्नो रामः सत्यपराक्रमः ।&#x9;003c&lt;br&gt;&#xA;कथं ब्रह्मर्षिवंशोऽयं क्षत्रधर्मा व्यजायत ॥&#x9;003e&lt;br&gt;&#xA;तदस्य सम्भवं राजन्निखिलेनानुकीर्तय ।&#x9;004a&lt;br&gt;&#xA;कौशिकश्च कथं वंशात्क्षात्राद्वै ब्राह्मणोऽभवत् ॥&#x9;004c&lt;br&gt;&#xA;अहो प्रभावः सुमहानासीद्वै सुमहात्मनोः ।&#x9;005a&lt;br&gt;&#xA;रामस्य च नरव्याघ्र विश्वामित्रस्य चैव हि ॥&#x9;005c&lt;br&gt;&#xA;कथं पुत्रानतिक्रम्य तेषां नप्तृष्वथाभवत् ।&#x9;006a&lt;br&gt;&#xA;एष दोषो महाप्राज्ञ तत्त्वं व्याख्यातुमर्हसि ॥&#x9;006c&lt;br&gt;&#xA;भीष्म उवाच ।&#x9;007&lt;br&gt;&#xA;अत्राप्युदाहरन्तीममितिहासं पुरातनम् ।&#x9;007a&lt;br&gt;&#xA;च्यवनस्य च संवादं कुशिकस्य च भारत ॥&#x9;007c&lt;br&gt;&#xA;एतं दोषं पुरा दृष्ट्वा भार्गवश्च्यवनस्तदा ।&#x9;008a&lt;br&gt;&#xA;आगामिनं महाबुद्धिः स्ववंशे मुनिसत्तमः ॥&#x9;008c&lt;br&gt;&#xA;निश्चित्य मनसा सर्वं गुणदोषबलाबलम् ।&#x9;009a&lt;br&gt;&#xA;दग्धुकामः कुलं सर्वं कुशिकानां तपोधनः ॥&#x9;009c&lt;br&gt;&#xA;च्यवनस्तमनुप्राप्य कुशिकं वाक्यमब्रवीत् ।&#x9;010a&lt;br&gt;&#xA;वस्तुमिच्छा समुत्पन्ना त्वया सह ममानघ ॥&#x9;010c&lt;br&gt;&#xA;कुशिक उवाच ।&#x9;011&lt;br&gt;&#xA;भगवन्सहधर्मोऽयं पण्डितैरिह चर्यते ।&#x9;011a&lt;br&gt;&#xA;प्रदानकाले कन्यानामुच्यते च सदा बुधैः ॥&#x9;011c&lt;br&gt;&#xA;यत्तु तावदतिक्रान्तं धर्मद्वारं तपोधन ।&#x9;012a&lt;br&gt;&#xA;तत्कार्यं प्रकरिष्यामि तदनुज्ञातुमर्हसि ॥&#x9;012c&lt;br&gt;&#xA;भीष्म उवाच ।&#x9;013&lt;br&gt;&#xA;अथासनमुपादाय च्यवनस्य महामुनेः ।&#x9;013a&lt;br&gt;&#xA;कुशिको भार्यया सार्धमाजगाम यतो मुनिः ॥&#x9;013c&lt;br&gt;&#xA;प्रगृह्य राजा भृङ्गारं पाद्यमस्मै न्यवेदयत् ।&#x9;014a&lt;br&gt;&#xA;कारयामास सर्वाश्च क्रियास्तस्य महात्मनः ॥&#x9;014c&lt;br&gt;&#xA;ततः स राजा च्यवनं मधुपर्कं यथाविधि ।&#x9;015a&lt;br&gt;&#xA;ग्राहयामास चाव्यग्रो महात्मा नियतव्रतः ॥&#x9;015c&lt;br&gt;&#xA;सत्कृत्य तं तथा विप्रमिदं पुनरथाब्रवीत् ।&#x9;016a&lt;br&gt;&#xA;भगवन्परवन्तौ स्वो ब्रूहि किं करवावहे ॥&#x9;016c&lt;br&gt;&#xA;यदि राज्यं यदि धनं यदि गाः संशितव्रत ।&#x9;017a&lt;br&gt;&#xA;यज्ञदानानि च तथा ब्रूहि सर्वं ददामि ते ॥&#x9;017c&lt;br&gt;&#xA;इदं गृहमिदं राज्यमिदं धर्मासनं च ते ।&#x9;018a&lt;br&gt;&#xA;राजा त्वमसि शाध्युर्वीं भृत्योऽहं परवान्स्त्रिया ॥&#x9;018c&lt;br&gt;&#xA;एवमुक्ते ततो वाक्ये च्यवनो भार्गवस्तदा ।&#x9;019a&lt;br&gt;&#xA;कुशिकं प्रत्युवाचेदं मुदा परमया युतः ॥&#x9;019c&lt;br&gt;&#xA;न राज्यं कामये राजन्न धनं न च योषितः ।&#x9;020a&lt;br&gt;&#xA;न च गा न च वै देशान्न यज्ञं श्रूयतामिदम् ॥&#x9;020c&lt;br&gt;&#xA;नियमं किञ्चिदारप्स्ये युवयोर्यदि रोचते ।&#x9;021a&lt;br&gt;&#xA;परिचर्योस्मि यत्ताभ्यां युवाभ्यामविशङ्कया ॥&#x9;021c&lt;br&gt;&#xA;एवमुक्ते तदा तेन दम्पती तौ जहर्षतुः ।&#x9;022a&lt;br&gt;&#xA;प्रत्यब्रूतां च तमृषिमेवमस्त्विति भारत ॥&#x9;022c&lt;br&gt;&#xA;अथ तं कुशिको हृष्टः प्रावेशयदनुत्तमम् ।&#x9;023a&lt;br&gt;&#xA;गृहोद्देशं ततस्तस्य दर्शनीयमदर्शयत् ॥&#x9;023c&lt;br&gt;&#xA;इयं शय्या भगवतो यथाकाममिहोष्यताम् ।&#x9;024a&lt;br&gt;&#xA;प्रयतिष्यावहे प्रीतिमाहर्तुं ते तपोधन ॥&#x9;024c&lt;br&gt;&#xA;अथ सूर्योतिचक्राम तेषां संवदतां तथा ।&#x9;025a&lt;br&gt;&#xA;अथर्षिश्चोदयामास पानमन्नं तथैव च ॥&#x9;025c&lt;br&gt;&#xA;तमपृच्छत्ततो राजा कुशिकः प्रणतस्तदा ।&#x9;026a&lt;br&gt;&#xA;किमन्नजातमिष्टं ते किमुपस्थापयाम्यहम् ॥&#x9;026c&lt;br&gt;&#xA;ततः स परया प्रीत्या प्रत्युवाच नराधिपम् ।&#x9;027a&lt;br&gt;&#xA;औपपत्तिकमाहारं प्रयच्छस्वेति भारत ॥&#x9;027c&lt;br&gt;&#xA;तद्वचः पूजयित्वा तु तथेत्याह स पार्थिवः ।&#x9;028a&lt;br&gt;&#xA;यथोपपन्नमाहारं तस्मै प्रादाज्जनाधिप ॥&#x9;028c&lt;br&gt;&#xA;ततः स भुक्त्वा भगवन्दम्पती प्राह धर्मवित् ।&#x9;029a&lt;br&gt;&#xA;स्वप्तुमिच्छाम्यहं निद्रा बाधते मामिति प्रभो ॥&#x9;029c&lt;br&gt;&#xA;ततः शय्यागृहं प्राप्य भगवानृषिसत्तमः ।&#x9;030a&lt;br&gt;&#xA;संविवेश नरेशस्तु सपत्नीकः स्थितोऽभवत् ॥&#x9;030c&lt;br&gt;&#xA;न प्रबोध्योस्मि संसुप्त इत्युवाचाथ भार्गवः ।&#x9;031a&lt;br&gt;&#xA;संवाहितव्यौ मे पादौ जागर्तव्यं च वां निशि ॥&#x9;031c&lt;br&gt;&#xA;अविशङ्कस्तु कुशिकस्तथेत्येवाह धर्मवित् ।&#x9;032a&lt;br&gt;&#xA;न प्राबोधयतां तौ च दम्पती रजनीक्षये ॥&#x9;032c&lt;br&gt;&#xA;यथादेशं महर्षेस्तु शुश्रूषापरमौ तदा ।&#x9;033a&lt;br&gt;&#xA;बभूवतुर्महाराज प्रयतावथ दम्पती ॥&#x9;033c&lt;br&gt;&#xA;ततः स भगवान्विप्रः समादिश्य नराधिपम् ।&#x9;034a&lt;br&gt;&#xA;सुष्वापैकेन पार्श्वेन दिवसानेकविंशतिम् ॥&#x9;034c&lt;br&gt;&#xA;स तु राजा निराहारः सभार्यः कुरुनन्दन ।&#x9;035a&lt;br&gt;&#xA;पर्युपासत तं हृष्टश्च्यवनाराधने रतः ॥&#x9;035c&lt;br&gt;&#xA;भार्गवस्तु समुत्तस्थौ स्वयमेव तपोधनः ।&#x9;036a&lt;br&gt;&#xA;अकिञ्चिदुक्त्वा तु गृहान्निश्चक्राम महातपाः ॥&#x9;036c&lt;br&gt;&#xA;तमन्वगच्छतां तौ च क्षुधितौ श्रमकर्शितौ ।&#x9;037a&lt;br&gt;&#xA;भार्यापती मुनिश्रेष्ठस्तावेतौ नावलोकयत् ॥&#x9;037c&lt;br&gt;&#xA;तयोस्तु प्रेक्षतोऽरेव भार्गवाणां कुलोद्वहः ।&#x9;038a&lt;br&gt;&#xA;अन्तर्हितोभूद्राजेन्द्र ततो राजाऽपतत्क्षितौ ॥&#x9;038c&lt;br&gt;&#xA;ततो मुहूर्तादाश्वस्य सह देव्या महामुनेः ।&#x9;039a&lt;br&gt;&#xA;पुनरन्वेषणे यत्नमकरोत्स महीपतिः ॥ ॥&#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/088/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/088/</guid>
      <description>&lt;p&gt;अध्यायः 088&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;पूर्वमन्तर्हितेन च्यवनेन कुशिकम्प्रति पुनः शयने प्रस्वपत आत्मनः प्रदर्शनम् ॥ 1 ॥ पुनरुत्थितेन मुनिना राजानम्प्रति आत्मनस्तैलाभ्यञ्जननियोजनेन स्नानशालायां पुनरन्तर्धानम् ॥ 2 ॥ पुनराविष्कृतात्मना तेन सभार्यस्य राज्ञो रथधुरि संयोजनपूर्वकं याचकेभ्यस्तदीयवित्तादिवितरणेन वीथ्यां रथेन निर्गमनम् ॥ 3 ॥ स्वीयप्रतोदताडनेऽप्यविकृतमानसे सभार्ये कुशिके प्रसीदता मुनिना वरदानेन तस्य स्वगृहप्रेषणम् ॥ 4 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;तस्मिन्नन्तर्हिते विप्रे राजा किमकरोत्तदा ।&#x9;001a&lt;br&gt;&#xA;भार्या चास्य महाभागा तन्मे ब्रूहि पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अदृष्ट्वा स महीपालस्तमृषिं सह भार्यया ।&#x9;002a&lt;br&gt;&#xA;परिश्रान्तो निववृते व्रीडितो नष्टचेतनः ॥&#x9;002c&lt;br&gt;&#xA;स प्रविश्य पुरीं दीनो नाभ्यभाषत किञ्चन ।&#x9;003a&lt;br&gt;&#xA;तदेव चिन्तयामास च्यवनस्य विचेष्टितम् ॥&#x9;003c&lt;br&gt;&#xA;अथ शून्येन मनसा प्रविवेश गृहं नृपः ।&#x9;004a&lt;br&gt;&#xA;ददर्श शयने तस्मिञ्शयानं भृगुनन्दनम् ॥&#x9;004c&lt;br&gt;&#xA;विस्मितौ तमृषिं दृष्ट्वा तदाश्चर्यं विचिन्त्य च ।&#x9;005a&lt;br&gt;&#xA;दर्शनात्तस्य तु तदा विश्रान्तौ सम्बभूवतुः ॥&#x9;005c&lt;br&gt;&#xA;यथास्थानं ततो गत्वा तत्पादौ संववाहतुः ।&#x9;006a&lt;br&gt;&#xA;अथापरेण पार्श्वेन सुष्वाप स महामुनिः ॥&#x9;006c&lt;br&gt;&#xA;तेनैव च स कालेन प्रत्यबुद्ध्यत वीर्यवान् ।&#x9;007a&lt;br&gt;&#xA;न च तौ चक्रतुः किञ्चिद्विकारं भयशङ्कितौ ॥&#x9;007c&lt;br&gt;&#xA;प्रतिबुद्धस्तु स मुनिस्तौ प्रोवाच विशाम्पते ।&#x9;008a&lt;br&gt;&#xA;तैलाभ्यङ्गो दीयतां मे स्नास्येऽहमिति भारत ॥&#x9;008c&lt;br&gt;&#xA;तौ तथेति प्रतिश्रुत्य क्षुधितौ श्रमकर्शितौ ।&#x9;009a&lt;br&gt;&#xA;शतपाकेन तैलेन महार्हेणोपतस्थतुः ॥&#x9;009c&lt;br&gt;&#xA;ततः सुखासीनमृषिं वाग्यतौ संववाहतुः ।&#x9;010a&lt;br&gt;&#xA;न च पर्याप्तमित्याह भार्गवः सुमहातपाः ॥&#x9;010c&lt;br&gt;&#xA;यदा तौ निर्विकारौ तु लक्षमायास भार्गवः ।&#x9;011a&lt;br&gt;&#xA;तत उत्थाय सहसा स्नानशालां विवेश ह ॥&#x9;011c&lt;br&gt;&#xA;क्लृप्तमेव तु तत्रासीत्स्नानीयं पार्थिवोचितम् ।&#x9;012a&lt;br&gt;&#xA;असत्कृत्य च तत्सर्वं तत्रैवान्तरधीयत ॥&#x9;012c&lt;br&gt;&#xA;स मुनिः पुनरेवाथ नृपतेः पश्यतस्तदा ।&#x9;013a&lt;br&gt;&#xA;नासूयां चक्रतुस्तौ च दम्पती भरतर्षभ ॥&#x9;013c&lt;br&gt;&#xA;अथ स्नातः स भगवान्सिंहासनगतः प्रभुः ।&#x9;014a&lt;br&gt;&#xA;दर्शयामास कुशिकं सभार्यं कुरुनन्दन ॥&#x9;014c&lt;br&gt;&#xA;संहृष्टवदनो राजा सभार्यः कुशिको मुनिम् ।&#x9;015a&lt;br&gt;&#xA;सिद्धमन्नमिति प्रह्वो निर्विकारो न्यवेदयत् ॥&#x9;015c&lt;br&gt;&#xA;आनीयतामिति मुनिस्तं चोवाच नराधिपम् ।&#x9;016a&lt;br&gt;&#xA;स राजा समुपाजह्रे तदन्नं सह भार्यया ॥&#x9;016c&lt;br&gt;&#xA;मांसप्रकारान्विविधाञ्शाकानि विविधानि च ।&#x9;017a&lt;br&gt;&#xA;लेह्यपिष्टविकारांश्च पानकानि लघूनि च ॥&#x9;017c&lt;br&gt;&#xA;रसालापूपकांश्चित्रान्मोदकानथ षड्रसान् ।&#x9;018a&lt;br&gt;&#xA;रसान्नानाप्रकारांश्च वन्यं च मुनिभोजनम् ॥&#x9;018c&lt;br&gt;&#xA;फलानि च विचित्राणि राजभोज्यानि भूरिशः ।&#x9;019a&lt;br&gt;&#xA;बदरेङ्गुदकाश्मर्यभल्लातकफलानि च ॥&#x9;019c&lt;br&gt;&#xA;गृहस्थानां च यद्भोज्यं यच्चापि वनवासिनाम् ।&#x9;020a&lt;br&gt;&#xA;सर्वमाहारयामास राजा शापभयान्मुनेः ॥&#x9;020c&lt;br&gt;&#xA;अथ सर्वमुपन्यस्तमग्रतश्च्यवनस्य तत् ।&#x9;021a&lt;br&gt;&#xA;ततः सर्वं समानीय तच्च शय्यासनं मुनिः ॥&#x9;021c&lt;br&gt;&#xA;वस्त्रैः शुभैरवच्छाद्य भोजनोपस्करैः सह ।&#x9;022a&lt;br&gt;&#xA;सर्वमादीपयामास च्यवनो भृगुनन्दनः ॥&#x9;022c&lt;br&gt;&#xA;न च तौ चक्रतुः क्रोधं दम्पती सुमहाव्रतौ ।&#x9;023a&lt;br&gt;&#xA;तयोः सम्प्रेक्षतोरेव पुनरन्तर्हितोऽभवत् ॥&#x9;023c&lt;br&gt;&#xA;तथैव च स राजर्षिस्तस्थौ तां रजनीं तदा ।&#x9;024a&lt;br&gt;&#xA;सभार्यो वाग्यतः श्रीमान्न चकोपं समाविशत् ॥&#x9;024c&lt;br&gt;&#xA;नित्यसंस्कृतमन्नं तु विविधं राजवेश्मनि ।&#x9;025a&lt;br&gt;&#xA;शयनानि च मुख्यानि परिषेकाश्च पुष्कलाः ॥&#x9;025c&lt;br&gt;&#xA;वस्त्रं च विविधाकारमभवत्समुपार्जितम् ।&#x9;026a&lt;br&gt;&#xA;न शशाक ततो द्रष्टमन्तरं च्यवनस्तदा ॥&#x9;026c&lt;br&gt;&#xA;पुनरेव च विप्रर्षिः प्रोवाच कुशिकं नृपम् ।&#x9;027a&lt;br&gt;&#xA;सभार्यो मां रथेनाशु वह यत्र ब्रवीम्यहम् ॥&#x9;027c&lt;br&gt;&#xA;तथेति च प्राह नृपो निर्विशङ्कस्तपोधनम् ।&#x9;028a&lt;br&gt;&#xA;क्रीडारथोस्तु भगवन्नुत साङ्ग्रामिको रथः ॥&#x9;028c&lt;br&gt;&#xA;इत्युक्तः स मुनी राज्ञा तेन हृष्टेन तद्वचः ।&#x9;029a&lt;br&gt;&#xA;च्यवनः प्रत्युवाचेदं हृष्टः परपुरञ्जयम् ॥&#x9;029c&lt;br&gt;&#xA;सज्जीकुरु रथं क्षिप्रं यस्ते साङ्ग्रामिको मतः ।&#x9;030a&lt;br&gt;&#xA;सायुधः सपताकश्च शक्तीकनकयष्टिमान् ॥&#x9;030c&lt;br&gt;&#xA;किङ्किणीस्वननिर्घोषो युक्तस्तोरणकल्पनैः ।&#x9;031a&lt;br&gt;&#xA;गदास्वङ्गनिबद्धश्च परमेषुशतान्वितः ॥&#x9;031c&lt;br&gt;&#xA;ततः स तं तथेत्युक्त्वा कल्पयित्वा महारथम् ।&#x9;032a&lt;br&gt;&#xA;भार्यां वामे धुरि तदा चात्मानं दक्षिणे तथा ॥&#x9;032c&lt;br&gt;&#xA;त्रिदण्डं वज्रसूच्यग्रं प्रतोदं तत्र चादधत् ।&#x9;033a&lt;br&gt;&#xA;सर्वमेतत्तथा दत्त्वा नृपो वाक्यमऽथाब्रवीत् ॥&#x9;033c&lt;br&gt;&#xA;भगवन्क्व रथो यातु ब्रवीतु भृगुनन्दन ।&#x9;034a&lt;br&gt;&#xA;यत्र वक्ष्यसि विप्रर्षे तत्र यास्यति ते रथः ॥&#x9;034c&lt;br&gt;&#xA;एवमुक्तस्तु भगवान्प्रत्युवाचाथ तं नृपम् ।&#x9;035a&lt;br&gt;&#xA;इतः प्रभृति यातव्यं पदकम्पदकं शनैः ॥&#x9;035c&lt;br&gt;&#xA;श्रमो मम यथा न स्यात्तथा मच्छन्दचारिणौ ।&#x9;036a&lt;br&gt;&#xA;सुसुखं चैव वोढव्यो जनः सर्वश्च पश्यतु ॥&#x9;036c&lt;br&gt;&#xA;नोत्सार्याः पथिकाः केचित्तेभ्योदास्ये वसु ह्यहम् ।&#x9;037a&lt;br&gt;&#xA;ब्राह्मणेभ्यश्च ये कामानर्थयिष्यन्ति मां पथि ॥&#x9;037c&lt;br&gt;&#xA;सर्वान्दास्याम्यशेषेण धनं रत्नानि चैव हि ।&#x9;038a&lt;br&gt;&#xA;क्रियतां निखिलेनैतन्मा विचारय पार्थिव ॥&#x9;038c&lt;br&gt;&#xA;तस्य तद्वचनं श्रुत्वा राजा भृत्यांस्तथाऽब्रवीत् ।&#x9;039a&lt;br&gt;&#xA;यद्यद्ब्रूयान्मुनिस्तत्तत्सर्वं देयमशङ्कितैः ॥&#x9;039c&lt;br&gt;&#xA;ततो रत्नान्यनेकानि स्त्रियो युग्यमजाविकम् ।&#x9;040a&lt;br&gt;&#xA;कृताकृतं च कनकं गजेन्द्राश्चाचलोपमाः ॥&#x9;040c&lt;br&gt;&#xA;अन्वगच्छन्त तमृषिं राजामात्याश्च सर्वशः ।&#x9;041a&lt;br&gt;&#xA;हाहाभूतं च तत्सर्वमासीन्नगरमार्तवत् ॥&#x9;041c&lt;br&gt;&#xA;तौ तीक्ष्णाग्रेण सहसा प्रतोदेन प्रतोदितौ ।&#x9;042a&lt;br&gt;&#xA;पृष्ठे विद्धौ कटे चैव निर्विकारौ तमूहतुः ॥&#x9;042c&lt;br&gt;&#xA;वेपमानौ निराहारौ पञ्चाशद्रात्रकर्शितौ ।&#x9;043a&lt;br&gt;&#xA;कथञ्चिदूहतुर्धैर्याद्दम्पती तं रथोत्तमम् ॥&#x9;043c&lt;br&gt;&#xA;बहुशो भृशविद्धौ तौ क्षरमाणौ क्षतोद्भवम् ।&#x9;044a&lt;br&gt;&#xA;ददृशाते महाराज पुष्पिताविव किंशुकौ ॥&#x9;044c&lt;br&gt;&#xA;तौ दृष्ट्वा पौरवर्गस्तु भृशं शोकसमाकुलः ।&#x9;045a&lt;br&gt;&#xA;अभिशापभयत्रस्तो न तं किञ्चिदुवाच ह ॥&#x9;045c&lt;br&gt;&#xA;द्वन्द्वशश्चाब्रुवन्सर्वे पश्यध्वं तपसो बलम् ।&#x9;046a&lt;br&gt;&#xA;क्रुद्धा अपि मुनिश्रेष्ठं वीक्षितुं नेह शुक्नुमः ॥&#x9;046c&lt;br&gt;&#xA;अहो भगवतो वीर्यं महर्षेर्भावितात्मनः ।&#x9;047a&lt;br&gt;&#xA;राज्ञश्चापि सभार्यस्य धैर्यं पश्यत यादृशम् ॥&#x9;047c&lt;br&gt;&#xA;श्रान्तावपि हि कच्छ्रेण रथमेनं समूहतुः ।&#x9;048a&lt;br&gt;&#xA;न चैतयोर्विकारं वै ददर्श भृगुनन्दनः ॥&#x9;048c&lt;br&gt;&#xA;भीष्म उवाच ।&#x9;049&lt;br&gt;&#xA;ततः स निर्विकारौ तु दृष्ट्वा भृगुकुलोद्वहः ।&#x9;049a&lt;br&gt;&#xA;वसु विश्राणयामास यथा वैश्रवणस्तथा ॥&#x9;049c&lt;br&gt;&#xA;तत्रापि राजा प्रीतात्मा यथादिष्टमथाकरोत् ।&#x9;050a&lt;br&gt;&#xA;ततोऽस्य भगवान्प्रीतो बभूव मुनिसत्तमः ॥&#x9;050c&lt;br&gt;&#xA;अवतीर्य रथश्रेष्ठाद्दम्पती तौ मुमोच ह ।&#x9;051a&lt;br&gt;&#xA;विमोच्य चैतौ विधिवत्ततो वाक्यमुवाच ह ॥&#x9;051c&lt;br&gt;&#xA;स्निग्धगम्भीरया वाचा भार्गवः सुप्रसन्नया ।&#x9;052a&lt;br&gt;&#xA;ददामि वां वरं श्रेष्ठं तं ब्रूतामिति भारत ॥&#x9;052c&lt;br&gt;&#xA;सुकुमारौ च तौ विद्धौ कराभ्यां मुनिसत्तमः ।&#x9;053a&lt;br&gt;&#xA;पस्पर्शामृतकल्पाभ्यां स्नेहाद्भरतसतम ॥&#x9;053c&lt;br&gt;&#xA;अथाब्रवीन्नृपो वाक्यं श्रमो नास्त्यावयोरिह ।&#x9;054a&lt;br&gt;&#xA;विश्रान्तौ स्वः प्रभावात्ते ध्यानेनैवेह भार्गव ॥&#x9;054c&lt;br&gt;&#xA;अथ तौ भगवान्प्राह प्रहृष्टश्च्यनस्तदा ।&#x9;055a&lt;br&gt;&#xA;न वृथा व्याहृतं पूर्वं यन्मया तद्भविष्यति ॥&#x9;055c&lt;br&gt;&#xA;रमणीयः समुद्देशो गङ्गातीरमिदं शुभम् ।&#x9;056a&lt;br&gt;&#xA;किञ्चित्कालं व्रतपरो निवत्स्यामीह पार्थिव ॥&#x9;056c&lt;br&gt;&#xA;गम्यतां स्वपुरं पुत्र विश्रान्तः पुनरेष्यसि ।&#x9;057a&lt;br&gt;&#xA;इहस्थं मां सभार्यस्त्वं द्रष्टासि श्वो नराधिप ॥&#x9;057c&lt;br&gt;&#xA;न च मन्युस्त्वया कार्यः श्रेयस्त्वां समुपस्थितम् ।&#x9;058a&lt;br&gt;&#xA;यत्काङ्क्षितं हृदिस्थं ते तत्सर्वं हि भविष्यति ॥&#x9;058c&lt;br&gt;&#xA;इत्येवमुक्तः कुशिकः प्रहृष्टेनान्तरात्मना ।&#x9;059a&lt;br&gt;&#xA;प्रोवाच मुनिशार्दूलमिदं वचनमर्थवत् ॥&#x9;059c&lt;br&gt;&#xA;न मे मन्युर्महाभाग पूतौ स्वो भगवंस्त्वया ।&#x9;060a&lt;br&gt;&#xA;संवृतौ यौवनस्थौ स्वो वपुष्मन्तौ बलान्वितौ ॥&#x9;060c&lt;br&gt;&#xA;प्रतोदेन व्रणा ये मे सभार्यस्य त्वया कृताः ।&#x9;061a&lt;br&gt;&#xA;तान्न पश्यामि गात्रेषु स्वस्थोस्मि सह भार्यया ॥&#x9;061c&lt;br&gt;&#xA;इमां च देवीं पश्यामि वपुषाऽप्सरसोपमाम् ।&#x9;062a&lt;br&gt;&#xA;श्रिया परमया युक्ता तथा दृष्टा पुरा मया ॥&#x9;062c&lt;br&gt;&#xA;तव प्रसादसंवृत्तमिदं सर्वं महामुने ।&#x9;063a&lt;br&gt;&#xA;नैतच्चित्रं तु भगवंस्त्वयि सत्यपराक्रम ॥&#x9;063c&lt;br&gt;&#xA;इत्युक्तः प्रत्युवाचैनं कुशिकं च्यवनस्तदा ।&#x9;064a&lt;br&gt;&#xA;आगच्छेथाः सभार्यश्च त्वमिहेति नराधिप ॥&#x9;064c&lt;br&gt;&#xA;इत्युक्तः समनुज्ञातो राजर्षिरभिवाद्य तम् ।&#x9;065a&lt;br&gt;&#xA;प्रययौ वपुषा युक्तो नगरं देवराजवत् ॥&#x9;065c&lt;br&gt;&#xA;तत एनमुपाजग्मुरमात्याः सपुरोहिताः ।&#x9;066a&lt;br&gt;&#xA;बलस्था गणिकायुक्ताः सर्वाः प्रकृतयस्तथा ॥&#x9;066c&lt;br&gt;&#xA;तैर्वृतः कुशिको राजा श्रिया परमया ज्वलन् ।&#x9;067a&lt;br&gt;&#xA;प्रविवेश पुरं हृष्टः पूज्यमानोऽथ बन्दिभिः ॥&#x9;067c&lt;br&gt;&#xA;ततः प्रविश्य नगरं कृत्वा पौर्वाह्णिकीः क्रियाः ।&#x9;068a&lt;br&gt;&#xA;भुक्त्वा सभार्यो रजनीमुवास स महाद्युतिः ॥&#x9;068c&lt;br&gt;&#xA;ततस्तु तौ नवमभिवीक्ष्य यौवनं परस्परं विगतजराविवामरौ ।&#x9;069a&lt;br&gt;&#xA;ननन्दतुः शयनगतौ वपुर्धरौ श्रिया युतौ द्विजवरदत्तया तदा ॥&#x9;069c&lt;br&gt;&#xA;अथाप्युषिर्भृगुकुलकीर्तिवर्धनस्तपोधनो वनमभिराममृद्धिमत् ।&#x9;070a&lt;br&gt;&#xA;मनीषया बहुविधरत्नभूषितं ससर्ज यन्न पुरि शतक्रतोरपि ॥ ॥&#x9;070c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/089/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/089/</guid>
      <description>&lt;p&gt;अध्यायः 089&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;परेद्युः प्रभाते सभार्येण कुशिकेन च्यवनावलोकनाय वनप्रवेशः ॥ 1 ॥ च्यवनेन कुशिकम्प्रति स्वयोगप्रभावसृष्टस्वर्गप्रदर्शनपूर्वकमभिमतवरवरणप्रेरणा ॥ 2 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;ततः स राजा रात्र्यन्ते प्रतिबुद्धो महामनाः ।&#x9;001a&lt;br&gt;&#xA;कृतपूर्वाह्णिकः प्रायात्सभार्यस्तद्वनं प्रति ॥&#x9;001c&lt;br&gt;&#xA;ततो ददर्श नृपतिः प्रासादं सर्वकाञ्चनम् ।&#x9;002a&lt;br&gt;&#xA;मणिस्तम्भसहस्राढ्यं गन्धर्वनगरोपमम् ।&#x9;002c&lt;br&gt;&#xA;तत्र दिव्यानभिप्रायान्ददर्श कुशिकस्तदा ॥&#x9;002e&lt;br&gt;&#xA;पर्वतान्रूप्यसानूंश्च नलिनीश्च सपङ्कजाः ।&#x9;003a&lt;br&gt;&#xA;चित्रशालाश्च विविधास्तोरणानि च भारत ।&#x9;003c&lt;br&gt;&#xA;शाद्वलोपचितां भूमिं तथा काञ्चनकुट्टिमाम् ॥&#x9;003e&lt;br&gt;&#xA;सहकारान्प्रफुल्लांश्च केतकोद्दालकान्वरान् ।&#x9;004a&lt;br&gt;&#xA;अशोकान्सहकुन्दांश्च फुल्लांश्चैवातिमुक्तकान् ॥&#x9;004c&lt;br&gt;&#xA;चम्पकांस्तिलकान्भव्यान्पनसान्वञ्जुलानपि ।&#x9;005a&lt;br&gt;&#xA;पुष्पितान्कर्णिकारांश्च तत्रतत्र ददर्श ह ॥&#x9;005c&lt;br&gt;&#xA;श्यामान्वारणपुष्पांश्च तथाऽष्टपदिका लताः ।&#x9;006a&lt;br&gt;&#xA;तत्रतत्र परिक्लृप्ता ददर्श स महीपतिः ॥&#x9;006c&lt;br&gt;&#xA;रम्यान्पद्मोत्पलधरान्सर्वर्तुकुसुमांस्तथा ।&#x9;007a&lt;br&gt;&#xA;विमानप्रतिमांश्चापि प्रासादाञ्शैलसन्निभान् ॥&#x9;007c&lt;br&gt;&#xA;शीतलानि च तोयानि क्वचिदुष्णानि भारत ।&#x9;008a&lt;br&gt;&#xA;आसनानि विचित्राणि शयनप्रवराणि च ॥&#x9;008c&lt;br&gt;&#xA;पर्यङ्कान्रत्नसौवर्णान्परार्ध्यास्तरणास्तृतान् ।&#x9;009a&lt;br&gt;&#xA;भक्ष्यं भोज्यमनन्तं च तत्रतत्रोपकल्पितम् ॥&#x9;009c&lt;br&gt;&#xA;वाणीवादाञ्छुकांश्चैव शारिका भृङ्गराजकान् ।&#x9;010a&lt;br&gt;&#xA;कोकिलाञ्छतपत्रांश्च सकोयष्टिककुक्कुभान् ॥&#x9;010c&lt;br&gt;&#xA;मयूरान्कुक्कुटांश्चापि दात्यूहाञ्जीवजीवकान् ।&#x9;011a&lt;br&gt;&#xA;चकोरान्वानरान्हंसान्सारसांश्चक्रसाह्वयान् ॥&#x9;011c&lt;br&gt;&#xA;समन्ततः प्रणदतो ददर्श सुमनोहरान् ।&#x9;012a&lt;br&gt;&#xA;क्वचिदप्सरसां सङ्घान्गन्धर्वाणां च पार्थिव ॥&#x9;012c&lt;br&gt;&#xA;कान्ताभिरपरांस्तत्र परिष्वक्तान्ददर्श ह ।&#x9;013a&lt;br&gt;&#xA;न ददर्श च तान्भूयो ददर्श च पुनर्नृपः ॥&#x9;013c&lt;br&gt;&#xA;गीतध्वनिं सुमधुरं तथैवाध्ययनध्वनिम् ।&#x9;014a&lt;br&gt;&#xA;हंसान्सुमधुरांश्चापि तत्र शुश्राव पार्थिवः ॥&#x9;014c&lt;br&gt;&#xA;तं दृष्ट्वाऽत्यद्भुतं राजा मनसाऽचिन्तयत्तदा ।&#x9;015a&lt;br&gt;&#xA;स्वप्नोऽयं चित्तविभ्रंश उताहो सत्यमेव तु ॥&#x9;015c&lt;br&gt;&#xA;अहो सह शरीरेण प्राप्तोस्मि परमां गतिम् ।&#x9;016a&lt;br&gt;&#xA;उत्तरान्वा कुरून्पुण्यानथवाऽप्यमरावतीम् ॥&#x9;016c&lt;br&gt;&#xA;किञ्चेदं महदाश्चर्यं सम्पश्यामीत्यचिन्तयत् ।&#x9;017a&lt;br&gt;&#xA;एवं सञ्चिन्तयन्नेव ददर्श मुनिपुङ्गवम् ॥&#x9;017c&lt;br&gt;&#xA;तस्मिन्विमाने सौवर्णे मणिस्तम्भसमाकुले ।&#x9;018a&lt;br&gt;&#xA;महार्हे शयने दिव्ये शयानं भृगुनन्दनम् ॥&#x9;018c&lt;br&gt;&#xA;तमभ्ययात्प्रहर्षेण नरेन्द्रः सह भार्यया ।&#x9;019a&lt;br&gt;&#xA;अन्तर्हितस्ततो भूयश्च्यवनः शयनं व तत् ॥&#x9;019c&lt;br&gt;&#xA;ततोऽन्यस्मिन्वनोद्देशे पुनरेव ददर्श तम् ।&#x9;020a&lt;br&gt;&#xA;कौश्यां बृस्यां समासीनं जपमानं महाव्रतम् ॥&#x9;020c&lt;br&gt;&#xA;एवं योगबलाद्विप्रो मोहयामास पार्थिवम् ॥&#x9;021ac&lt;br&gt;&#xA;क्षणेन तद्वनं चैव ते चैवाप्सरसां गणाः ।&#x9;022a&lt;br&gt;&#xA;गन्धर्वाः पादपाश्चैव सर्वमन्तरधीयत ॥&#x9;022c&lt;br&gt;&#xA;निःशब्दमभवच्चापि गङ्गाकूलं पुनर्नृप ।&#x9;023a&lt;br&gt;&#xA;कुशवल्मीकभूयिष्ठं बभूव च यथा पुरा ॥&#x9;023c&lt;br&gt;&#xA;ततः स राजा कुशिकः सभार्यस्तेन कर्मणा ।&#x9;024a&lt;br&gt;&#xA;विस्मयं परमं प्राप्तस्तद्दृष्ट्वा महदद्भुतम् ॥&#x9;024c&lt;br&gt;&#xA;ततः प्रोवाच कुशिको भार्यां हर्षसमन्वितः ।&#x9;025a&lt;br&gt;&#xA;पश्य भद्रे यथाभावाश्चित्रा दृष्टाः सुदुर्लभाः ।&#x9;025c&lt;br&gt;&#xA;प्रसादाद्भृगुमुख्यस्य किमन्यत्र तपोबलात् ॥&#x9;025e&lt;br&gt;&#xA;तपसा तदवाप्यं हि यन्न शक्यं मनोरथैः ।&#x9;026a&lt;br&gt;&#xA;त्रैलोक्यराज्यादपि हि तप एव विशिष्यते ॥&#x9;026c&lt;br&gt;&#xA;तपसा हि सुतप्तेनि क्रीडत्येष तपोधनः ।&#x9;027a&lt;br&gt;&#xA;अहो प्रभावो ब्रह्मर्षेश्च्यवनस्य महात्मनः ॥&#x9;027c&lt;br&gt;&#xA;इच्छयैष तपोवीर्यादन्याल्ँलोकान्सृजेदपि ।&#x9;028a&lt;br&gt;&#xA;ब्राह्मणा एव जायेरन्पुण्यवाग्बुद्धिकर्मणा ॥&#x9;028c&lt;br&gt;&#xA;उत्सहेदिह कृत्वैव कोऽन्यो वै च्यवनादृते ।&#x9;029a&lt;br&gt;&#xA;ब्राह्मण्यं दुर्लभं लोके राज्यं हि सुलभं नरैः ॥&#x9;029c&lt;br&gt;&#xA;ब्राह्मण्यस्य प्रभावाद्धि रथे युक्तौ स्वधुर्यवत् ।&#x9;030a&lt;br&gt;&#xA;इत्येवं चिन्तयानः स विदितश्च्यवनस्य वै ॥&#x9;030c&lt;br&gt;&#xA;सम्प्रेक्ष्योवाच नृपतिं क्षिप्रमागम्यतामिति ।&#x9;031a&lt;br&gt;&#xA;इत्युक्तः सहभार्यस्तु सोभ्यगच्छन्महामुनिम् ॥&#x9;031c&lt;br&gt;&#xA;शिरसा वन्दनीयं तमवन्दत च पार्थिवः ।&#x9;032a&lt;br&gt;&#xA;तस्याशिषः प्रयुज्याथ स मुनिस्तं नराधिपम् ।&#x9;032c&lt;br&gt;&#xA;निषीदेत्यब्रवीद्धीमान्सान्त्वयन्पुरुषर्षभः ॥&#x9;032e&lt;br&gt;&#xA;ततः प्रकृतिमापन्नो भार्गवो नृपते नृपम् ।&#x9;033a&lt;br&gt;&#xA;उवाच श्लक्ष्णया वाचा तर्पयन्निव भारत ॥&#x9;033c&lt;br&gt;&#xA;राजन्सम्यग्जितानीह पञ्चपञ्च स्वयं त्वया ।&#x9;034a&lt;br&gt;&#xA;मनःषष्ठानीन्द्रियाणि कृच्छ्रान्मुक्तोसि तेन वै ॥&#x9;034c&lt;br&gt;&#xA;सम्यगाराधितः पुत्र त्वयाऽहं वदतांवर ।&#x9;035a&lt;br&gt;&#xA;न हि ते वृजिनं किञ्चित्सुसूक्ष्ममपि दृश्यते ॥&#x9;035c&lt;br&gt;&#xA;अनुजानीहि मां राजन्गमिष्यामि यथागतम् ।&#x9;036a&lt;br&gt;&#xA;प्रीतोस्मि तव राजेन्द्र वरश्च प्रतिगृह्यताम् ॥&#x9;036c&lt;br&gt;&#xA;कुशिक उवाच ।&#x9;037&lt;br&gt;&#xA;अग्निमध्ये गतेनेव भगवन्सन्निधौ मया ।&#x9;037a&lt;br&gt;&#xA;वर्तितं भृगुशार्दूल यन्न दग्धोस्मि तद्बहु ॥&#x9;037c&lt;br&gt;&#xA;एष एव वरो मुख्यः प्राप्तो मे भृगुनन्दन ।&#x9;038a&lt;br&gt;&#xA;यत्प्रीतोसि ममाचारैः कुलं त्रातं च मेऽनघ ॥&#x9;038c&lt;br&gt;&#xA;एष मेऽनुग्रहो विप्र जीविते च प्रयोजनम् ।&#x9;039a&lt;br&gt;&#xA;एतद्राज्यफलं चैव तपसश्च फलं मम ॥&#x9;039c&lt;br&gt;&#xA;यदि त्वं प्रीतिमान्विप्र मयि वै भृगुनन्दन ।&#x9;040a&lt;br&gt;&#xA;अस्ति मे संशयः कश्चित्तन्मे व्याख्यातुमर्हसि ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/090/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/090/</guid>
      <description>&lt;p&gt;अध्यायः 090&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;च्यवनेन कुशिकम्प्रति स्वस्य तद्गृहे निवासादेः कारणकथनम् ॥ 1 ॥ तथा तस्य ब्राह्मण्यप्राप्तीच्छावगमेन तत्पौत्रादेस्तल्लाभवरदानम् ॥ 2 ॥&lt;/p&gt;&#xA;&lt;p&gt;च्यवन उवाच ।&#x9;001&lt;br&gt;&#xA;वरश्च गृह्यतां मत्तो यश्च ते संशयो हृदि ।&#x9;001a&lt;br&gt;&#xA;तं प्रब्रूदि नरश्रेष्ठ सर्वं सम्पादयामि ते ॥&#x9;001c&lt;br&gt;&#xA;कुशिक उवाच ।&#x9;002&lt;br&gt;&#xA;यदि प्रीतोसि भगवंस्ततो मे वद भार्गव ।&#x9;002a&lt;br&gt;&#xA;कारणं श्रोतुमिच्छमि मद्गृहे वासकारितम् ॥&#x9;002c&lt;br&gt;&#xA;शयनं चैकपार्श्वेन दिवसानेकविंशतिम् ।&#x9;003a&lt;br&gt;&#xA;न किञ्चिदुक्त्वा गमनं बहिश्च मुनिपुङ्गवः ॥&#x9;003c&lt;br&gt;&#xA;अन्तर्धानमकस्माच्च पुनरेव च दर्शनम् ।&#x9;004a&lt;br&gt;&#xA;पुनश्च शयनं विप्र दिवसानेकविंशतिम् ॥&#x9;004c&lt;br&gt;&#xA;तैलाभ्यक्तस्य गमनं भोजनं च गृहे मम ।&#x9;005a&lt;br&gt;&#xA;समुपानीय विविधं यद्दग्धं जातवेदसा ॥&#x9;005c&lt;br&gt;&#xA;निर्याणां च रथेनाशु सहसा यत्कृतं त्वया ।&#x9;006a&lt;br&gt;&#xA;धनानां च विसर्गश्च वनस्यापि च दर्शनम् ॥&#x9;006c&lt;br&gt;&#xA;प्रासादानां बहूनां च काञ्चनानां महामुने ।&#x9;007a&lt;br&gt;&#xA;मणिविद्रुमपादानां पर्यङ्काणां च दर्शनम् ॥&#x9;007c&lt;br&gt;&#xA;पुनश्चादर्शनं तस्य श्रोतुमिच्छामि कारणम् ।&#x9;008a&lt;br&gt;&#xA;अतीव ह्यत्र मुह्यामि चिन्तयानो भृगूद्वह ॥&#x9;008c&lt;br&gt;&#xA;न चैवात्राधिगच्छामि सर्वस्यास्य विनिश्चयम् ।&#x9;009a&lt;br&gt;&#xA;एतदिच्छामि कार्त्स्न्येन सत्यं श्रोतुं तपोधन ॥&#x9;009c&lt;br&gt;&#xA;च्यवन उवाच ।&#x9;010&lt;br&gt;&#xA;शृणु सर्वमशेषेणि यदिदं येन हेतुना ।&#x9;010a&lt;br&gt;&#xA;न हि शक्यमनाख्यातुमेवं पृष्टेन पार्थिव ॥&#x9;010c&lt;br&gt;&#xA;पितामहस्य वदतः पुरा देवसमागमे ।&#x9;011a&lt;br&gt;&#xA;श्रुतवानस्मि यद्राजंस्तन्मे निगदतः शृणु ॥&#x9;011c&lt;br&gt;&#xA;ब्रह्मक्षत्रविरोधेन भविता कुलसङ्करः ।&#x9;012a&lt;br&gt;&#xA;पौत्रस्ते भविता राजंस्तेजोवीर्यसमन्वितः ॥&#x9;012c&lt;br&gt;&#xA;ततः स्वकुलरक्षार्थमहं त्वां समुपागतः ।&#x9;013a&lt;br&gt;&#xA;चिकीर्षन्कुशिकोच्छेदं सन्दिधक्षुः कुलं तव ॥&#x9;013c&lt;br&gt;&#xA;ततोऽहमागम्य पुरे त्वामवोचं महीपते ।&#x9;014a&lt;br&gt;&#xA;नियमं कञ्चिदारप्सये शुश्रूषा क्रियतामिति ॥&#x9;014c&lt;br&gt;&#xA;न च ते दुष्कृतं किञ्चिदहमासादयं गृहे ।&#x9;015a&lt;br&gt;&#xA;तेन जीवसि राजर्षे न भवेथास्त्वमन्यथा ॥&#x9;015c&lt;br&gt;&#xA;एवं बुद्धिं समास्थाय दिवसानेकविंशतिम् ।&#x9;016a&lt;br&gt;&#xA;सुप्तोस्मि यदि मां कश्चिद्बोधयेदिति पार्थिव ॥&#x9;016c&lt;br&gt;&#xA;यदा त्वया सभार्येण संसुप्तो न प्रबोधितः ।&#x9;017a&lt;br&gt;&#xA;अहं तदैव ते प्रीतो मनसा राजसत्तम ॥&#x9;017c&lt;br&gt;&#xA;उत्थाय चास्मि निष्क्रान्तो यदि मां त्वं महीपते ।&#x9;018a&lt;br&gt;&#xA;पृच्छेः क्व यास्यसीत्येवं शपेयं त्वामिति प्रभो ॥&#x9;018c&lt;br&gt;&#xA;अन्तर्हितः पुनश्चास्मि पुनरेव च ते गृहे ।&#x9;019a&lt;br&gt;&#xA;योगमास्थाय संसुप्तो दिवसानेकविंशतिम् ॥&#x9;019c&lt;br&gt;&#xA;क्षुधितौ मामसूयेथां श्रमाद्वेति नराधिप ।&#x9;020a&lt;br&gt;&#xA;एतां बुद्धिं समास्थाय कर्शितौ वां क्षुधा मया ॥&#x9;020c&lt;br&gt;&#xA;न च तेऽभूत्सुसूक्ष्मोपि मन्युर्मनसि पार्थिव ।&#x9;021a&lt;br&gt;&#xA;सभार्यस्य नरश्रेष्ठ तेन ते प्रीतिमानहम् ॥&#x9;021c&lt;br&gt;&#xA;भोजनं च समानाय्य यत्तदादीपितं मया ।&#x9;022a&lt;br&gt;&#xA;क्रुध्येथा यदि मात्सर्यादिति तन्मर्षितं च मे ॥&#x9;022c&lt;br&gt;&#xA;ततोऽहं रथमारुह्य त्वामवोचं नराधिप ।&#x9;023a&lt;br&gt;&#xA;सभार्यो मां वहस्वेति तच्च त्वं कृतवांस्तथा ॥&#x9;023c&lt;br&gt;&#xA;अविशङ्को नरपते प्रीतोऽहं चापि तेन ह ।&#x9;024a&lt;br&gt;&#xA;धनोत्सर्गेऽपि च कृते न त्वां क्रोधोप्यधर्षयत् ॥&#x9;024c&lt;br&gt;&#xA;ततः प्रीतेन ते राजन्पुनरेतत्कृतं तव ।&#x9;025a&lt;br&gt;&#xA;सभार्यस्य वनं भूयस्तद्विद्धि मनुजाधिप ॥&#x9;025c&lt;br&gt;&#xA;प्रीत्यर्थं तव चैतन्मे स्वर्गसन्दर्शनं कृतम् ।&#x9;026a&lt;br&gt;&#xA;यत्ते वनेऽस्मिन्नृपते दृष्टं दिव्यं सुदर्शनम् ॥&#x9;026c&lt;br&gt;&#xA;स्वर्गोद्देशस्त्वया राजन्सशरीरेण पार्थिव ।&#x9;027a&lt;br&gt;&#xA;मुहूर्तमनुभूतोऽसौ सभार्येण नृपोत्तम ॥&#x9;027c&lt;br&gt;&#xA;निदर्शनार्थं तपसो धर्मस्य च नराधिप ।&#x9;028a&lt;br&gt;&#xA;तत्र नासीत्स्पृहा राजंस्तच्चापि विदितं मया ॥&#x9;028c&lt;br&gt;&#xA;ब्राह्मण्यं काङ्क्षसे हि त्वं तपश्च पृथिवीपते ।&#x9;029a&lt;br&gt;&#xA;अवमत्य नरेन्द्रत्वं देवेन्द्रत्वं च पार्थिव ॥&#x9;029c&lt;br&gt;&#xA;एवमेतद्यथातत्वं ब्राह्मण्यं तात दुर्लभम् ।&#x9;030a&lt;br&gt;&#xA;ब्राह्मण्ये सति चर्षित्वमृषित्वे च तपस्विता ॥&#x9;030c&lt;br&gt;&#xA;भविष्यत्येष ते कामः कुशिकात्कौशिको द्विजः ॥&#x9;031ac&lt;br&gt;&#xA;तृतीयं पुरुषं प्राप्य ब्राह्मणत्वं गमिष्यति ।&#x9;032a&lt;br&gt;&#xA;वंशस्ते पार्थिवश्रेष्ठ भृगूणामेव तेजसा ॥&#x9;032c&lt;br&gt;&#xA;पौत्रस्ते भविता विप्रस्तपस्वी पावकद्युतिः ।&#x9;033a&lt;br&gt;&#xA;&#39;जमदग्नौ महाभाग तपसा भावितात्मनि ॥&#39;&#x9;033c&lt;br&gt;&#xA;यः स देवमनुष्याणां भयमुत्पादयिष्यति ।&#x9;034a&lt;br&gt;&#xA;त्रयाणामेव लोकानां सत्यमेतद्ब्रवीमि ते ॥&#x9;034c&lt;br&gt;&#xA;वरं गृहाण राजर्षे यस्ते मनसि वर्तते ।&#x9;035a&lt;br&gt;&#xA;तीर्थयात्रां गमिष्यामि पुरा कालोऽतिवर्तते ॥&#x9;035c&lt;br&gt;&#xA;कुशिक उवाच ।&#x9;036&lt;br&gt;&#xA;एष एव वरो मेऽद्य यत्त्वं प्रीतो महामुने ।&#x9;036a&lt;br&gt;&#xA;भवत्वेतद्यथार्थत्वं भवेत्पौत्रो ममानघ ॥&#x9;036c&lt;br&gt;&#xA;ब्राह्मण्यं मे कुलस्यास्तु भगवन्नेष मे वरः ।&#x9;037a&lt;br&gt;&#xA;पुनश्चाख्यातुमिच्छामि भगवन्विस्तरेण वै ॥&#x9;037c&lt;br&gt;&#xA;कथमेष्यति विप्रत्वं कुलं मे भृगुनन्दन ।&#x9;038a&lt;br&gt;&#xA;कश्चासौ भविता बन्धुर्मम कश्चापि सम्मतः ॥ ॥&#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/091/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/091/</guid>
      <description>&lt;p&gt;अध्यायः 091&lt;/p&gt;&#xA;&lt;p&gt;च्यवनेन कुशिकम्प्रति स्वकुले जनिष्यत ऋचीकस्यानुभावेन तद्भार्याश्वश्र्वो कुशिकपौत्रस्य गाधेः पुत्रीपत्र्योः क्रमेण पौत्रपुत्रभावेन परशुरामविश्वामित्रयोर्जन्मकथनम् ॥ 1 ॥&lt;/p&gt;&#xA;&lt;p&gt;च्यवन उवाच ।&#x9;001&lt;br&gt;&#xA;अवश्यं कथनीयं मे तवैतन्नरपुङ्गव ।&#x9;001a&lt;br&gt;&#xA;यदर्थं त्वाहमुच्छेत्तुं सम्प्राप्तो मनुजाधिप ॥&#x9;001c&lt;br&gt;&#xA;भृगूणां क्षत्रिया याज्या नित्यमेतज्जनाधिप ।&#x9;002a&lt;br&gt;&#xA;ते च भेदं गमिष्यन्ति दैवयुक्तेन हेतुना ॥&#x9;002c&lt;br&gt;&#xA;क्षत्रियाश्च भृगून्सर्वान्वधिष्यन्ति नराधिप ।&#x9;003a&lt;br&gt;&#xA;आगर्भादनुकृन्तन्तो दैवदण्डनिपीडिताः ॥&#x9;003c&lt;br&gt;&#xA;तत उत्पत्स्यतेऽस्माकं कुले गोत्रविवर्धनः ।&#x9;004a&lt;br&gt;&#xA;और्वो नाम महातेजा ज्वलितार्कसमद्युतिः ॥&#x9;004c&lt;br&gt;&#xA;स त्रैलोक्यविनाशाय कोपाग्निं जनयिष्यति ।&#x9;005a&lt;br&gt;&#xA;महीं सपर्वतवनां यः करिष्यति भस्मसात् ॥&#x9;005c&lt;br&gt;&#xA;कञ्चित्कालं तु वह्निं च स एव शमयिष्यति ।&#x9;006a&lt;br&gt;&#xA;समुद्रे वडवावक्त्रे प्रक्षिप्य मुनिसत्तमः ॥&#x9;006c&lt;br&gt;&#xA;पुत्रं तस्य महाराज ऋचीकं भृगुनन्दनम् ।&#x9;007a&lt;br&gt;&#xA;साक्षात्कृत्स्नो धनुर्वेदः समुपस्थास्यतेऽनघ ॥&#x9;007c&lt;br&gt;&#xA;क्षत्रियाणामभावाय दैवयुक्तेनु हेतुना ।&#x9;008a&lt;br&gt;&#xA;स तु तं प्रतिगृह्यैव पुत्रे सङ्क्रामयिष्यति ॥&#x9;008c&lt;br&gt;&#xA;जमदग्नौ महाभागे तपसा भावितात्मनि ।&#x9;009a&lt;br&gt;&#xA;स चापि भृगुशार्दूलस्तं वेदं धारयिष्यति ॥&#x9;009c&lt;br&gt;&#xA;कुलात्तु तव धर्मात्मन्कन्यां सोऽधिगमिष्यति ।&#x9;010a&lt;br&gt;&#xA;उद्भावनार्थं भवतो वंशस्य भरतर्षभ ॥&#x9;010c&lt;br&gt;&#xA;&#39;क्षत्रहन्ता भवेद्धिंस्र इति दैवं सनातनम् ।&#x9;011a&lt;br&gt;&#xA;नारायणमुपास्यास्य वरात्तं पुत्रमृच्छति ॥&#39;&#x9;011c&lt;br&gt;&#xA;गाधेर्दुहितरं प्राप्य पौत्रीं तव महातपाः ।&#x9;012a&lt;br&gt;&#xA;ब्राह्मणं क्षत्रधर्माणं पुत्रमुत्पादयिष्यति ॥&#x9;012c&lt;br&gt;&#xA;क्षत्रियं विप्रधर्माणं बृहस्पतिमिवौजसा ।&#x9;013a&lt;br&gt;&#xA;विश्वामित्रं तव कुले गाधेः पुत्रं सुधार्मिकम् ।&#x9;013c&lt;br&gt;&#xA;तपसा महता युक्तं प्रदास्यति महाद्युते ॥&#x9;013e&lt;br&gt;&#xA;स्त्रियौ तु कारणं तत्र परिवर्ते भविष्यतः ।&#x9;014a&lt;br&gt;&#xA;पितामहनियोगाद्वै नान्यथैतद्भविष्यति ॥&#x9;014c&lt;br&gt;&#xA;तृतीये पुरुषे तुभ्यं ब्राह्मणत्वमुपैष्यति ।&#x9;015a&lt;br&gt;&#xA;भविता त्वं च सम्बन्धी भृगूणां भावितात्मनाम् ॥&#x9;015c&lt;br&gt;&#xA;भीष्म उवाच ।&#x9;016&lt;br&gt;&#xA;कुशिकस्तु मुनेर्वाक्यं च्यवनस्य महात्मनः ।&#x9;016a&lt;br&gt;&#xA;श्रुत्वा हृष्टोऽभवद्राजा वाक्यं चेदमुवाच ह ।&#x9;016c&lt;br&gt;&#xA;एवमस्त्विति धर्मात्मा तदा भरतसत्तम ॥&#x9;016e&lt;br&gt;&#xA;च्यवनस्तु महातेजाः पुनरेव नराधिपम् ।&#x9;017a&lt;br&gt;&#xA;वरार्थं चोदयामास तमुवाच स पार्थिवः ॥&#x9;017c&lt;br&gt;&#xA;बाढमेवं ग्रहीष्यामि कामांस्त्वत्तो महामुने ।&#x9;018a&lt;br&gt;&#xA;ब्रह्मभूतं कुलं मेऽस्तु धर्मे चास्य मनो भवेत् ॥&#x9;018c&lt;br&gt;&#xA;एवमुक्तस्तथेत्येवं प्रत्युक्त्वा च्यवनो मुनिः ।&#x9;019a&lt;br&gt;&#xA;अभ्यनुज्ञाय नृपतिं तीर्थयात्रां ययौ तदा ॥&#x9;019c&lt;br&gt;&#xA;एतत्ते कथितं सर्वमशेषेण मया नृप ।&#x9;020a&lt;br&gt;&#xA;भृगूणां कुशिकानां च अभिसम्बन्धकारणम् ॥&#x9;020c&lt;br&gt;&#xA;यथोक्तमृषिणा चापि तदा तदभवन्नृप ।&#x9;021a&lt;br&gt;&#xA;जन्म रामस्य च मुनेर्विश्वामित्रस्य चैव हि ॥ ॥&#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/092/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/092/</guid>
      <description>&lt;p&gt;अध्यायः 092&lt;/p&gt;&#xA;&lt;p&gt;भीष्मेण युधिष्ठिरम्प्रति तत्तद्दानानां विशिष्यफलकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;मुह्यामीति निशम्याद्य चिन्तयानः पुनःपुनः ।&#x9;001a&lt;br&gt;&#xA;हीनां पार्थिवसिंहैस्तैः श्रीमद्भिः पृथिवीमिमाम् ॥&#x9;001c&lt;br&gt;&#xA;प्राप्य राज्यानि शतशो महीं जित्वाऽपि भारत ।&#x9;002a&lt;br&gt;&#xA;कोटिशः पुरुषान्हत्वा परितप्ये पितामह ॥&#x9;002c&lt;br&gt;&#xA;का नु तासां वरस्त्रीणामवस्थाऽद्य भविष्यति ।&#x9;003a&lt;br&gt;&#xA;या हीनाः पतिभिः पुत्रैर्मातुलैर्भ्रातृभिस्तथा ॥&#x9;003c&lt;br&gt;&#xA;वयं हि तान्कुरुन्हत्वा ज्ञातींश्च सुहृदोऽपि च ।&#x9;004a&lt;br&gt;&#xA;अवाक्शीर्षाः पतिष्यामो नरके नात्रं संशयः ॥&#x9;004c&lt;br&gt;&#xA;शरीरं योक्तुमिच्छामि तपसोग्रेण भारत ।&#x9;005a&lt;br&gt;&#xA;उपदिष्टमिहेच्छामि तत्त्वतोऽहं विशाम्पते ॥&#x9;005c&lt;br&gt;&#xA;वैशम्पायन उवाच ।&#x9;006&lt;br&gt;&#xA;युधिष्ठिरस्य तद्वाक्यं श्रुत्वा भीष्मो महामनाः ।&#x9;006a&lt;br&gt;&#xA;परीक्ष्य निपुणं बुद्ध्या युधिष्ठिरमभाषत ॥&#x9;006c&lt;br&gt;&#xA;रहस्यमद्भुतं चैव शृणु वक्ष्यामि भारत ।&#x9;007a&lt;br&gt;&#xA;या गतिः प्राप्यते वेन प्रेत्यभावे विशाम्पते ॥&#x9;007c&lt;br&gt;&#xA;तपसा प्राप्यते स्वर्गस्तपसा प्राप्यते यशः ।&#x9;008a&lt;br&gt;&#xA;आयुःप्रकर्षो भोगाश्च लभ्यन्ते तपसा विभो ॥&#x9;008c&lt;br&gt;&#xA;ज्ञानं विज्ञानमारोग्यं रूपं सम्पत्तथैव च ।&#x9;009a&lt;br&gt;&#xA;सौभाग्यं चैव तपसा प्राप्यते भरतर्षभ ॥&#x9;009c&lt;br&gt;&#xA;धनं प्राप्नोति तपसा मौनं ज्ञानं प्रयच्छति ।&#x9;010a&lt;br&gt;&#xA;उपभोगांस्तु दानेन ब्रह्मचर्येण जीवितम् ॥&#x9;010c&lt;br&gt;&#xA;अहिंसायाः फलं रूपं दीक्षाया जन्म वै कुले ।&#x9;011a&lt;br&gt;&#xA;फलमूलाशनाद्राज्यं स्वर्गः पर्णशनाद्भवेत् ॥&#x9;011c&lt;br&gt;&#xA;पयोभक्षो दिवं याति दानेन द्रविणाधिकः ।&#x9;012a&lt;br&gt;&#xA;गुरुशुश्रूषया विद्या नित्यश्राद्धेन सन्ततिः ॥&#x9;012c&lt;br&gt;&#xA;गवाढ्यः शाकदीक्षाभिः स्वर्गमाहुस्तृणाशनात् ।&#x9;013a&lt;br&gt;&#xA;स्त्रियस्त्रिषवणस्नानाद्वायुं पीत्वा क्रतुं लभेत् ॥&#x9;013c&lt;br&gt;&#xA;नित्यस्नायी दीर्घजीवी सन्ध्ये तु द्वे जपन्द्विजः ।&#x9;014a&lt;br&gt;&#xA;मन्त्रं साधयतो राजन्नाकपृष्ठमनाशने ॥&#x9;014c&lt;br&gt;&#xA;स्थण्डिलेषु शयानानां गृहाणि शयनानि च ।&#x9;015a&lt;br&gt;&#xA;चीरवल्कलवासोभिर्वासांस्याभाणानि च ॥&#x9;015c&lt;br&gt;&#xA;शय्यासनानि यानानि योगयुक्ते तपोधने ।&#x9;016a&lt;br&gt;&#xA;अग्निप्रवेशे नियतं ब्रह्मलोके महीयते ॥&#x9;016c&lt;br&gt;&#xA;रसानां प्रतिसंहारात्सौभाग्यमिह विन्दति ।&#x9;017a&lt;br&gt;&#xA;आमिषप्रतिसंहारात्प्रजा ह्यायुष्मती भवेत् ॥&#x9;017c&lt;br&gt;&#xA;उदवासं वसेद्यस्तु स नराधिपतिर्भवेत् ।&#x9;018a&lt;br&gt;&#xA;सत्यवादी नरश्रेष्ठ दैवतैः सह मोदते ॥&#x9;018c&lt;br&gt;&#xA;कीर्तिर्भवति दानेन तथाऽऽरोग्यमहिंसया ।&#x9;019a&lt;br&gt;&#xA;द्विजशुश्रूषया राज्यं द्विजत्वं चापि पुष्कलम् ॥&#x9;019c&lt;br&gt;&#xA;पानीयस्य प्रदानेन कीर्तिर्भवति शाश्वती ।&#x9;020a&lt;br&gt;&#xA;अन्नस्य तु प्रदानेन तृप्यन्ते कामभोगतः ॥&#x9;020c&lt;br&gt;&#xA;सान्त्वदः सर्वभूतानां सर्वशोकैर्विमुच्यते ।&#x9;021a&lt;br&gt;&#xA;देवशुश्रूषया राज्यं दिव्यं रूपं निगच्छति ॥&#x9;021c&lt;br&gt;&#xA;दीपालोकप्रदानेन चक्षुष्मान्बुद्धिमान्भवेत् ।&#x9;022a&lt;br&gt;&#xA;प्रेक्षणीयप्रदानेन स्मृतिं मेधां च विन्दति ॥&#x9;022c&lt;br&gt;&#xA;गन्धमाल्यप्रदानेन कीर्तिर्भवति पुष्कला ।&#x9;023a&lt;br&gt;&#xA;केशश्मश्रू धारयतामग्र्या भवति सन्ततिः ॥&#x9;023c&lt;br&gt;&#xA;उपवासं च दीक्षां च अभिषेकं च पार्थिव ।&#x9;024a&lt;br&gt;&#xA;कृत्वा द्वादशवर्षाणि वीरस्थानाद्विशिष्यते ॥&#x9;024c&lt;br&gt;&#xA;दासीदासमलङ्कारान्क्षेत्राणि च गृहाणि च ।&#x9;025a&lt;br&gt;&#xA;ब्रह्मदेयां सुतां दत्त्वा प्राप्नोति मनुजर्षभ ॥&#x9;025c&lt;br&gt;&#xA;क्रतुभिश्चोपवासैश्च त्रिदिवं याति भारत ।&#x9;026a&lt;br&gt;&#xA;लभते च शिवं ज्ञानं फलपुष्पप्रदो नरः ॥&#x9;026c&lt;br&gt;&#xA;सुवर्णशृङ्गैस्तु विराजितानां गवां सहस्रस्य नरः प्रदानात् ।&#x9;027a&lt;br&gt;&#xA;प्राप्नोति पुण्यं दिवि देवलोकमित्येवमाहुर्दिवि वेदसङ्घाः ॥&#x9;027c&lt;br&gt;&#xA;प्रयच्छते यः कपिलां सवत्सां कांस्योपदोहां कनकाग्रशृङ्गीम् ।&#x9;028a&lt;br&gt;&#xA;तैस्तैर्गुणैः कामदुघाऽस्य भूत्वानरं प्रदातारमुपैति सा गौः ॥&#x9;028c&lt;br&gt;&#xA;यावन्ति रोमाणि भवन्ति धेन्वास्तावत्फलं प्राप्य स गोप्रदानात् ।&#x9;029a&lt;br&gt;&#xA;पुत्रांश्च पौत्रांश्च कुलं च सर्वमासप्तमं तारयते परत्र ॥&#x9;029c&lt;br&gt;&#xA;सदक्षिणां काञ्चनचारुशृङ्गीङ्कांस्योपदोहां द्रविणोत्तरीयाम् ।&#x9;030a&lt;br&gt;&#xA;धेनुं तिलानां ददतो द्विजाय लोका वसूनां सुलभा भवन्ति ॥&#x9;030c&lt;br&gt;&#xA;स्वकर्मभिर्मानवं सन्निरुद्धं तीव्रान्धकारे नरके पतन्तम् ।&#x9;031a&lt;br&gt;&#xA;महार्णवे नौरिव वायुयुक्ता दानं गवां तारयते परत्र ॥&#x9;031c&lt;br&gt;&#xA;यो ब्रह्मदेयां तु ददाति कन्यां भूमिप्रदानं च करोति विप्रे ।&#x9;032a&lt;br&gt;&#xA;ददाति चान्नं विधिवच्च यश्च स लोकमाप्नोति पुरन्दरस्य ॥&#x9;032c&lt;br&gt;&#xA;नैवेशिकं सर्वगुणोपपन्नं ददाति वै यस्तु नरो द्विजाय ।&#x9;033a&lt;br&gt;&#xA;स्वाध्यायचारित्र्यगुणान्वितायतस्यापि लोकाः कुरुषूत्तरेषु ॥&#x9;033c&lt;br&gt;&#xA;धुर्यप्रदानेन गवां तथा वै लोकानवाप्नोति नरो वसूनाम् ।&#x9;034a&lt;br&gt;&#xA;स्वर्गाय चाहुस्तु हिरण्यदानं ततो विशिष्टं कनकप्रदानम् ॥&#x9;034c&lt;br&gt;&#xA;छत्रप्रदानेन गृहं वरिष्ठं यानं तथोपानहसम्प्रदाने ।&#x9;035a&lt;br&gt;&#xA;वस्रप्रदानेन फलं सुरूपं गन्धप्रदानात्सुरभिर्नरः स्यात् ॥&#x9;035c&lt;br&gt;&#xA;पुष्पोपगं वाऽथ फलोपगं वा यः पादपं स्पर्शयते द्विजाय ।&#x9;036a&lt;br&gt;&#xA;सश्रीकमृद्धं बहुरत्नपूर्णंलभत्ययत्नोपगतं गृहं वै ॥&#x9;036c&lt;br&gt;&#xA;भक्ष्यान्नपानीयरसप्रदाता सर्वान्समाप्नोति रसान्प्रकामम् ।&#x9;037a&lt;br&gt;&#xA;प्रतिश्रयाच्छादनसम्प्रदाता प्राप्नोति तान्येव न संशयोऽत्र ॥&#x9;037c&lt;br&gt;&#xA;स्रग्धूपगन्धाननुलेपनानि स्नानानि माल्यानि च मानवो यः ।&#x9;038a&lt;br&gt;&#xA;दद्याद्द्विजेभ्यः स भवेदरोगस्तथाऽभिरूपश्च नरेन्द्रलोके ॥&#x9;038c&lt;br&gt;&#xA;बीजैरशून्यं शयनैरुपेतं दद्याद्गृहं यः पुरुषो द्विजाय ।&#x9;039a&lt;br&gt;&#xA;पुण्याभिरामं बहुरत्नपूर्णं लभत्यधिष्ठानवरं स राजन् ॥&#x9;039c&lt;br&gt;&#xA;सुगन्धचित्रास्तरणोपधानं दद्यान्नरो यः शयनं द्विजाय ।&#x9;040a&lt;br&gt;&#xA;रूपान्वितां पक्षवतीं मनोज्ञां भार्यामयत्नोपगतां लभेत्सः ॥&#x9;040c&lt;br&gt;&#xA;पितामहस्यानवरो वीरशायी भवेन्नरः ।&#x9;041a&lt;br&gt;&#xA;नाधिकं विद्यते यस्मादित्याहुः परमर्षयः ॥&#x9;041c&lt;br&gt;&#xA;वैशम्पायन उवाच ।&#x9;042&lt;br&gt;&#xA;तस्य तद्वचनं श्रुत्वा प्रीतात्मा कुरुनन्दनः ।&#x9;042a&lt;br&gt;&#xA;नाश्रमेऽरोचयद्वासं वीरमार्गाभिकाङ्क्षया ॥&#x9;042c&lt;br&gt;&#xA;ततो युधिष्ठिरः प्राह पाण्डवान्पुरुषर्षभ ।&#x9;043a&lt;br&gt;&#xA;पितामहस्य यद्वाक्यं तद्वो रोचत्विति प्रभुः ॥&#x9;043c&lt;br&gt;&#xA;ततस्तु पाण्डवाः सर्वे द्रौपदी च यशस्विनी ।&#x9;044a&lt;br&gt;&#xA;युधिष्ठिरस्य तद्वाक्यं बाढमित्यभ्यपूजयन् ॥ ॥&#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/093/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/093/</guid>
      <description>&lt;p&gt;अध्यायः 093&lt;/p&gt;&#xA;&lt;p&gt;भीष्मेण युधिष्ठिरम्प्रति तटाकादिप्रतिष्ठाया वृक्षाद्यारोपणस्य च फलनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;आरामाणां तटाकानां यत्फलं कुरुपुङ्गव ।&#x9;001a&lt;br&gt;&#xA;तदहं श्रोतुमिच्छामि त्वत्तोऽद्य भरतर्षभ ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;सुप्रदर्शा बलवती चित्रा धातुविभूषिता ।&#x9;002a&lt;br&gt;&#xA;उपेता सर्वभूतैश्च श्रेष्ठा भूमिरिहोच्यते ॥&#x9;002c&lt;br&gt;&#xA;तस्याः क्षेत्रविशेषाश्च तटाकानां च बन्धनम् ।&#x9;003a&lt;br&gt;&#xA;औदकानि च सर्वाणि प्रवक्ष्याम्यनुपूर्वशः ॥&#x9;003c&lt;br&gt;&#xA;तटाकानां च वक्ष्यामि कृतानां चापि ये गुणाः ।&#x9;004a&lt;br&gt;&#xA;त्रिषु लोकेषु सर्वत्र पूजनीयस्तटाकवान् ॥&#x9;004c&lt;br&gt;&#xA;अथवा मित्रसदनं मैत्रं मित्रविवर्धनम् ।&#x9;005a&lt;br&gt;&#xA;कीर्तिसञ्जननं श्रेष्ठं तटाकानां निवेशनम् ॥&#x9;005c&lt;br&gt;&#xA;धर्मस्यार्थस्य कामस्य फलमाहुर्मनीषिणः ।&#x9;006a&lt;br&gt;&#xA;तटाकसुकृतं देशे क्षेत्रमेकं महाश्रयम् ॥&#x9;006c&lt;br&gt;&#xA;चतुर्विधानां भूतानां तटाकमुपलक्षयेत् ।&#x9;007a&lt;br&gt;&#xA;तटाकानि च सर्वाणि दिशन्ति श्रियमुत्तमाम् ॥&#x9;007c&lt;br&gt;&#xA;देवा मनुष्यगन्धर्वाः पितरोरगराक्षसाः ।&#x9;008a&lt;br&gt;&#xA;स्थावराणि च भूतानि संश्रयन्ति जलाशयम् ॥&#x9;008c&lt;br&gt;&#xA;तस्मात्तांस्ते प्रवक्ष्यामि तटाके ये गुणाः स्मृताः ।&#x9;009a&lt;br&gt;&#xA;या च तत्र फलावाप्तिर्ऋषिभिः समुदाहृताः ॥&#x9;009c&lt;br&gt;&#xA;वर्षाकाले तटाके तु सलिलं यस्य तिष्ठति ।&#x9;010a&lt;br&gt;&#xA;अग्निहोत्रफलं तस्य फलमाहुर्मनीषिणः ॥&#x9;010c&lt;br&gt;&#xA;शरत्काले तु सलिलं तटाके यस्य तिष्ठति ।&#x9;011a&lt;br&gt;&#xA;गोसहस्रस्य स प्रेत्य लभते फलमुत्तमम् ॥&#x9;011c&lt;br&gt;&#xA;हेमन्तकाले सलिलं तटाके यस्य तिष्ठति ।&#x9;012a&lt;br&gt;&#xA;स वै बहुसुवर्णस्य यज्ञस्य लभते फलम् ॥&#x9;012c&lt;br&gt;&#xA;यस्य वै शैशिरे काले तटाके सलिलं भवेत् ।&#x9;013a&lt;br&gt;&#xA;तस्याग्निष्टोमयज्ञस्य फलमाहुर्मनीषिणः ॥&#x9;013c&lt;br&gt;&#xA;तटाकं सुकृतं यस्य वसन्ते तु महाश्रयम् ।&#x9;014a&lt;br&gt;&#xA;अतिरात्रस्य यज्ञस्य फलं स समुपाश्नुते ॥&#x9;014c&lt;br&gt;&#xA;निदाघकाले पानीयं तटाके यस्य तिष्ठति ।&#x9;015a&lt;br&gt;&#xA;वाजिमेधफलं तस्य फलं वै मुनयो विदुः ॥&#x9;015c&lt;br&gt;&#xA;स कुलं तारयेत्सर्वं यस्य खाते जलाशये ।&#x9;016a&lt;br&gt;&#xA;गावः पिबन्ति सलिलं साधवश्च नराः सदा ॥&#x9;016c&lt;br&gt;&#xA;तटाके यस्य गावस्तु पिबन्ति तृषिता जलम् ।&#x9;017a&lt;br&gt;&#xA;मृगपक्षिमनुष्याश्च सोऽश्वमेधफलं लभेत ॥&#x9;017c&lt;br&gt;&#xA;यत्पिबन्ति जलं तत्र स्नायन्ते विश्रमन्ति च ।&#x9;018a&lt;br&gt;&#xA;तटाके यस्य तत्सर्वं प्रेत्यानन्त्याय कल्पते ॥&#x9;018c&lt;br&gt;&#xA;दुर्लभं सलिलं तात विशेषेण परत्र वै ।&#x9;019a&lt;br&gt;&#xA;पानीयस्य प्रदानेन प्रीतिर्भवति शाश्वती ॥&#x9;019c&lt;br&gt;&#xA;तिलान्ददत पानीयं दीपान्ददत जागृत ।&#x9;020a&lt;br&gt;&#xA;ज्ञातिभिः सह मोदध्वमेतत्प्रेत्य सुदुर्लभम् ॥&#x9;020c&lt;br&gt;&#xA;सर्वदानैर्गुरुतरं सर्वदानैर्विशिष्यते ।&#x9;021a&lt;br&gt;&#xA;पानीयं नरशार्दूल तस्माद्दातव्यमेव हि ॥&#x9;021c&lt;br&gt;&#xA;एवमेतत्तटाकस्य कीर्तितं फलमुत्तमम् ।&#x9;022a&lt;br&gt;&#xA;अत ऊर्ध्वं प्रवक्ष्यामि वृक्षाणामवरोपणम् ॥&#x9;022c&lt;br&gt;&#xA;स्थावराणां च भूतानां जातयः षट् प्रकीर्तिताः ।&#x9;023a&lt;br&gt;&#xA;वृक्षगुल्मलतावल्ल्यस्त्वक्सारास्तृणजातयः ॥&#x9;023c&lt;br&gt;&#xA;एता जात्यस्तु वृक्षाणां तेषां रोपे गुणास्त्विमे ।&#x9;024a&lt;br&gt;&#xA;कीर्तिश्च मानुषे लोके प्रेत्य चैव फलं शुभम् ॥&#x9;024c&lt;br&gt;&#xA;लभते नाम लोके च पितृभिश्च महीयते ।&#x9;025a&lt;br&gt;&#xA;देवलोके गतस्यापि नाम तस्य न नश्यति ॥&#x9;025c&lt;br&gt;&#xA;अतीतानागते चोभे पितृवंशं च भारत ।&#x9;026a&lt;br&gt;&#xA;तारयेद्वृक्षरोपी च तस्माद्वृक्षांश्च रोपयेत् ॥&#x9;026c&lt;br&gt;&#xA;तस्य पुत्रा भवन्त्येते पादपा नात्र संशयः ।&#x9;027a&lt;br&gt;&#xA;परलोकगतः स्वर्गं लोकांश्चाप्नोति सोऽव्ययान् ॥&#x9;027c&lt;br&gt;&#xA;पुष्पैः सुरगणान्वृक्षाः फलैश्चापि तथा पितॄन् ।&#x9;028a&lt;br&gt;&#xA;छायया चातिथिं तात पूजयन्ति महीरुहः ॥&#x9;028c&lt;br&gt;&#xA;किन्नरोरगरक्षांसि देवगन्धर्वमानवाः ।&#x9;029a&lt;br&gt;&#xA;तथा ऋषिगणाश्चैव संश्रयन्ति महीरुहान् ॥&#x9;029c&lt;br&gt;&#xA;पुष्पिताः फलवन्तश्च तर्पयन्तीह मानवान् ।&#x9;030a&lt;br&gt;&#xA;वृक्षदं पुत्रवद्वृक्षास्तारयन्ति परत्र तु ॥&#x9;030c&lt;br&gt;&#xA;तस्मात्तटाके सद्वृक्षा रोप्याः श्रेयोर्थिना सदा ।&#x9;031a&lt;br&gt;&#xA;पुत्रवत्परिपाल्याश्च पुत्रास्ते धर्मतः स्मृताः ॥&#x9;031c&lt;br&gt;&#xA;तटाककृद्वृक्षरोपी इष्टयज्ञश्च यो द्विजः ।&#x9;032a&lt;br&gt;&#xA;एते स्वर्गे महीयन्ते ये चान्ये सत्यवादिनः ॥&#x9;032c&lt;br&gt;&#xA;तस्मात्तटाकं कुर्वीत आरामांश्चैव रोपयेत् ।&#x9;033a&lt;br&gt;&#xA;यजेच्च विविधैर्यज्ञैः सत्यं च सततं वदेत् ॥ ॥&#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/094/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/094/</guid>
      <description>&lt;p&gt;अध्यायः 094&lt;/p&gt;&#xA;&lt;p&gt;भीष्मेण युधिष्ठिरम्प्रति ब्राह्मणप्रशंसनपूर्वकं तदाराधनविधानम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;यानीमानि बहिर्वेद्यां दानानि परिचक्षते ।&#x9;001a&lt;br&gt;&#xA;तेभ्यो विशिष्टं किं दानं मतं ते कुरुपुङ्गव ॥&#x9;001c&lt;br&gt;&#xA;कौतूहलं हि परमं तत्र मे विद्यते प्रभो ।&#x9;002a&lt;br&gt;&#xA;दातारं दत्तमन्वेति यद्दानं तत्प्रचक्ष्व मे ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;अभयं सर्वभूतेभ्यो व्यसने चाप्यनुग्रहः ।&#x9;003a&lt;br&gt;&#xA;यच्चाभिलषितं दद्यात्तृषितायाभियाचते ॥&#x9;003c&lt;br&gt;&#xA;भरणे पुत्रदाराणां तद्दानं श्रेष्ठमुच्यते ।&#x9;004a&lt;br&gt;&#xA;दत्तं दातारमन्वेति तद्दानं भरतर्षभ ॥&#x9;004c&lt;br&gt;&#xA;हिरण्यदानं गोदानं पृथिवीदानमेव च ।&#x9;005a&lt;br&gt;&#xA;एतानि वै पवित्राणि तारयन्त्यपि दुष्कृतात् ॥&#x9;005c&lt;br&gt;&#xA;एतानि पुरुषव्याघ्र साधुभ्यो देहि नित्यदा ।&#x9;006a&lt;br&gt;&#xA;दानानि हि नरं पापान्मोक्षयन्ति न संशयः ॥&#x9;006c&lt;br&gt;&#xA;यद्यदिष्टतमं लोके यच्चास्य दयितं गृहे ।&#x9;007a&lt;br&gt;&#xA;तत्तद्गुणवते देयं तदेवाक्षयमिच्छता ॥&#x9;007c&lt;br&gt;&#xA;प्रियाणि लभते नित्यं प्रियदः प्रियकृत्तथा ।&#x9;008a&lt;br&gt;&#xA;प्रियो भवति भूतानामिह चैव परत्र च ॥&#x9;008c&lt;br&gt;&#xA;याचमानमभीमानादनासक्तमकिञ्चनम् ।&#x9;009a&lt;br&gt;&#xA;यो नार्चति यथाशक्ति स नृशंसो युधिष्ठिर ॥&#x9;009c&lt;br&gt;&#xA;अमित्रमपि चेद्दीनं शरणैषिणमागतम् ।&#x9;010a&lt;br&gt;&#xA;व्यसने योऽनुगृह्णाति स वै पुरुषसत्तमः ॥&#x9;010c&lt;br&gt;&#xA;कृशाय कृतविद्याय वृत्तिक्षीणाय सीदते ।&#x9;011a&lt;br&gt;&#xA;अपहन्यात्क्षुधां यस्तु न तेन पुरुषः समः ॥&#x9;011c&lt;br&gt;&#xA;क्रियानियमितान्साधुन्पुत्रदारैश्च कर्शितान् ।&#x9;012a&lt;br&gt;&#xA;अयाचमानान्कौन्तेय सर्वोपायैर्निमन्त्रयेत् ॥&#x9;012c&lt;br&gt;&#xA;आशिषं ये न देवेषु न च मर्त्येषु कुर्वते ।&#x9;013a&lt;br&gt;&#xA;अर्हन्तो नित्यसत्वस्था यथालब्धोपजीविनः ॥&#x9;013c&lt;br&gt;&#xA;आशीविषसमेभ्यश्च तेभ्यो रक्षस्व भारत ।&#x9;014a&lt;br&gt;&#xA;तान्युक्तैरुपजिज्ञास्य भोगैर्निर्वप रक्ष च ॥&#x9;014c&lt;br&gt;&#xA;कृतैरावसथैर्नित्यं सप्रेष्यैः सपरिच्छदैः ।&#x9;015a&lt;br&gt;&#xA;निमन्त्रयेथाः कौरव्य सर्वभूतसुखावहैः ॥&#x9;015c&lt;br&gt;&#xA;यदि ते प्रतिगृह्णीयुः श्रद्धापूतं युधिष्ठिर ।&#x9;016a&lt;br&gt;&#xA;कार्यमित्येव मन्वाना धार्मिकाः पुण्यकर्मिणः ॥&#x9;016c&lt;br&gt;&#xA;विद्यास्नाता व्रतस्नाता धर्ममाश्रित्य जीविनः ।&#x9;017a&lt;br&gt;&#xA;गूढस्वाध्यायतपसो ब्राह्म्णाः संशितव्रताः ॥&#x9;017c&lt;br&gt;&#xA;तेषु शुद्धेषु दान्तेषु स्वदारनिरतेषु च ।&#x9;018a&lt;br&gt;&#xA;यत्करिष्यसि कल्याणं तत्ते लोके युधाम्पते ॥&#x9;018c&lt;br&gt;&#xA;यथाऽग्निहोत्रं सुहुतं सायम्प्रातर्द्विजातिना ।&#x9;019a&lt;br&gt;&#xA;तथा भवति दत्तं वै विद्वद्भ्यो यत्कृतात्मना ॥&#x9;019c&lt;br&gt;&#xA;एष ते विततो यज्ञः श्रद्धापूतः सदक्षिणः ।&#x9;020a&lt;br&gt;&#xA;विशिष्टः सर्वयज्ञेभ्यो ददतस्तात वर्तताम् ॥&#x9;020c&lt;br&gt;&#xA;निवापो दानसदृशः सदृशेषु युधिष्ठिर ।&#x9;021a&lt;br&gt;&#xA;निवेदयन्पूजयन्वै तेष्वानृण्यं निगच्छति ॥&#x9;021c&lt;br&gt;&#xA;य एवं नैव कुप्यन्ते न लुभ्यन्ति तृणेष्वपि ।&#x9;022a&lt;br&gt;&#xA;त एव नः पूज्यतमा ये चापि प्रियवादिनः ॥&#x9;022c&lt;br&gt;&#xA;ये नो न बहुमन्यन्ते न प्रवर्तन्ति याचने ।&#x9;023a&lt;br&gt;&#xA;पुत्रवत्परिपाल्यास्ते नमस्तेभ्यस्तथाऽभयम् ॥&#x9;023c&lt;br&gt;&#xA;ऋत्विक्पुरोहिताचार्या मृदुधर्मपरा हि ये ।&#x9;024a&lt;br&gt;&#xA;क्षात्रेणापि हि संसृष्टं तेजः शाम्यति तेष्वपि ॥&#x9;024c&lt;br&gt;&#xA;ईश्वरो बलवानस्मि राजाऽस्मीति युधिष्ठिर ।&#x9;025a&lt;br&gt;&#xA;ब्राह्मणान्मास्म पर्यासीर्वासोभिरशनेन च ॥&#x9;025c&lt;br&gt;&#xA;यच्छोभार्थं बलार्तं वा वित्तमस्ति तवानघ ।&#x9;026a&lt;br&gt;&#xA;तेन ते ब्राह्मणाः पूज्याः स्वधर्ममनुतिष्ठता ॥&#x9;026c&lt;br&gt;&#xA;नमस्कार्यास्तथा विप्रा वर्तमाना यथातथम् ।&#x9;027a&lt;br&gt;&#xA;यथासुखं यथोत्साहं ललन्तु त्वयि पुत्रवत् ॥&#x9;027c&lt;br&gt;&#xA;को ह्यक्षयप्रसादानां सुहृदामल्पतोषिणाम् ।&#x9;028a&lt;br&gt;&#xA;वृत्तिमर्हत्युपक्षेप्तुं त्वदन्यः कुरुसत्तम ॥&#x9;028c&lt;br&gt;&#xA;यथाऽपत्याश्रयो धर्मः स्त्रीणां लोके सनातनः ।&#x9;029a&lt;br&gt;&#xA;सदैव सा गतिर्नान्या तथाऽस्माकं द्विजातयः ॥&#x9;029c&lt;br&gt;&#xA;यदि नो ब्राह्मणास्तात सन्त्यजेयुरपूजिताः ।&#x9;030a&lt;br&gt;&#xA;पश्यन्तो दारुणं कर्म सततं क्षत्रिये स्थितम् ॥&#x9;030c&lt;br&gt;&#xA;अवेदानामकीर्तीनामलोकानामयज्विनाम् ।&#x9;031a&lt;br&gt;&#xA;को नु स्याज्जीवितेनार्थस्तद्धिनो ब्राह्मणाश्रयम् ॥&#x9;031c&lt;br&gt;&#xA;अत्र ते वर्तयिष्यामि यथा धर्मं सनातनम् ।&#x9;032a&lt;br&gt;&#xA;राजन्यो ब्राह्मणान्राजन्पुरा परिचचार ह ।&#x9;032c&lt;br&gt;&#xA;वैश्यो राजन्यमित्येव शूद्रो वैश्यमिति श्रुतिः ॥&#x9;032e&lt;br&gt;&#xA;दूराच्छूद्रेणोपचर्यो ब्राह्मणोऽग्निरिव ज्वलन् ।&#x9;033a&lt;br&gt;&#xA;संस्पर्शपरिचर्यस्तु वैश्येन क्षत्रियेण च ॥&#x9;033c&lt;br&gt;&#xA;मृदुभावान्सत्यशीलान्सत्यधर्मानुपालकान् ।&#x9;034a&lt;br&gt;&#xA;आशीविषानिव क्रुद्धांस्तानुपाचरत द्विजान् ॥&#x9;034c&lt;br&gt;&#xA;अपरेषां परेषां च परेभ्यश्चापि ये परे ।&#x9;035a&lt;br&gt;&#xA;क्षत्रियाणां प्रतपतां तेजसा च बलेन च ।&#x9;035c&lt;br&gt;&#xA;ब्राह्मणेष्वेव शाम्यन्ति तेजांसि च तपांसि च ॥&#x9;035e&lt;br&gt;&#xA;न मे पिता प्रियतरो न त्वं तात तथा प्रियः ।&#x9;036a&lt;br&gt;&#xA;न मे पितुः पिता राजन्न चात्मा न च जीवितम् ॥&#x9;036c&lt;br&gt;&#xA;त्वत्तश्च मे प्रियतरः पृथिव्यां नास्ति कश्चन ।&#x9;037a&lt;br&gt;&#xA;त्वत्तोऽपि मे प्रियतरा ब्राह्मणा भरतर्षभ ॥&#x9;037c&lt;br&gt;&#xA;ब्रवीमि सत्यमेतच्च यथाऽहं पाण्डुनन्दन ।&#x9;038a&lt;br&gt;&#xA;तेन सत्येन गच्छेयं लोकान्यत्र स शान्तनुः ॥&#x9;038c&lt;br&gt;&#xA;पश्येयं च सतां लोकाञ्छुचीन्ब्रह्मपुरस्कृतान् ।&#x9;039a&lt;br&gt;&#xA;तत्र मे तात गन्तव्यमह्नाय च चिराय च ॥&#x9;039c&lt;br&gt;&#xA;सोहमेतादृशान्लोकान्दृष्ट्वा भरतसत्तम ।&#x9;040a&lt;br&gt;&#xA;यन्मे कृतं ब्राह्मणेषु न तप्ये तेन पार्थिव ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/095/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/095/</guid>
      <description>&lt;p&gt;अध्यायः 095&lt;/p&gt;&#xA;&lt;p&gt;भीष्मेण युधिष्ठिरम्प्रति ब्राह्मणमहिमानुवर्णनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;यौ च स्यातां चरणेनोपपन्नौ यौ विद्यया सदृशौ जन्मना च ।&#x9;001a&lt;br&gt;&#xA;ताभ्यां दानं कतरस्मै विशिष्टमयाचमानाय च याचते च ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;श्रेयो वै याचतः पार्थ दानमाहुरयाचते ।&#x9;002a&lt;br&gt;&#xA;अर्हत्तमो वै धृतिमान्कृपणादकृतात्मनः ॥&#x9;002c&lt;br&gt;&#xA;क्षत्रियो रक्षणधृतिर्ब्राह्मणोऽनर्थनाधृतिः ।&#x9;003a&lt;br&gt;&#xA;ब्राह्मणो धृतिमान्विद्वान्देवान्प्रीणाति तुष्टिमान् ॥&#x9;003c&lt;br&gt;&#xA;याच्यमाहुरनीशस्य अतिहारं च भारत ।&#x9;004a&lt;br&gt;&#xA;उद्वेजयन्ति याचन्ति यदा भूतानि दस्युवत् ॥&#x9;004c&lt;br&gt;&#xA;म्रियते याचमानो वै तमनु म्रियतेऽददत् ।&#x9;005a&lt;br&gt;&#xA;ददत्सञ्जीवयत्येनमात्मानं च युधिष्ठिर ॥&#x9;005c&lt;br&gt;&#xA;आनृशंस्यं परो धर्मो याचते यत्प्रदीयते ।&#x9;006a&lt;br&gt;&#xA;अयाचतः सीदमानान्सर्वोपायैर्निमन्त्रयेत् ॥&#x9;006c&lt;br&gt;&#xA;यदि वै तादृशा राष्ट्रे वसेयुस्ते द्विजोत्तमाः ।&#x9;007a&lt;br&gt;&#xA;भस्मच्छन्नानिवाग्नींस्तान्बुध्येथास्त्वं प्रयत्नतः ॥&#x9;007c&lt;br&gt;&#xA;तपसा दीप्यमानास्ते दहेयुः पृथिवीमपि ।&#x9;008a&lt;br&gt;&#xA;अपूज्यमानाः कौरव्य पूजार्हास्तु तथाविधाः ॥&#x9;008c&lt;br&gt;&#xA;पूज्या हि ज्ञानविज्ञानतपोयोगसमन्विताः ।&#x9;009a&lt;br&gt;&#xA;तेभ्यः पूजां प्रयुञ्जीथा ब्राह्मणेभ्यः परन्तप॥&#x9;009c&lt;br&gt;&#xA;ददद्बहुविधान्देयानुपच्छन्दयते च तान् ॥&#x9;010ac&lt;br&gt;&#xA;यदग्निहोत्रे सुहुते सायम्प्रातर्भवेत्फलम् ।&#x9;011a&lt;br&gt;&#xA;विद्यावेदव्रतवति तद्दानफलमुच्यते ॥&#x9;011c&lt;br&gt;&#xA;विद्यावेदव्रतस्नाता न व्यपाश्रयजीविनः ।&#x9;012a&lt;br&gt;&#xA;गूढस्वाध्यायतपसो ब्राह्मणान्संशितव्रतान् ॥&#x9;012c&lt;br&gt;&#xA;कृतैरावसथैर्हृद्यैः सप्रेष्यैः सपरिच्छदैः ।&#x9;013a&lt;br&gt;&#xA;निमन्त्रयेथाः कौरव्य कामैश्चान्यैर्द्विजोत्तमान् ॥&#x9;013c&lt;br&gt;&#xA;अपि ते प्रतिगृह्णीयुः श्रद्धोपेतं युधिष्ठिर ।&#x9;014a&lt;br&gt;&#xA;कार्यमित्येव मन्वाना धर्मज्ञाः सूक्ष्मदर्शिनः ॥&#x9;014c&lt;br&gt;&#xA;अपि ते ब्राह्मणा भुक्त्वा गताः सोद्धरणान्गृहान् ।&#x9;015a&lt;br&gt;&#xA;येषां दाराः प्रतीक्षन्ते पर्जन्यमिव कर्षकाः ॥&#x9;015c&lt;br&gt;&#xA;अन्नानि प्रातःसवने नियता ब्रह्मचारिणः ।&#x9;016a&lt;br&gt;&#xA;ब्राह्मणास्तात भुञ्जानास्त्रेताग्निं प्रीणयन्त्युत ॥&#x9;016c&lt;br&gt;&#xA;माध्यन्दिनं ते सवनं ददतस्तात वर्तताम् ।&#x9;017a&lt;br&gt;&#xA;गोहिरण्यानि वासांसि तेनेन्द्रः प्रीयतां तव ॥&#x9;017c&lt;br&gt;&#xA;तृतीयं सवनं ते वै वैश्वदेवं युधिष्ठिर ।&#x9;018a&lt;br&gt;&#xA;यद्देवेभ्यः पितृभ्यश्च विप्रेभ्यश्च प्रयच्छसि ॥&#x9;018c&lt;br&gt;&#xA;अहिंसा सर्वभूतेभ्यः संविभागश्च सर्वशः ।&#x9;019a&lt;br&gt;&#xA;दमस्त्यागो धृतिः सत्यं भवत्यवभृथाय ते ॥&#x9;019c&lt;br&gt;&#xA;एष ते विततो यज्ञः श्रद्धापूतः सदक्षिणः ।&#x9;020a&lt;br&gt;&#xA;विशिष्टः सर्वयज्ञानां नित्यं तात प्रवर्तताम् ॥&#x9;020c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/096/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/096/</guid>
      <description>&lt;p&gt;अध्यायः 096&lt;/p&gt;&#xA;&lt;p&gt;भीष्मेणि युधिष्ठिरम्प्रति ब्राह्मणप्रशंसनपूर्वकं ब्राह्मणानां प्रजानां च रक्षणस्यावश्यकर्तव्यत्वकथनम् ॥ 1 ॥&lt;/p&gt;&#xA;&lt;p&gt;युधिष्ठर उवाच ।&#x9;001&lt;br&gt;&#xA;दानं यज्ञः क्रिया चेह किंस्वित्प्रेत्य महाफलम् ।&#x9;001a&lt;br&gt;&#xA;कस्य ज्यायः फलं प्रोक्तं कीदृशेभ्यः कथं कदा ॥&#x9;001c&lt;br&gt;&#xA;एतदिच्छामि विज्ञातुं याथातथ्येनि भारत ।&#x9;002a&lt;br&gt;&#xA;विद्वञ्जिज्ञासमानाय दानधर्मान्प्रचक्ष्व मे ॥&#x9;002c&lt;br&gt;&#xA;अन्तर्वेद्यां च यद्दत्तं श्रद्धया चानृशंस्यतः ।&#x9;003a&lt;br&gt;&#xA;किंस्विन्नैःश्रेयसं तात तन्मे ब्रूहि पितामह ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;रौद्रं कर्म क्षत्रियस्य सततं तात वर्तते ।&#x9;004a&lt;br&gt;&#xA;नास्य वैतानिकफलं विना दानं सुपावनम् ॥&#x9;004c&lt;br&gt;&#xA;न तु पापकृतां राज्ञां याजका द्विजसत्तमाः ॥&#x9;005a&lt;br&gt;&#xA;धने सत्यप्रदातॄणां प्रतिगृह्णन्ति साधवः ॥&#x9;005c&lt;br&gt;&#xA;प्रतिगृह्णन्ति न तु चेद्यद्रोषादाप्तदक्षिणैः ।&#x9;006a&lt;br&gt;&#xA;एतस्मात्कारणाद्यज्ञैर्यजेद्राजाऽऽप्तदक्षिणैः ॥&#x9;006c&lt;br&gt;&#xA;अथ चेत्प्रतिगृह्णीयुर्दद्यादहरहर्नृपः ।&#x9;007a&lt;br&gt;&#xA;श्रद्धामास्थाय परमां पावनं ह्येतुदुत्तमम् ॥&#x9;007c&lt;br&gt;&#xA;ब्राह्मणांस्तर्पयन्द्रव्यैः स वै यज्ञोऽनुपद्रवः ।&#x9;008a&lt;br&gt;&#xA;मैत्रान्साधून्वेदविदः शीलवृत्ततपोर्जितान् ॥&#x9;008c&lt;br&gt;&#xA;यत्ते ते न करिष्यन्ति कृतं ते न भविष्यति ।&#x9;009a&lt;br&gt;&#xA;यज्ञान्साधय साधुभ्यः स्वाद्वन्नान्दक्षिणावतः ॥&#x9;009c&lt;br&gt;&#xA;इष्टं दत्तं च मन्येथा आत्मानं दानकर्मणा ।&#x9;010a&lt;br&gt;&#xA;पूजयेथा यायजूकांस्तवाप्यंशो भवेद्यथा ॥&#x9;010c&lt;br&gt;&#xA;&#39;विद्वद्भ्यः सम्प्रदानेन तत्राप्यंशोऽस्य पूजया ।&#x9;011a&lt;br&gt;&#xA;यज्वभ्यश्चाथ विद्वद्भ्यो दत्त्वा लोकं प्रदापयेत् ।&#x9;011c&lt;br&gt;&#xA;प्रदद्याज्ज्ञानदातॄणां ज्ञानदानांशभाग्भवेत् ॥&#39;&#x9;011e&lt;br&gt;&#xA;प्रजावतो भरेथाश्च ब्राह्मणान्बहुभारिणः ।&#x9;012a&lt;br&gt;&#xA;प्रजावांस्तेन भवति यथा जनयिता तथा ॥&#x9;012c&lt;br&gt;&#xA;यावतः साधुधर्मान्वै सन्तः संवर्धयन्त्युत ।&#x9;013a&lt;br&gt;&#xA;सर्वस्वैश्चापि भर्तव्या नरा ये बहुकारिणः ॥&#x9;013c&lt;br&gt;&#xA;समृद्धः सम्प्रयच्छ त्वं ब्राह्म्णेभ्यो युधिष्ठिर ।&#x9;014a&lt;br&gt;&#xA;धेनूरनडुहोऽन्नानि च्छत्रं वासांस्युपानहौ ॥&#x9;014c&lt;br&gt;&#xA;आज्यानि यजमानेभ्यस्तथाऽन्नानि च भारत ।&#x9;015a&lt;br&gt;&#xA;अश्ववन्ति च यानानि वेश्मानि शयनानि च ॥&#x9;015c&lt;br&gt;&#xA;एते देयाः पुष्टिमद्भिर्लघूपायाश्च भारत ।&#x9;016a&lt;br&gt;&#xA;अजुगुप्सांश्च विज्ञाय ब्राह्मणान्वृत्तिकर्शितान् ॥&#x9;016c&lt;br&gt;&#xA;उपच्छन्नं प्रकाशं वा वृत्त्या तान्प्रतिपालय ।&#x9;017a&lt;br&gt;&#xA;राजसूयाश्वमेधाभ्यां श्रेयस्तत्क्षत्रियान्प्रति ॥&#x9;017c&lt;br&gt;&#xA;एवं पापैर्विनिर्मुक्तस्त्वं पूतः स्वर्गमाप्स्यसि ।&#x9;018a&lt;br&gt;&#xA;सञ्चयित्वा पुनः कोशं यद्राष्ट्रं पालयिष्यसि ॥&#x9;018c&lt;br&gt;&#xA;तेन त्वं ब्रह्मभूयत्वमवाप्स्यसि धनानि च ।&#x9;019a&lt;br&gt;&#xA;आत्मनश्च परेषां च वृत्तिं संरक्ष भारत ॥&#x9;019c&lt;br&gt;&#xA;पुत्रवच्चापि भृत्यान्स्वान्प्रजाश्च परिपालय ।&#x9;020a&lt;br&gt;&#xA;[योगः क्षेमश्च ते नित्यं ब्राह्मणेष्वस्तु भारत ॥&#x9;020c&lt;br&gt;&#xA;तदर्थं जीवितं तेऽस्तु मा तेभ्योऽप्रतिपालनम् ।&#x9;021a&lt;br&gt;&#xA;अनर्थो ब्राह्मणस्यैष यद्वित्तनिचयो महान् ॥&#x9;021c&lt;br&gt;&#xA;क्षिया ह्यभीक्ष्णं संवासो दर्पयेत्सम्प्रमोहयेत् ।&#x9;022a&lt;br&gt;&#xA;ब्राह्मणेषु प्रमूढेषु धर्मो विप्रणशेद्धुवम् ।&#x9;022c&lt;br&gt;&#xA;धर्मप्रणाशे भूतानामभावः स्यान्न संशयः ॥&#x9;022e&lt;br&gt;&#xA;यो रक्षिभ्यः सम्प्रदाय राजा राष्ट्रं विलुम्पति ।&#x9;023a&lt;br&gt;&#xA;यज्ञे राष्ट्राद्धनं तस्मादानयध्वमिति ब्रुवन् ॥&#x9;023c&lt;br&gt;&#xA;यच्चादाय तदाज्ञप्तं भीतं दत्तं सुदारुणम् ।&#x9;024a&lt;br&gt;&#xA;यजेद्राजा न तं यज्ञं प्रशंसन्त्यस्य साधवः ॥&#x9;024c&lt;br&gt;&#xA;अपीडिताः सुसंवृद्धा ये ददत्यनुकूलतः ।&#x9;025a&lt;br&gt;&#xA;तादृशेनाप्युपायेन यष्टव्यं नोद्यमाहृतैः ॥&#x9;025c&lt;br&gt;&#xA;यदा परिनिषिच्येत निहितो वै यथाविधि ।&#x9;026a&lt;br&gt;&#xA;तदा राजा महायज्ञैर्यजेत बहुदक्षिणैः ॥&#x9;026c&lt;br&gt;&#xA;वृद्धबालधनं रक्ष्यमन्धस्य कृपणस्य च ।&#x9;027a&lt;br&gt;&#xA;न खातपूर्वं कुर्वीत न रुदन्तीधनं हरेत् ॥&#x9;027c&lt;br&gt;&#xA;हृतं कृपणवित्तं हि राष्ट्रं हन्ति नृप श्रियम् ।&#x9;028a&lt;br&gt;&#xA;दद्याच्च महतो भोगान्क्षुद्भयं प्रणुदेत्सताम् ॥&#x9;028c&lt;br&gt;&#xA;येषां स्वादूनि भोज्यानि समवेक्ष्यन्ति बालकाः ।&#x9;029a&lt;br&gt;&#xA;नाश्नन्ति विधिवत्तानि किन्नु पापतरं ततः ॥&#x9;029c&lt;br&gt;&#xA;यदि ते तादृशो राष्ट्रे विद्वान्त्सीदेत्क्षुधा द्विजः ।&#x9;030a&lt;br&gt;&#xA;भ्रूणहत्यां च गच्छेथाः कृत्वा पापमिवोत्तमम् ॥&#x9;030c&lt;br&gt;&#xA;धिक्तस्य जीवितं राज्ञो राष्ट्रे यस्यावसीदति ।&#x9;031a&lt;br&gt;&#xA;द्विजोऽन्यो वा मनुष्योपि शिबिराह वचो यथा ॥&#x9;031c&lt;br&gt;&#xA;यस्य स्म विषये राज्ञः स्नातकः सीदति क्षुधा ।&#x9;032a&lt;br&gt;&#xA;अवृद्धिमेति तद्राष्ट्रं विन्दते सह राजकम् ॥&#x9;032c&lt;br&gt;&#xA;क्रोशन्त्यो यस्य वै राष्ट्राद्ध्रियन्ते तरसा स्त्रियः ।&#x9;033a&lt;br&gt;&#xA;क्रोशतां पतिपुत्राणां मृतोऽसौ न च जीवति] ॥&#x9;033c&lt;br&gt;&#xA;अरक्षितारं हर्तारं विलोप्तारमनायकम् ।&#x9;034a&lt;br&gt;&#xA;तं वै राजकलिं हन्युः प्रजाः सन्नह्य निर्घृणं ॥&#x9;034c&lt;br&gt;&#xA;अहं वो रक्षितेत्युक्त्वा यो न रक्षति भूमिपः ।&#x9;035a&lt;br&gt;&#xA;स संहत्य निहन्तव्यः श्वेव सोन्माद आतुरः ॥&#x9;035c&lt;br&gt;&#xA;पापं कुर्वन्ति यत्किञ्चित्प्रजा राज्ञा ह्यरक्षिताः ।&#x9;036a&lt;br&gt;&#xA;चतुर्थं तस्य पापस्य राजा विन्दति भारत ॥&#x9;036c&lt;br&gt;&#xA;अथाहुः सर्वमेवैति भूयोऽर्धमिति निश्चयः ।&#x9;037a&lt;br&gt;&#xA;चतुर्थं मतमस्माकं मनोः श्रुत्वानुशासनम् ॥&#x9;037c&lt;br&gt;&#xA;शुभं वा यच्च कुर्वन्ति प्रजा राज्ञा सुरक्षिताः ।&#x9;038a&lt;br&gt;&#xA;चतुर्थं तस्य पुण्यस्य राजा चाप्नोति भारत ॥&#x9;038c&lt;br&gt;&#xA;जीवन्तं त्वानुजीवन्तु प्रजाः सर्वा युधिष्ठिर ।&#x9;039a&lt;br&gt;&#xA;पर्जन्यमिव भूतानि महाद्रुममिवाण्डजाः ॥&#x9;039c&lt;br&gt;&#xA;कुबेरमिव रक्षांसि शतक्रतुमिवामराः ।&#x9;040a&lt;br&gt;&#xA;ज्ञातयस्त्वाऽनुजीवन्तु सुहृदश्च परन्तप ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/097/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/097/</guid>
      <description>&lt;p&gt;अध्यायः 097&lt;/p&gt;&#xA;&lt;p&gt;भीष्मेण युधिष्ठिरसम्प्रति सेन्द्रबृहस्पतिसंवादानुवादं भूमिदानप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;इदं देयमिदं देयमितीयं श्रुतिचोदनात् ।&#x9;001a&lt;br&gt;&#xA;बहुदेयाश्च राजानः किंस्विद्देयमनुत्तमम् ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अति दानानि सर्वाणि पृथिवीदानमुच्यते ।&#x9;002a&lt;br&gt;&#xA;अचला ह्यक्षया भूमिर्दोग्ध्री कामानिहोत्तमान् ॥&#x9;002c&lt;br&gt;&#xA;दोग्ध्री वासांसि रत्नानि पशून्व्रीहियवांस्तथा ।&#x9;003a&lt;br&gt;&#xA;भूमिदः सर्वभूतेषु शाश्वतीरेधते समाः ॥&#x9;003c&lt;br&gt;&#xA;यावद्भूमेरायुरिह तावद्भूमिद एधते ।&#x9;004a&lt;br&gt;&#xA;न भूमिदानादस्तीह परं किञ्चिद्युधिष्ठिर ॥&#x9;004c&lt;br&gt;&#xA;अप्यल्पं प्रददुः सर्वे पृथिव्या इति नः श्रुतम् ।&#x9;005a&lt;br&gt;&#xA;भूमिमेव ददुः सर्वे भूमिं ते भुञ्जते जनाः ॥&#x9;005c&lt;br&gt;&#xA;स्वकर्मैवोपजीवन्ति नरा इह परत्र च ।&#x9;006a&lt;br&gt;&#xA;भूमिः पतिं महादेवी दातारं कुरुते प्रियम् ॥&#x9;006c&lt;br&gt;&#xA;य एतां दक्षिणां दद्यादक्षयां राजसत्तम ।&#x9;007a&lt;br&gt;&#xA;पुनर्नरत्वं सम्प्राप्य भवेत्स पृथिवीपतिः ॥&#x9;007c&lt;br&gt;&#xA;यथा दानं तथा भोग इति धर्मेषु निश्चयः ।&#x9;008a&lt;br&gt;&#xA;सङ्ग्रामे वा तनुं जह्याद्दद्याच्च पृथिवीमिमाम् ॥&#x9;008c&lt;br&gt;&#xA;इत्येतत्क्षत्रबन्धूनां वदन्ति परमाशिषः ।&#x9;009a&lt;br&gt;&#xA;पुनाति दत्ता पृथिवी दातारमिति शुश्रुम ॥&#x9;009c&lt;br&gt;&#xA;अपि पापसमाचारं ब्रह्मघ्नमपि चानृतम् ।&#x9;010a&lt;br&gt;&#xA;सैव पापं प्लावयति सैव पापात्प्रमोचयेत् ॥&#x9;010c&lt;br&gt;&#xA;अपि पापकृतां राज्ञां प्रतिगृह्णन्ति साधवः ।&#x9;011a&lt;br&gt;&#xA;पृथिवीं नान्यदिच्छन्ति पावनं जगती यतः ॥&#x9;011c&lt;br&gt;&#xA;नामास्याः प्रियदत्तेति गुह्यं देव्याः सनातनम् ।&#x9;012a&lt;br&gt;&#xA;दानं वाऽप्यथवाऽदानं नामास्याः प्रथमप्रियम् ॥&#x9;012c&lt;br&gt;&#xA;य एतां विदुषे दद्यात्पृथिवीं पृथिवीपतिः ।&#x9;013a&lt;br&gt;&#xA;पृथिव्यामेतदिष्टं स राजा राज्यमितो व्रजेत् ॥&#x9;013c&lt;br&gt;&#xA;पुनश्चासौ जनिं प्राप्य राजवत्स्यान्न संशयः ।&#x9;014a&lt;br&gt;&#xA;तस्मात्प्राप्यैव पृथिवीं दद्याद्विप्राय पार्थिवः ॥&#x9;014c&lt;br&gt;&#xA;नाभूमिपतिना भूमिरधिष्ठेया कथञ्चन ।&#x9;015a&lt;br&gt;&#xA;न च वस्त्रेणि वा गूहेदन्तर्धानेन वा चरेत् ॥&#x9;015c&lt;br&gt;&#xA;ये चान्ये भूमिमिच्छेयुः कुर्युरेवं न संशयः ।&#x9;016a&lt;br&gt;&#xA;यः साधोर्भूमिमादत्ते न भूमिं विन्दते तु सः ॥&#x9;016c&lt;br&gt;&#xA;भूमिं दत्त्वा तु साधुभ्यो विन्दते भूमिमुत्तमाम् ।&#x9;017a&lt;br&gt;&#xA;प्रेत्य चेह च धर्मात्मा सम्प्राप्नोति महद्यशः ॥&#x9;017c&lt;br&gt;&#xA;&#39;एकाहारकरीं दत्त्वा षष्ठिसाहस्रमूर्ध्वगः ।&#x9;018a&lt;br&gt;&#xA;तावत्या हरणे पृथ्व्या नरकं द्विगुणोत्तरम् ॥&#39;&#x9;018c&lt;br&gt;&#xA;यस्य विप्रास्तु शंसन्ति साधोर्भूमिं सदैव हि ।&#x9;019a&lt;br&gt;&#xA;न तस्य शत्रवो राजन्प्रशंसन्ति वसुन्धराम् ॥&#x9;019c&lt;br&gt;&#xA;यत्किञ्चित्पुरुषः पापं कुरुते वृत्तिकर्शितः ।&#x9;020a&lt;br&gt;&#xA;अपि गोचर्ममात्रेण भूमिदानेन पूयते ॥&#x9;020c&lt;br&gt;&#xA;येऽपि सङ्कीर्णकर्माणो राजानो रौद्रकर्मिणः ।&#x9;021a&lt;br&gt;&#xA;तेभ्यः पवित्रमाख्येयं भूमिदानमनुत्तमम् ॥&#x9;021c&lt;br&gt;&#xA;अल्पान्तरमिदं शश्वत्पुराणा मेनिरे जनाः ।&#x9;022a&lt;br&gt;&#xA;यो यजेताश्वमेधेन दद्याद्वा साधवे महीम् ॥&#x9;022c&lt;br&gt;&#xA;अपि चेत्सुकृतं कृत्वा शङ्केरन्नपि पण्डिताः ।&#x9;023a&lt;br&gt;&#xA;अङ्शक्यमेकमेवैतद्भूमिदानमनुत्तमम् ॥&#x9;023c&lt;br&gt;&#xA;सुवर्णं रजतं वस्त्रं मणिमुक्तावसूनि च ।&#x9;024a&lt;br&gt;&#xA;सर्वमेतन्महाप्राज्ञो ददाति वसुधां ददत् ॥&#x9;024c&lt;br&gt;&#xA;तपो यज्ञः श्रुतं शीलमलोभः सत्यसन्धता ।&#x9;025a&lt;br&gt;&#xA;गुरुदैवतपूजा च एता वर्तन्ति भूमिदम् ॥&#x9;025c&lt;br&gt;&#xA;भर्तुनिःश्रेयसे युक्तास्त्यक्तात्मानो रणे हताः ।&#x9;026a&lt;br&gt;&#xA;ब्रह्मलोकगताः सिद्धा नातिक्रामन्ति भूमिदम् ॥&#x9;026c&lt;br&gt;&#xA;यथा जनित्री स्वं पुत्रं क्षीरेण भरते सदा ।&#x9;027a&lt;br&gt;&#xA;अनुगृह्णाति दातारं तथा सर्वरसैर्मही ॥&#x9;027c&lt;br&gt;&#xA;मृत्युर्वैकिङ्करो दण्डस्तापो वह्नेः सुदारुणः ।&#x9;028a&lt;br&gt;&#xA;घोराश्च वारुणाः पाशा नोपसर्पन्ति भूमिदम् ॥&#x9;028c&lt;br&gt;&#xA;पितॄंश्च पितृलोकस्थान्देवलोके च देवताः ।&#x9;029a&lt;br&gt;&#xA;सन्तर्पयति शान्तात्मा यो ददाति वसुन्धराम् ॥&#x9;029c&lt;br&gt;&#xA;कृशाय म्रियमाणाय वृत्तिग्लानाय सीदते ।&#x9;030a&lt;br&gt;&#xA;भूमिं वृत्तिकरीं दत्त्वा सत्री भवति मानवः ॥&#x9;030c&lt;br&gt;&#xA;यथा धावति गौर्वत्सं स्रवन्ती वत्सला पयः ।&#x9;031a&lt;br&gt;&#xA;एवमेव महाभाग भूमिर्भरति भूमिदम् ॥&#x9;031c&lt;br&gt;&#xA;हलकृष्टां महीं दत्त्वा सबीजां सफलामपि ।&#x9;032a&lt;br&gt;&#xA;सोदकं वाऽपि शरणं तथा भवति कामदः ॥&#x9;032c&lt;br&gt;&#xA;ब्राह्मणं वृत्तसम्पन्नमाहिताग्निं शुचिव्रतम् ।&#x9;033a&lt;br&gt;&#xA;नरः प्रतिग्राह्य महीं न याति यमसादनम् ॥&#x9;033c&lt;br&gt;&#xA;यथा चन्द्रमसो वृद्धिरहन्यहनि जायते ।&#x9;034a&lt;br&gt;&#xA;तथा भूमिकृतं दानं सस्येसस्ये विवर्धते ॥&#x9;034c&lt;br&gt;&#xA;अत्र गाथा भूमिगीताः कीर्तयन्ति पुराविदः ।&#x9;035a&lt;br&gt;&#xA;याः श्रुत्वा जामदग्न्येन दत्ता भूः काश्यपाय वै ॥&#x9;035c&lt;br&gt;&#xA;मामेवादत्त मां दत्त मां दत्त्वा मामवाप्स्यथ ।&#x9;036a&lt;br&gt;&#xA;अस्मिल्ँलोके परे चैव तद्दत्तं जायते पुनः ॥&#x9;036c&lt;br&gt;&#xA;य इमां व्याहृतिं वेद ब्राह्मणो वेदसम्मिताम् ।&#x9;037a&lt;br&gt;&#xA;श्राद्धस्य हूयमानस्य ब्रह्मभूयं स गच्छति ॥&#x9;037c&lt;br&gt;&#xA;कृत्यानामभिशप्तानामरिष्टशमनं महत् ।&#x9;038a&lt;br&gt;&#xA;प्रायश्चित्तं महीं दत्त्वा पुनात्युभयतो दश ॥&#x9;038c&lt;br&gt;&#xA;पुनाति य इदं वेद वेदवादं तथैव च ।&#x9;039a&lt;br&gt;&#xA;प्रकृतिः सर्वभूतानां भूमिर्वै शाश्वती मता ॥&#x9;039c&lt;br&gt;&#xA;अभिषिच्यैव नृपतिं श्रावयेदिममागमम् ।&#x9;040a&lt;br&gt;&#xA;यथा श्रुत्वा महीं दद्यान्नादद्यात्साधुतश्च तां ॥&#x9;040c&lt;br&gt;&#xA;सोऽयं कृत्स्नो ब्राह्मणार्थो राजार्थश्चाप्यसंशयः ।&#x9;041a&lt;br&gt;&#xA;राजा हि धर्मकुशलः प्रथमं भूतिलक्षणम् ॥&#x9;041c&lt;br&gt;&#xA;अथ येषामधर्मज्ञो राजा भवति नास्तिकः ।&#x9;042a&lt;br&gt;&#xA;न ते सुखं प्रबुध्यन्ति न सुखं प्रस्वपन्ति च ॥&#x9;042c&lt;br&gt;&#xA;सदा भवन्ति चोद्विग्नास्तस्य दुश्चरितैर्नराः ।&#x9;043a&lt;br&gt;&#xA;योगक्षेमा हि बहवो राष्ट्रं नास्याविशन्ति तत् ॥&#x9;043c&lt;br&gt;&#xA;अथ येषां पुनः प्राज्ञो राजा भवति धार्मिकः ।&#x9;044a&lt;br&gt;&#xA;सुखं ते प्रतिबुध्यन्ते सुसुखं प्रस्वपन्ति च ॥&#x9;044c&lt;br&gt;&#xA;तस्य राज्ञः शुभे राज्ये कर्मभिर्निर्वृता नराः ।&#x9;045a&lt;br&gt;&#xA;योगक्षेमेण वृष्ट्या च विवर्धन्ते स्वकर्मभिः ॥&#x9;045c&lt;br&gt;&#xA;स कुलीनः स पुरुषः स बन्धुः स च पुण्यकृत् ।&#x9;046a&lt;br&gt;&#xA;स दाता स च विक्रान्तो यो ददाति वसुन्धरां ॥&#x9;046c&lt;br&gt;&#xA;आदित्या इव दीप्यन्ते तेजसा भुवि मानवाः ।&#x9;047a&lt;br&gt;&#xA;ददन्ति वसुधां स्फीतां ये वेदविदुषि द्विजे ॥&#x9;047c&lt;br&gt;&#xA;यथा सस्यानि रोहन्ति प्रकीर्णानि महीतले ।&#x9;048a&lt;br&gt;&#xA;तथा कामाः प्ररोहन्ति भूमिदानसमार्जिताः ॥&#x9;048c&lt;br&gt;&#xA;आदित्यो वरुणो विष्णुर्ब्रह्मा सोमो हुताशनः ।&#x9;049a&lt;br&gt;&#xA;शूलिपाणिश्च भगवान्प्रतिनन्दन्ति भूमिदम् ॥&#x9;049c&lt;br&gt;&#xA;भूमौ जायन्ति पुरुषा भूमौ निष्ठां व्रजन्ति च ।&#x9;050a&lt;br&gt;&#xA;चतुर्विधो हि लोकोऽयं योऽयं भूमिगुणात्मकः ॥&#x9;050c&lt;br&gt;&#xA;एषा माता पिता चैव जगतः पृथिवीपते ।&#x9;051a&lt;br&gt;&#xA;नानया सदृशं भूतं किञ्चिदस्ति जनाधिप ॥&#x9;051c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;052a&lt;br&gt;&#xA;बृहस्पतेश्च संवादमिन्द्रस्य च युधिष्ठिर ॥&#x9;052c&lt;br&gt;&#xA;इष्ट्वा क्रतुशतेनाथ महता दक्षिणावता ।&#x9;053a&lt;br&gt;&#xA;मघवा वाग्विदांश्रेष्ठं पप्रच्छेदं बृहस्पतिम् ॥&#x9;053c&lt;br&gt;&#xA;भगवन्केन दानेन स्वर्गतः सुखमेधते ।&#x9;054a&lt;br&gt;&#xA;यदक्षयमहार्यं च तद्ब्रूहि वदतांवर ॥&#x9;054c&lt;br&gt;&#xA;भीष्म उवाच ।&#x9;055&lt;br&gt;&#xA;इत्युक्तः स सुरेन्द्रेण ततो देवपुरोहितः ।&#x9;055a&lt;br&gt;&#xA;बृहस्पतिर्बृहत्तेजाः प्रत्युवाच शतक्रतुम् ॥&#x9;055c&lt;br&gt;&#xA;सुवर्णदानं गोदानं भूमिदानं च वृत्रहन् ।&#x9;056a&lt;br&gt;&#xA;&#39;विद्यादानं च कन्यानां दानं पापहरं परम् ।&#39;&#x9;056c&lt;br&gt;&#xA;दददेतान्महाप्राज्ञः सर्वपापैः प्रमुच्यते ॥&#x9;056e&lt;br&gt;&#xA;न भूमिदानाद्देवेन्द्र परं किञ्चिदिति प्रभो ।&#x9;057a&lt;br&gt;&#xA;विशिष्टमिति मन्येऽहं यता प्राहुर्मनीषिणः ॥&#x9;057c&lt;br&gt;&#xA;&#39;ब्राह्मणार्थे गवार्थे वा राष्ट्रघातेऽथ स्वामिनः ।&#x9;058a&lt;br&gt;&#xA;कुलस्त्रीणां परिभवे मृतास्ते भूमिपैः समाः&#39; ॥&#x9;058c&lt;br&gt;&#xA;ये शूरा निहता युद्धे स्वर्याता रणगृद्धिनः ।&#x9;059a&lt;br&gt;&#xA;सर्वे ते विबुधश्रेष्ठ नातिक्रामन्ति भूमिदम् ॥&#x9;059c&lt;br&gt;&#xA;भर्तुर्निःश्रेयसे युक्तास्त्यक्तात्मानो रणे हताः ।&#x9;060a&lt;br&gt;&#xA;ब्राह्मलोकगता युक्ता नातिक्रामन्ति भूमिदम् ॥&#x9;060c&lt;br&gt;&#xA;पञ्च पूर्वा हि पुरुषाः षडन्ये वसुधां गताः ।&#x9;061a&lt;br&gt;&#xA;एकादश ददद्भूमिं परित्रातीह मानवः ॥&#x9;061c&lt;br&gt;&#xA;रत्नोपकीर्णां वसुधां यो ददाति पुरन्दर ।&#x9;062a&lt;br&gt;&#xA;स मुक्तः सर्वकलुषैः स्वर्गलोके महीयते ॥&#x9;062c&lt;br&gt;&#xA;महीं स्फीतां ददद्राजन्सर्वकामगुणान्विताम् ।&#x9;063a&lt;br&gt;&#xA;राजाधिराजो भवति तद्धि दानमनुत्तमम् ॥&#x9;063c&lt;br&gt;&#xA;सर्वकामसमायुक्तां काश्यपीं यः प्रयच्छति ।&#x9;064a&lt;br&gt;&#xA;सर्वभूतानि मन्यन्ते मां ददातीति वासव ॥&#x9;064c&lt;br&gt;&#xA;सर्वकामदुघां धेनुं सर्वकामगुणान्विताम् ।&#x9;065a&lt;br&gt;&#xA;ददाति यः सहस्राक्ष स्वर्गं याति स मानवः ॥&#x9;065c&lt;br&gt;&#xA;मधुसर्पिःप्रवाहिण्यः पयोदधिवहास्तथा ।&#x9;066a&lt;br&gt;&#xA;सरितस्तपर्यन्तीह सुरेन्द्र वसुधाप्रदम् ॥&#x9;066c&lt;br&gt;&#xA;भूमिप्रदानान्नृपतिर्मुच्यते सर्वकिल्बिषात् ।&#x9;067a&lt;br&gt;&#xA;न हि भूमिप्रदानेन दानमन्यद्विशिष्यते ॥&#x9;067c&lt;br&gt;&#xA;ददाति यः समुन्द्रान्तां पृथिवीं शस्त्रनिर्जिताम् ।&#x9;068a&lt;br&gt;&#xA;तं जनाः कथयन्तीह यावद्धरति गौरियम् ॥&#x9;068c&lt;br&gt;&#xA;पुण्यामृद्धिरसां भूमिं यो ददाति पुरन्दर ।&#x9;069a&lt;br&gt;&#xA;न तस्य लोकाः क्षीयन्ते भूमिदानगुणान्विताः ॥&#x9;069c&lt;br&gt;&#xA;सर्वदा पार्थिवेनेह सततं भूतिमिच्छता ।&#x9;070a&lt;br&gt;&#xA;भूर्देया विधिवच्छक्र पात्रे सुखमभीप्सुनां ॥&#x9;070c&lt;br&gt;&#xA;अपि कृत्वा नरः पापं भूमिं दत्त्वा द्विजातये ।&#x9;071a&lt;br&gt;&#xA;समुत्सृजति तत्पापं जीर्णां त्वचमिवोरगः ॥&#x9;071c&lt;br&gt;&#xA;सागरान्सरितः शैलान्काननानि च सर्वशः ।&#x9;072a&lt;br&gt;&#xA;सर्वमेतन्नरः शक्र ददाति वसुधां ददत् ॥&#x9;072c&lt;br&gt;&#xA;तटाकान्युदपानानि स्रोतांसि च सरांसि च ।&#x9;073a&lt;br&gt;&#xA;स्नेहान्सर्वरसांश्चैव ददाति वसुधां ददत् ॥&#x9;073c&lt;br&gt;&#xA;ओषधीर्वीर्यसम्पन्नानगान्पुष्पफलान्वितान् ।&#x9;074a&lt;br&gt;&#xA;काननोपलशैलांश्च ददाति वसुधां ददत् ॥&#x9;074c&lt;br&gt;&#xA;अग्निष्टोमप्रभृतिभिरिष्ट्वा च स्वाप्तदक्षिणैः ।&#x9;075a&lt;br&gt;&#xA;न तत्फलमवाप्नोति भूमिदानाद्यदश्नुते ॥&#x9;075c&lt;br&gt;&#xA;दाता दशानुगृह्णाति दश हन्ति तथा क्षिपन् ।&#x9;076a&lt;br&gt;&#xA;पूर्वदत्तां हरन्भूमिं नरकायोपगच्छति ॥&#x9;076c&lt;br&gt;&#xA;न ददाति प्रतिश्रुत्य दत्त्वाऽपि च हरेत्तु यः ।&#x9;077a&lt;br&gt;&#xA;स बद्धो वारुणैः पाशैस्तप्यते मृत्युशासनात् ॥&#x9;077c&lt;br&gt;&#xA;आहिताग्निं सदायज्ञं कृशवृत्तिं प्रियातिथिम् ।&#x9;078a&lt;br&gt;&#xA;ये भरन्ति द्विजश्रेष्ठं नोपसर्पन्ति ते यमम् ॥&#x9;078c&lt;br&gt;&#xA;ब्राह्मणेष्वनृणीभूतः पार्थिवः स्यात्पुरन्दर ।&#x9;079a&lt;br&gt;&#xA;इतरेषां तु वर्णानां तारयेत्कृशदुर्बलान् ॥&#x9;079c&lt;br&gt;&#xA;नाच्छिन्द्यात्स्पर्शितां भूमिं परेण त्रिदशाधिप ।&#x9;080a&lt;br&gt;&#xA;ब्राह्मणस्य सुरश्रेष्ठ कृशवृत्तेः कदाचन ॥&#x9;080c&lt;br&gt;&#xA;यथाश्रु पतितं तेषां दीनानामथ सीदताम् ।&#x9;081a&lt;br&gt;&#xA;ब्राह्मणानां हृते क्षेत्रे हन्यात्त्रिपुरुषं कुलम् ॥&#x9;081c&lt;br&gt;&#xA;भूमिपालं च्युतं राष्ट्राद्यस्तु संस्थापयेत्पुनः ।&#x9;082a&lt;br&gt;&#xA;तस्य वासः सहस्राक्ष नाकपृष्ठे महीयते ॥&#x9;082c&lt;br&gt;&#xA;&#39;सुनिर्मितां सुविक्रीतां सुभृतां स्थापयेन्नृप ।&#x9;083a&lt;br&gt;&#xA;&#39;इक्षुभिः सन्ततां भूमिं यवगोधूमशालिनीम् ॥&#x9;083c&lt;br&gt;&#xA;गोश्ववाहनपूर्णां वा यो ददाति वसुन्धराम् ।&#x9;084a&lt;br&gt;&#xA;विमुक्तः सर्वपापेभ्यः स्वर्गलोके महीयते ॥&#39;&#x9;084c&lt;br&gt;&#xA;निधिगर्भां ददद्भूमिं सर्वरत्नपरिच्छदाम् ।&#x9;085a&lt;br&gt;&#xA;अक्षयाल्ँलभते लोकान्भूमिसत्रं हि तस्य तत ॥&#x9;085c&lt;br&gt;&#xA;विधूय कलुषं सर्वं विरजाः सम्मतः सताम् ।&#x9;086a&lt;br&gt;&#xA;लोके महीयते सद्भिर्यो ददाति वसुन्धराम् ॥&#x9;086c&lt;br&gt;&#xA;यथाऽप्सु पतितः शक्र तैलबिन्दुर्विसर्पति ।&#x9;087a&lt;br&gt;&#xA;तथा भूमिकृतं दानं सस्ये सस्ये विवर्धते ॥&#x9;087c&lt;br&gt;&#xA;ये रणाग्रे महीपालाः शूराः समितिशोभनाः ।&#x9;088a&lt;br&gt;&#xA;वध्यन्तेऽभिमुखाः शक्र ब्रह्मलोकं व्रजन्ति ते ॥&#x9;088c&lt;br&gt;&#xA;नृत्तगीतपरा नार्यो दिव्यमाल्यविभूषिताः ।&#x9;089a&lt;br&gt;&#xA;उपतिष्ठन्ति देवेन्द्र यथा भूमिप्रदं दिवि ॥&#x9;089c&lt;br&gt;&#xA;मोदते च सुखं स्वर्गे देवगन्धर्वपूजितः ।&#x9;090a&lt;br&gt;&#xA;यो ददाति महीं सम्यग्विधिनेह द्विजातये ॥&#x9;090c&lt;br&gt;&#xA;शतमप्सरसश्चैव दिव्यमाल्यविभूषिताः ।&#x9;091a&lt;br&gt;&#xA;उपतिष्ठन्ति देवेन्द्र ब्रह्मलोके धराप्रदम् ॥&#x9;091c&lt;br&gt;&#xA;उपतिष्ठन्ति पुण्यानि सदा भूमिप्रदं नरम् ।&#x9;092a&lt;br&gt;&#xA;शङ्खं भद्रासनं छत्रं वराश्वा वरवाहनम् ॥&#x9;092c&lt;br&gt;&#xA;भूमिप्रदानात्पुष्पाणि हिरण्यनिचयास्तथा ।&#x9;093a&lt;br&gt;&#xA;आज्ञा सदाऽप्रतिहता जयशब्दा वसूनि च ॥&#x9;093c&lt;br&gt;&#xA;भूमिदानस्य पुण्यानि फलं स्वर्गः पुरन्दर ।&#x9;094a&lt;br&gt;&#xA;हिरण्यपुष्पाश्चौषध्यः कुशकाञ्चनशाद्वलाः ॥&#x9;094c&lt;br&gt;&#xA;अमृतप्रसवां भूमिं प्राप्नोति पुरुषो ददत् ॥&#x9;095ac&lt;br&gt;&#xA;नास्ति भूमिसमं दानं नास्ति मातृसमो गुरुः ।&#x9;096a&lt;br&gt;&#xA;नास्ति सत्यसमो धर्मो नास्ति दानसमो निधिः ॥&#x9;096c&lt;br&gt;&#xA;भीष्म उवाच ।&#x9;097&lt;br&gt;&#xA;एतदाङ्गिरसाच्छ्रुत्वा वासवो वसुधामिमाम् ।&#x9;097a&lt;br&gt;&#xA;वसुरत्नसमाकीर्णां ददावाङ्गिरसे तदा ॥&#x9;097c&lt;br&gt;&#xA;य इदं श्रावयेच्छ्राद्धे भूमिदानस्य संस्तवम् ।&#x9;098a&lt;br&gt;&#xA;न तस्य रक्षसां भागो नासुराणां भवत्युत ॥&#x9;098c&lt;br&gt;&#xA;अक्षयं च भवेद्दत्तं पितृभ्यस्तन्न संशयः ।&#x9;099a&lt;br&gt;&#xA;तस्माच्छ्राद्धेष्विदं विद्वान्भुञ्जतः श्रावयेद्द्विजान् ॥&#x9;099c&lt;br&gt;&#xA;इत्येतत्सर्वदानानां श्रेष्ठमुक्तं तवानघ ।&#x9;100a&lt;br&gt;&#xA;मया भरतशार्दूल किं भूयः श्रोतुमिच्छसि ॥ ॥&#x9;100c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/098/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/098/</guid>
      <description>&lt;p&gt;अध्यायः 098&lt;/p&gt;&#xA;&lt;p&gt;भीष्मेण युधिष्ठिरम्प्रत्यन्नदानप्रशंसनपूर्वकं तत्फलकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कानि दानानि लोकेऽस्मिन्दातुकामो महीपतिः ।&#x9;001a&lt;br&gt;&#xA;गुणाधिकेभ्यो विप्रेभ्यो दद्याद्भरतसत्तम ॥&#x9;001c&lt;br&gt;&#xA;केन तुष्यन्ति ते सद्यः किं तुष्टाः प्रदिशन्ति च ।&#x9;002a&lt;br&gt;&#xA;शंस मे तन्महाबाहो फलं पुण्यकृतं महत् ॥&#x9;002c&lt;br&gt;&#xA;दत्तं किं फलवद्राजन्निह लोके परत्र च ।&#x9;003a&lt;br&gt;&#xA;भवतः श्रोतुमिच्छामि तन्मे विस्तरतो वद ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;इममर्थं पुरा पृष्टो नारदो देवदर्शनः ।&#x9;004a&lt;br&gt;&#xA;यदुक्तवानसौ वाक्यं तन्मे निगदतः शृणु ॥&#x9;004c&lt;br&gt;&#xA;नारद उवाच ।&#x9;005&lt;br&gt;&#xA;अन्नमेव प्रशंसन्ति देवा ऋषिगणास्तथा ।&#x9;005a&lt;br&gt;&#xA;लोकतन्त्रं हि यज्ञाश्च सर्वमन्ने प्रतिष्ठितम् ॥&#x9;005c&lt;br&gt;&#xA;अन्नेन सदृशं दानं न भूतं न भविष्यति ।&#x9;006a&lt;br&gt;&#xA;तस्मादन्नं विशेषेण दातुमिच्छन्ति मानवाः ॥&#x9;006c&lt;br&gt;&#xA;अन्नमूर्जस्करं लोके प्राणाश्चान्ने प्रतिष्ठिताः ।&#x9;007a&lt;br&gt;&#xA;अन्नेन धार्यते सर्वं विश्वं जगदिदं प्रभो ॥&#x9;007c&lt;br&gt;&#xA;अन्नाद्गृहस्था लोकेऽस्मिन्भिक्षवस्तापसास्तथा ॥&#x9;008a&lt;br&gt;&#xA;अन्नाद्भवन्ति वै प्राणाः प्रत्यक्षं नात्र संशयः ॥&#x9;008c&lt;br&gt;&#xA;कटुम्बिने सीदते च ब्राह्मणाय महात्मने ।&#x9;009a&lt;br&gt;&#xA;दातव्यं भिक्षवे चान्नमात्मनो भूतिमिच्छता ॥&#x9;009c&lt;br&gt;&#xA;ब्राह्मणायाभिरूपाय यो दद्यादन्नमर्थिने ।&#x9;010a&lt;br&gt;&#xA;निदधाति निधिं श्रेष्ठं पारलौकिकमात्मनः ॥&#x9;010c&lt;br&gt;&#xA;श्रान्तमध्वनि वर्तन्तं वृद्धमर्हमुपस्थितम् ।&#x9;011a&lt;br&gt;&#xA;अर्ययेद्भूतिमन्विच्छन्गृहस्थो गृहमागतम् ॥&#x9;011c&lt;br&gt;&#xA;क्रोधमुत्पतितं हित्वा सुशीलो वीतमत्सरः ।&#x9;012a&lt;br&gt;&#xA;अन्नदः प्राप्नुते राजन्दिवि चेह च यत्सुखम् ॥&#x9;012c&lt;br&gt;&#xA;नावमन्येदभिगतं न प्रणुद्यात्कदाचन ।&#x9;013a&lt;br&gt;&#xA;अपि श्वपाके शुनि वा नान्नदानं प्रणश्यति ॥&#x9;013c&lt;br&gt;&#xA;यो दद्यादपरिक्लिष्टमन्नमध्वनि वर्तते ।&#x9;014a&lt;br&gt;&#xA;आर्तायादृष्टपूर्वाय स महद्धर्ममाप्नुयात् ॥&#x9;014c&lt;br&gt;&#xA;पितॄन्देवानृषीन्विप्रानतिथींश्च जनाधिप ।&#x9;015a&lt;br&gt;&#xA;यो नरः प्रीणयत्यन्नैस्तस्य पुण्यफलं महत् ॥&#x9;015c&lt;br&gt;&#xA;कृत्वाऽतिपातकं कर्म यो दद्यादन्नमर्थिने ।&#x9;016a&lt;br&gt;&#xA;ब्राह्मणाय विशेषेण न स पापेन मुह्यते ॥&#x9;016c&lt;br&gt;&#xA;ब्राह्मणेष्वक्षयं दानमन्नं शूद्रे महाफलम् ।&#x9;017a&lt;br&gt;&#xA;अन्नदानं हि शूद्रे च ब्राह्मणे च विशिष्यते ॥&#x9;017c&lt;br&gt;&#xA;न पृच्छेद्गोत्रचरणं स्वाध्यायं देशमेव च ।&#x9;018a&lt;br&gt;&#xA;भिक्षितो ब्राह्मणेनान्नं दद्यादेवाविचारतः ॥&#x9;018c&lt;br&gt;&#xA;अन्नदस्यान्नदा वृक्षाः सर्वकामफलप्रदाः ।&#x9;019a&lt;br&gt;&#xA;भवन्ति चेह चामुत्र नृपते नात्र संशयः ॥&#x9;019c&lt;br&gt;&#xA;आशंसन्ते हि पितरः सुवृष्टिमिव कर्षकाः ।&#x9;020a&lt;br&gt;&#xA;अस्माकमपि पुत्रो वा पौत्रो वाऽन्नं प्रदास्यति ॥&#x9;020c&lt;br&gt;&#xA;ब्राह्मणो हि महद्भूतं स्वयं देहीति याचते ।&#x9;021a&lt;br&gt;&#xA;अकामो वा सकामो वा दत्त्वा पुण्यमवाप्नुयात् ॥&#x9;021c&lt;br&gt;&#xA;ब्राह्मणः सर्वभूतानामतिथिः प्रसृताग्रभुक् ।&#x9;022a&lt;br&gt;&#xA;विप्रा यदधिगच्छन्ति भिक्षमाणा गृहं सदा ॥&#x9;022c&lt;br&gt;&#xA;सत्कताश्च निवर्तन्ते तदतीव प्रवर्धते ।&#x9;023a&lt;br&gt;&#xA;महाभागे कुले प्रेत्य जन्म चाप्नोति भारत ॥&#x9;023c&lt;br&gt;&#xA;दत्त्वा त्वन्नं नरो लोके तथा स्थानमनुत्तमम् ।&#x9;024a&lt;br&gt;&#xA;स्विष्टमृष्टान्नदायी तु स्वर्गे वसति सत्कृतः ॥&#x9;024c&lt;br&gt;&#xA;अन्नं प्राणा नराणां हि सर्वमन्ने प्रतिष्ठिम् ।&#x9;025a&lt;br&gt;&#xA;अन्नदः पशुमान्पुत्री धनवान्भोगवानपि ॥&#x9;025c&lt;br&gt;&#xA;प्राणवांश्चापि भवति रूपवांश्च तथा नृप ।&#x9;026a&lt;br&gt;&#xA;अन्नदः प्राणदो लोके सर्वदः प्रोच्यते तु सः ॥&#x9;026c&lt;br&gt;&#xA;अन्नं हि दत्त्वाऽतिथये ब्राह्मणाय यथाविधि ।&#x9;027a&lt;br&gt;&#xA;प्रदाता सुखमाप्नोति दैवतैश्चापि पूज्यते ॥&#x9;027c&lt;br&gt;&#xA;ब्राह्मणो हि महद्भूतं क्षेत्रभूतं युधिष्ठिर ।&#x9;028a&lt;br&gt;&#xA;उप्यते तत्र यद्बीजं तद्धि पुण्यफलं महत् ॥&#x9;028c&lt;br&gt;&#xA;प्रत्यक्षं प्रीतिजननं भोक्तुर्दातुर्भवत्युत ।&#x9;029a&lt;br&gt;&#xA;सर्वाण्यन्यानि दानानि परोक्षफलवन्त्युत ॥&#x9;029c&lt;br&gt;&#xA;अन्नाद्धि प्रसवं यान्ति रतिरन्नाद्धि भारत ।&#x9;030a&lt;br&gt;&#xA;धर्मार्थावन्नतो विद्धि रोगनाशं तथाऽन्नतः ॥&#x9;030c&lt;br&gt;&#xA;अन्नं ह्यमृतमित्याह पुरा कल्पे प्रजापतिः । &#x9;031a&lt;br&gt;&#xA;अन्नं भुवं दिवं खं च सर्वमन्ने प्रतिष्ठितम् ॥&#x9;031c&lt;br&gt;&#xA;अन्नप्रणाशे भिद्यन्ते शरीरे पञ्च धातवः ।&#x9;032a&lt;br&gt;&#xA;बलं बलवतोपीह प्रणश्यत्यन्नहानितः ॥&#x9;032c&lt;br&gt;&#xA;आवाहाश्च विवाहाश्च यज्ञाश्चान्नमृते तथा ।&#x9;033a&lt;br&gt;&#xA;निवर्तन्ते नरश्रेष्ठ ब्रह्म चात्र प्रलीयते ॥&#x9;033c&lt;br&gt;&#xA;अन्नतः सर्वमेतद्धि यत्किञ्चित्स्थाणु जङ्गमम् ।&#x9;034a&lt;br&gt;&#xA;त्रिषु लोकेषु धर्मार्थमन्नं देयमतो बुधैः ॥&#x9;034c&lt;br&gt;&#xA;अन्नदस्य मनुष्यस्य बलमोजो यशांसि च ।&#x9;035a&lt;br&gt;&#xA;कीर्तिश्च वर्धते शश्वत्त्रिषु लोकेषु पार्थिव ॥&#x9;035c&lt;br&gt;&#xA;मेघेषूर्ध्वं सन्निधत्ते प्राणानां पवनः पतिः ।&#x9;036a&lt;br&gt;&#xA;तच्च मेघगतं वारि शक्रो वर्षति भारत ॥&#x9;036c&lt;br&gt;&#xA;आदत्ते च रसान्भौनानादित्यः स्वगभस्तिभिः ।&#x9;037a&lt;br&gt;&#xA;वायुरादित्यतस्तांश्च रसान्देवः प्रवर्षति ॥&#x9;037c&lt;br&gt;&#xA;तद्यदा मेघतो वारि पतितं भवति क्षितौ ।&#x9;038a&lt;br&gt;&#xA;तदा वसुमती देवी स्निग्धा भवति भारत ॥&#x9;038c&lt;br&gt;&#xA;ततः सस्यानि रोहन्ति येन वर्तयते जगत् ।&#x9;039a&lt;br&gt;&#xA;मांसमेदोस्थिशुक्राणां प्रादुर्भावस्ततः पुनः ॥&#x9;039c&lt;br&gt;&#xA;सम्भवन्ति ततः शुक्रात्प्राणिनः पृथिवीपते ।&#x9;040a&lt;br&gt;&#xA;अग्नीषोमौ हि तच्छुक्रं सृजतः पुष्यतश्च ह ॥&#x9;040c&lt;br&gt;&#xA;एवमन्नाद्धि सूर्यश्च पवनः शक्रमेव च ।&#x9;041a&lt;br&gt;&#xA;एक एव स्मृतो राशिस्ततो भूतानि जज्ञिरे ॥&#x9;041c&lt;br&gt;&#xA;प्राणान्ददाति भूतानां तेजश्च भरतर्षभ ।&#x9;042a&lt;br&gt;&#xA;गृहमभ्यागतायाथ यो दद्यादन्नमर्थिने ॥&#x9;042c&lt;br&gt;&#xA;भीष्म उवाच ।&#x9;043&lt;br&gt;&#xA;नारदेनैवमुक्तोऽहमन्नदानं सदा नृप ।&#x9;043a&lt;br&gt;&#xA;अनसूयुस्त्वमप्यन्नं तस्माद्देहि गतज्वरः ॥&#x9;043c&lt;br&gt;&#xA;दत्त्वाऽन्नं विधिवद्राजन्विप्रेभ्यस्त्वमपि प्रभो ।&#x9;044a&lt;br&gt;&#xA;यथावदनुरूपेभ्यस्ततः स्वर्गमवाप्स्यसि ॥&#x9;044c&lt;br&gt;&#xA;अन्नदानां हि ये लोकास्तांस्त्वं शृणु जनाधिप ।&#x9;045a&lt;br&gt;&#xA;भवनानि प्रकाशन्ते दिवि तेषां महात्मनाम् ॥&#x9;045c&lt;br&gt;&#xA;नानासंस्थानि रूपाणि नानास्तम्भान्वितानि च ।&#x9;046a&lt;br&gt;&#xA;चन्द्रमण्डलशुभ्राणि किङ्किणीजालवन्ति च ॥&#x9;046c&lt;br&gt;&#xA;तरुणादित्यवर्णानि स्थावराणि चराणि च ।&#x9;047a&lt;br&gt;&#xA;अनेकशतभौमानि सान्तर्जलचराणि च ॥&#x9;047c&lt;br&gt;&#xA;वैदूर्यार्कप्रकाशानि रौप्यरुक्ममयानि च ।&#x9;048a&lt;br&gt;&#xA;सर्वकामफलाश्चापि वृक्षा भवनसंस्थिताः ॥&#x9;048c&lt;br&gt;&#xA;वाप्यो वीथ्यः सभाः कूपा दीर्घिकाश्चैव सर्वशः ।&#x9;049a&lt;br&gt;&#xA;घोषवन्ति च यानानि युक्तान्यथ सहस्रशः ॥&#x9;049c&lt;br&gt;&#xA;भक्ष्यभोज्यमयाः शैला वासांस्याभरणानि च ।&#x9;050a&lt;br&gt;&#xA;क्षीरं स्रवन्ति सरितस्तथा चैवान्नपर्वताः ॥&#x9;050c&lt;br&gt;&#xA;प्रासादाः पाण्डुराभ्राभाः शय्याश्च कनकोञ्ज्वलाः ।&#x9;051a&lt;br&gt;&#xA;तान्यन्नदाः प्रपद्यन्ते तस्मादन्नप्रदो भव ॥&#x9;051c&lt;br&gt;&#xA;एते लोकाः पुण्यकृता अन्नदानां महात्मनाम् ।&#x9;052a&lt;br&gt;&#xA;तस्मादन्नं प्रयत्नेन दातव्यं मानवैर्भुवि ॥ ॥&#x9;052c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/099/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/099/</guid>
      <description>&lt;p&gt;अध्यायः 099&lt;/p&gt;&#xA;&lt;p&gt;भीष्मेण युधिष्ठिरम्प्रत्यश्विन्यादिनक्षत्रयोगेऽन्नदानफलप्रतिपादकनारददेवकीसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;श्रुतं मे भवतो वाक्यमन्नदानस्य यो विधिः ।&#x9;001a&lt;br&gt;&#xA;नक्षत्रयोगस्येदानीं दानकल्पं ब्रवीहि मे ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;देवक्याश्चैव संवादं महर्षेर्नारदस्य च ॥&#x9;002c&lt;br&gt;&#xA;द्वारकामनुसम्प्राप्तं नारदं देवदर्शनम् ।&#x9;003a&lt;br&gt;&#xA;पप्रच्छेदं वचः प्रश्नं देवकी धर्मदर्शिनी ॥&#x9;003c&lt;br&gt;&#xA;तस्याः सम्पृच्छमानाया देवर्षिर्नारदस्ततः ।&#x9;004a&lt;br&gt;&#xA;आचष्ट विधिवत्सर्वं तच्छृणुष्व विशाम्पते ॥&#x9;004c&lt;br&gt;&#xA;नारद उवाच ।&#x9;005&lt;br&gt;&#xA;कृत्तिकासु महाभागे पायसेन ससर्पिषा ।&#x9;005a&lt;br&gt;&#xA;सन्तर्प्य ब्राह्मणान्साधूल्ँलोकानाप्नोत्यनुत्तमान् ॥&#x9;005c&lt;br&gt;&#xA;रोहिण्यां प्रसृतैर्मार्गैर्मांसैरन्नेन सर्पिषा ।&#x9;006a&lt;br&gt;&#xA;पयोऽन्नपानं दातव्यमनृणार्थं द्विजातये ॥&#x9;006c&lt;br&gt;&#xA;दोग्ध्रीं दत्त्वा सवत्सां तु नक्षत्रे सोमदैवते ।&#x9;007a&lt;br&gt;&#xA;गच्छन्ति मानुषाल्लोकात्स्वर्गलोकमनुत्तमम् ॥&#x9;007c&lt;br&gt;&#xA;आर्द्रायां कृसरं दत्त्वा तिलमिश्रमुपोषितः ।&#x9;008a&lt;br&gt;&#xA;नरस्तरति दुर्गाणि क्षुरधारांश्च पर्वतान् ॥&#x9;008c&lt;br&gt;&#xA;पूपान्पुनर्वसौ दत्त्वा तथैवान्नानि शोभने ।&#x9;009a&lt;br&gt;&#xA;यशस्वी रूपसम्पन्नो बह्वन्नो जायते कुले ॥&#x9;009c&lt;br&gt;&#xA;पुष्येण कनकं दत्त्वा कृतं वाऽकृतमेव च ।&#x9;010a&lt;br&gt;&#xA;अनालोकेषु लोकेषु सोमवत्स विराजते ॥&#x9;010c&lt;br&gt;&#xA;आश्लेषायां तु यो रूप्यमृषभं वा प्रयच्छति ।&#x9;011a&lt;br&gt;&#xA;स सर्पभयनिर्मुक्तः सम्भवानधितिष्ठति ॥&#x9;011c&lt;br&gt;&#xA;मघासु तिलपूर्णानि वर्धमानानि मानवः ।&#x9;012a&lt;br&gt;&#xA;प्रदाय पुत्रपशुमानिह प्रेत्य च मोदते ॥&#x9;012c&lt;br&gt;&#xA;फल्गुनीपूर्वसमये ब्राह्मणानामुपोषितः ।&#x9;013a&lt;br&gt;&#xA;भक्ष्यान्फाणितसंयुक्तान्दत्त्वा सौभाग्यमृच्छति ॥&#x9;013c&lt;br&gt;&#xA;घृतक्षीरसमायुक्तं विधिवत्षष्टिकौदनम् ।&#x9;014a&lt;br&gt;&#xA;उत्तराविषये दत्त्वा स्वर्गलोके महीयते ॥&#x9;014c&lt;br&gt;&#xA;यद्यत्प्रदीयते दानमुत्तराविषये नरैः ।&#x9;015a&lt;br&gt;&#xA;महाफलमनन्तं तद्भवतीति विनिश्चयः ॥&#x9;015c&lt;br&gt;&#xA;हस्ते हस्तिरथं दत्त्वा चतुर्युक्तमुपोषितः ।&#x9;016a&lt;br&gt;&#xA;प्राप्नोति परमाल्ँलोकान्पुण्यकामसमन्वितान् ॥&#x9;016c&lt;br&gt;&#xA;चित्रायां वृषभं दत्त्वा पुण्यगन्धांश्च भारत ।&#x9;017a&lt;br&gt;&#xA;चरन्त्यप्सरसां लोके रमन्ते नन्दने तथा ॥&#x9;017c&lt;br&gt;&#xA;स्वात्यामथ धनं दत्त्वा यदिष्टतममात्मनः ।&#x9;018a&lt;br&gt;&#xA;प्राप्नोति लोकान्स शुभानिह चैव महद्यशः ॥&#x9;018c&lt;br&gt;&#xA;विशाखायामनड्वाहं धेनुं दत्त्वा च दुग्धदाम् ।&#x9;019a&lt;br&gt;&#xA;सप्रासङ्गं च शकटं सधान्यं वस्त्रसंयुतम् ॥&#x9;019c&lt;br&gt;&#xA;पितॄन्देवांश्च प्रीणाति प्रेत्य चानन्त्यमश्नुते ।&#x9;020a&lt;br&gt;&#xA;न च दुर्गाण्यवाप्नोति स्वर्गलोकं च गच्छति ॥&#x9;020c&lt;br&gt;&#xA;दत्त्वा यथोक्तं विप्रेभ्यो वृत्तिमिष्टां स विन्दति ।&#x9;021a&lt;br&gt;&#xA;नरकादींश्च सङ्क्लेशान्नाप्नोतीति विनिश्चयः ॥&#x9;021c&lt;br&gt;&#xA;अनुराधासु प्रावारं वरान्नं समुपोषितः ।&#x9;022a&lt;br&gt;&#xA;दत्त्वा युगशतं चापि नरः स्वर्गे महीयते ॥&#x9;022c&lt;br&gt;&#xA;कालशाकं तु विप्रेभ्यो दत्त्वा मर्त्यः समूलकम् ।&#x9;023a&lt;br&gt;&#xA;ज्येष्ठायामृद्धिमिष्टां वै गतिमिष्टां स गच्छति ॥&#x9;023c&lt;br&gt;&#xA;मूले मूलफलं दत्त्वा ब्राह्मणेभ्यः समाहितः ।&#x9;024a&lt;br&gt;&#xA;पितॄन्प्रीणयते चापि गतिमिष्टां च गच्छति ।&#x9;024c&lt;br&gt;&#xA;अथ पूर्वास्वषाढासु दधिपात्राण्युपोषितः ।&#x9;025a&lt;br&gt;&#xA;कुलवृत्तोपसम्पन्ने ब्राह्मणे वेदपारगे ॥&#x9;025c&lt;br&gt;&#xA;प्रदाय जायते प्रेत्य कुले सुबहुगोधने ।&#x9;026a&lt;br&gt;&#xA;उदमन्थं ससर्पिष्कं प्रभूतमधुफाणितम् ॥&#x9;026c&lt;br&gt;&#xA;दत्त्वोत्तरास्वषाढासु सर्वकामानवाप्नुयात् ।&#x9;027a&lt;br&gt;&#xA;दुग्धं त्वभिजिते योगे दत्त्वा मधुघृतप्लुतम् ।&#x9;027c&lt;br&gt;&#xA;धर्मनित्यो मनीषिभ्यः स्वर्गलोके महीयते ॥&#x9;027e&lt;br&gt;&#xA;श्रवणे कम्बलं दत्त्वा वस्त्रान्तरितमेव वा ।&#x9;028a&lt;br&gt;&#xA;श्वेतेन याति यानेन स्वर्गलोकानसंवृतान् ॥&#x9;028c&lt;br&gt;&#xA;गोप्रयुक्तं धनिष्ठासु यानं दत्त्वा समाहितः ।&#x9;029a&lt;br&gt;&#xA;वस्त्रराशिधनं सद्यः प्रेत्य राज्यं प्रपद्यते ॥&#x9;029c&lt;br&gt;&#xA;गन्धाञ्शतभिषग्योगे दत्त्वा सागरुचन्दनान् ।&#x9;030a&lt;br&gt;&#xA;प्राप्नोत्यप्सरसां सङ्घान्प्रेत्य गन्धांश्च शाश्वतान्&#x9;030c&lt;br&gt;&#xA;पूर्वप्रोष्ठपदायोगे राजमाषान्प्रदाय तु ।&#x9;031a&lt;br&gt;&#xA;सर्वभक्षफलोपेतः स वै प्रेत्य सुखी भवेत् ॥&#x9;031c&lt;br&gt;&#xA;औरभ्रमुत्तरायोगे यस्तु मांसं प्रयच्छति ।&#x9;032a&lt;br&gt;&#xA;स पितॄन्प्रीणयति वै प्रेत्य चानन्त्यमश्नुते ॥&#x9;032c&lt;br&gt;&#xA;कांस्योपदोहनां धेनु रेवत्यां यः प्रयच्छति ।&#x9;033a&lt;br&gt;&#xA;सा प्रेत्य कामानादाय दातारमुपतिष्ठति ॥&#x9;033c&lt;br&gt;&#xA;रथमश्वसमायुक्तं दत्त्वाऽश्विन्यां नरोत्तमः ।&#x9;034a&lt;br&gt;&#xA;हस्त्यश्वरथसम्पन्ने वर्चस्वी जायते कुले ॥&#x9;034c&lt;br&gt;&#xA;भरणीषु द्विजातिभ्यस्तिलधेनुं प्रदाय वै ।&#x9;035a&lt;br&gt;&#xA;गाः सुप्रभूताः प्राप्नोति नरः प्रेत्य यशस्तथा ॥&#x9;035c&lt;br&gt;&#xA;भीष्म उवाच ।&#x9;036&lt;br&gt;&#xA;इत्येष लक्षणोद्देशः प्रोक्तो नक्षत्रयोगतः ।&#x9;036a&lt;br&gt;&#xA;देवक्या नारदेनेह सा स्नुषाभ्योऽब्रवीदिदम् ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/100/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/100/</guid>
      <description>&lt;p&gt;अध्यायः 100&lt;/p&gt;&#xA;&lt;p&gt;भीष्मेण युधिष्ठिरम्प्रति जलादिदानफलप्रतिपादनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;सर्वान्कामान्प्रयच्छन्ति ये प्रयच्छन्ति काञ्चनम् ।&#x9;001a&lt;br&gt;&#xA;इत्येवं भगवानत्रिः पितामहसुतोऽब्रवीत् ॥&#x9;001c&lt;br&gt;&#xA;पवित्रं शुच्यथायुष्यं पितृणामक्ष्यं च तत् ।&#x9;002a&lt;br&gt;&#xA;सुवर्णं मनुजेन्द्रेण हरिश्चन्द्रेण कीर्तितम् ॥&#x9;002c&lt;br&gt;&#xA;पानीयपरमं दानं दानानां मनुरब्रवीत् ।&#x9;003a&lt;br&gt;&#xA;तस्मात्कूपांश्च वापीश्च तटाकानि च खानयेत् ॥&#x9;003c&lt;br&gt;&#xA;सर्वं विनाशयेत्पापं पुरुषस्येह कर्मणः ।&#x9;004a&lt;br&gt;&#xA;कूपः प्रवृत्तपानीयः सुप्रवृत्तश्च नित्यशः ॥&#x9;004c&lt;br&gt;&#xA;सर्वं तारयते वंशं यस्य खाते जलाशये ।&#x9;005a&lt;br&gt;&#xA;गावः पिबन्ति विप्राश्च साधवश्च नराः सदा ॥&#x9;005c&lt;br&gt;&#xA;निदाघकाले पानीयं यस्य तिष्ठत्यवारितम् ।&#x9;006a&lt;br&gt;&#xA;स दुर्गं विषमं कृत्स्नं न कदाचिदवाप्नुते ॥&#x9;006c&lt;br&gt;&#xA;बृहस्पतेर्भगवतः पूष्णश्चैव भगस्य च ।&#x9;007a&lt;br&gt;&#xA;अश्विनोश्चैव वह्नेश्च प्रीतिर्भवति सर्पिषा ॥&#x9;007c&lt;br&gt;&#xA;परमं भेषजं ह्येतद्यज्ञानामेतदुत्तमम् ।&#x9;008a&lt;br&gt;&#xA;रसानामुत्तमं चैतत्फलानां चैतदुत्तमम् ॥&#x9;008c&lt;br&gt;&#xA;फलकामो यशस्कामः पुष्टिकामश्च नित्यदा ।&#x9;009a&lt;br&gt;&#xA;घृतं दद्याद्द्विजातिभ्यः पुरुषः शुचिरात्मवान् ॥&#x9;009c&lt;br&gt;&#xA;घृतं मासे आश्वयुजि विप्रभ्यो यः प्रयच्छति ।&#x9;010a&lt;br&gt;&#xA;तस्मै प्रयच्छतो रूपं प्रीतौ देवाविहाश्विनौ ॥&#x9;010c&lt;br&gt;&#xA;पायसं सर्पिषा मिश्रं द्विजेभ्यो यः प्रयच्छति ।&#x9;011a&lt;br&gt;&#xA;गृहं तस्य न रक्षांसि धर्षयन्ति कदाचन ॥&#x9;011c&lt;br&gt;&#xA;पिपासया न म्रियते सोपच्छन्दश्च जायते ।&#x9;012a&lt;br&gt;&#xA;न प्राप्नुयाच्च व्यसनं करकान्यः प्रयच्छति ॥&#x9;012c&lt;br&gt;&#xA;प्रयतो ब्राह्मणाग्रे यः श्रद्धया परया युतः ।&#x9;013a&lt;br&gt;&#xA;उपस्पर्शनषड्भागं लभते पुरुषः सदा ॥&#x9;013c&lt;br&gt;&#xA;यः साधनार्थं काष्ठानि ब्राह्मणेभ्यः प्रयच्छति ।&#x9;014a&lt;br&gt;&#xA;प्रतापनार्थं राजेन्द्र वृत्तवद्भ्यः सदा नरः ॥&#x9;014c&lt;br&gt;&#xA;सिद्ध्यन्त्यर्थाः सदा तस्य कार्याणि विविधानि च ।&#x9;015a&lt;br&gt;&#xA;उपर्युपरि शत्रूणां वपुषा दीप्यते च सः ॥&#x9;015c&lt;br&gt;&#xA;भगवांश्चापि सम्प्रीतो वह्निर्भवति नित्यशः ।&#x9;016a&lt;br&gt;&#xA;न तं त्यजन्ति पशवः सङ्ग्रामे च जयत्यपि ॥&#x9;016c&lt;br&gt;&#xA;पुत्राञ्श्रियं च लभते यश्छत्रं सम्प्रच्छति ।&#x9;017a&lt;br&gt;&#xA;न चक्षुर्व्याधिं लभते यज्ञभागमथाश्नुते ॥&#x9;017c&lt;br&gt;&#xA;निदाघकाले वर्षे वा यश्छत्रं सम्प्रयच्छति ।&#x9;018a&lt;br&gt;&#xA;नास्य कश्चिन्मनोदाहः कदाचिदपि जायते ।&#x9;018c&lt;br&gt;&#xA;कृच्छ्रात्स विषमाच्चैव क्षिप्रं मोक्षमवाप्नुते ॥&#x9;018e&lt;br&gt;&#xA;प्रदानं सर्वदानानां शकटस्य विशाम्पते ।&#x9;019a&lt;br&gt;&#xA;एवमाह महाभागः शाण्डिल्यो भगवानृषिः ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/101/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/101/</guid>
      <description>&lt;p&gt;श्रीः&#xA;अध्यायः 101&#xA;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम् प्रति जलतिलभूम्यन्नगोदानादिफलकथनम् । 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;दह्यमानाय विप्राय यः प्रयच्छत्युपानहौ ।&#x9;001a&lt;br&gt;&#xA;यत्फलं तस्य भवति तन्मे ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;उपानहौ प्रयच्छेद्यो ब्राह्मणेभ्यः समाहितः ।&#x9;002a&lt;br&gt;&#xA;मर्दते कण्टकान्सर्वान्विषमान्निस्तरत्यपि ॥&#x9;002c&lt;br&gt;&#xA;स शत्रूणामुपरि च सन्तिष्ठति युधिष्ठिर ।&#x9;003a&lt;br&gt;&#xA;यानं चाश्वतरीयुक्तं तस्य शुभ्रं विशाम्पते ॥&#x9;003c&lt;br&gt;&#xA;उपतिष्ठति कौन्तेय रौप्यकाञ्चनभूषितम् ।&#x9;004a&lt;br&gt;&#xA;शकटं दम्यसंयुक्तं दत्तं भवति चैव हि ॥&#x9;004c&lt;br&gt;&#xA;युधिष्ठिर उवाच &#x9;005&lt;br&gt;&#xA;यत्फलं तिलदाने च भूमिदाने च कीर्तितम् ।&#x9;005a&lt;br&gt;&#xA;गोदाने चान्नदाने च भूयस्तद्ब्रूहि कौरव ॥&#x9;005c&lt;br&gt;&#xA;भीष्म उवाच &#x9;006&lt;br&gt;&#xA;शृणुष्व मम कौन्तैय तिलदानस्य यत्फलम् ।&#x9;006a&lt;br&gt;&#xA;निशम्य च यथान्यायं प्रयच्छ कुरुसत्तम ॥&#x9;006c&lt;br&gt;&#xA;पितॄणां प्रथमं भोज्यं तिलाः सृष्टाः स्वयम्भुवा ।&#x9;007a&lt;br&gt;&#xA;तिलदानेन वै तस्मात्पितृपक्षः प्रमोदते ॥&#x9;007c&lt;br&gt;&#xA;माघमासे तिलान्यस्तु ब्राह्मणेभ्यः प्रयच्छति ।&#x9;008a&lt;br&gt;&#xA;सर्वसत्वसमाकीर्णं नरकं स न पश्यति ॥&#x9;008c&lt;br&gt;&#xA;सर्वसत्रैश्च यजते यस्तिलैर्यजते पितॄन् ।&#x9;009a&lt;br&gt;&#xA;न चाकामेन दातव्यं तिलैः श्राद्धं कदाचन ॥&#x9;009c&lt;br&gt;&#xA;महर्षेः कश्यपस्यैते गात्रेभ्यः प्रसृतास्तिलाः ।&#x9;010a&lt;br&gt;&#xA;ततो दिव्यं गता भावं प्रदानेषु तिलाः प्रभो ||&#x9;010c&lt;br&gt;&#xA;पौष्टिका रूपदाश्चैव तथा पापविनाशनाः ।&#x9;011a&lt;br&gt;&#xA;तस्मात्सर्वप्रदानेभ्यस्तिलदानं विशिष्यते ॥&#x9;011c&lt;br&gt;&#xA;आपस्तम्बश्च मेधावी शङ्खश्च लिखितस्तथा ।&#x9;012a&lt;br&gt;&#xA;महर्षिर्गौतमश्चापि तिलदानैर्दिवं गताः ॥&#x9;012c&lt;br&gt;&#xA;तिलहोमरता विप्राः सर्वे संयतमैथुनाः ।&#x9;013a&lt;br&gt;&#xA;समा गव्येन हविषा प्रवृत्तिषु च संस्थिताः ॥&#x9;013c&lt;br&gt;&#xA;सर्वेषामिति दानानां तिलदानं विशिष्यते ।&#x9;014a&lt;br&gt;&#xA;अक्षयं सर्वदानानां तिलदानमिहोच्यते ॥&#x9;014c&lt;br&gt;&#xA;उच्छिन्ने तु पुरा हव्ये कुशिकर्षिः परन्तपः ।&#x9;015a&lt;br&gt;&#xA;तिलैरग्नित्रयं हुत्वा प्राप्तवान्गतिमुत्तमाम् ॥&#x9;015c&lt;br&gt;&#xA;इति प्रोक्तं कुरुश्रेष्ठ तिलदानमनुत्तमम् ।&#x9;016a&lt;br&gt;&#xA;विधानं येन विधिना तिलानामिह शस्यते ॥&#x9;016c&lt;br&gt;&#xA;अत ऊर्ध्वं निबोधेदं देवानां यष्टुमिच्छताम् ।&#x9;017a&lt;br&gt;&#xA;समागमे महाराज ब्रह्मणा वै स्वयम्भुवा ॥&#x9;017c&lt;br&gt;&#xA;देवाः समेत्य ब्रह्माणं भूमिभागे यियक्षवः ।&#x9;018a&lt;br&gt;&#xA;शुभं देशमयाचन्त यजेम इति पार्थिव ॥&#x9;018c&lt;br&gt;&#xA;देवा ऊचुः &#x9;019&lt;br&gt;&#xA;भगवंस्त्वं प्रभुर्भूमेः सर्वस्य त्रिदिवस्य च ।&#x9;019a&lt;br&gt;&#xA;यजेम हि महाभाग यज्ञं भवदनुज्ञया ॥&#x9;019c&lt;br&gt;&#xA;नाननुज्ञातभूमिर्हि यज्ञस्य फलमश्नुते ।&#x9;020a&lt;br&gt;&#xA;त्वं हि सर्वस्य जगतः स्थावरस्य चरस्य च ।&#x9;020c&lt;br&gt;&#xA;प्रभुर्भवसि तस्मात्त्वं समनुज्ञातुमर्हसि ॥&#x9;020e&lt;br&gt;&#xA;ब्रह्मोवाच &#x9;021&lt;br&gt;&#xA;ददानि मेदिनीभागं भवद्भ्योऽहं सुरर्षभाः ।&#x9;021a&lt;br&gt;&#xA;यस्मिन्देशे करिष्यध्वं यज्ञान्काश्यपनन्दनाः ॥&#x9;021c&lt;br&gt;&#xA;देवा ऊचुः &#x9;022&lt;br&gt;&#xA;भगवन्कृतकामाः स्म यक्ष्महे स्वाप्तदक्षिणैः ।&#x9;022a&lt;br&gt;&#xA;इमं तु देशं मुनयः पर्युपासन्ति नित्यदा ॥&#x9;022c&lt;br&gt;&#xA;ततोऽगस्त्यश्च कण्वश्च भृगुरत्रिर्वृषाकपिः ।&#x9;023a&lt;br&gt;&#xA;असितो देवलश्चैव देवयज्ञमुपागमन् ॥&#x9;023c&lt;br&gt;&#xA;ततो देवा महात्मान ईजिरे यज्ञमच्युतम् ।&#x9;024a&lt;br&gt;&#xA;तथा समापयामासुर्यथाकालं सुरर्षभाः ॥&#x9;024c&lt;br&gt;&#xA;त इष्टयज्ञास्त्रिदशा हिमवत्यचलोत्तमे ।&#x9;025a&lt;br&gt;&#xA;षष्ठमंशं क्रतोस्तस्य भूमिदानं प्रचक्रिरे ।&#x9;025c&lt;br&gt;&#xA;प्रादेशमात्रं भूमेस्तु यो दद्यादनुपस्कृतम् ।&#x9;026a&lt;br&gt;&#xA;न सीदति स कृच्छ्रेषु न च दुर्गाण्यवाप्नुते ॥&#x9;026e&lt;br&gt;&#xA;शीतवातातपसहां यागभूमिं सुसंस्कृताम् ।&#x9;027a&lt;br&gt;&#xA;प्रदाय सुरलोकस्थः पुण्यान्तेऽपि न चाल्यते ॥&#x9;027c&lt;br&gt;&#xA;मुदितो वसति प्राज्ञः शक्रेण सह पार्थिव ।&#x9;028a&lt;br&gt;&#xA;पतिश्रयप्रदानाच्च सोऽपि स्वर्गे महीयते ॥&#x9;028c&lt;br&gt;&#xA;अध्यापककुले जातः श्रोत्रियो नियतेन्द्रियः ।&#x9;029a&lt;br&gt;&#xA;गृहे यस्य वसेत्तुष्टः प्रधानं लोकमश्नुते ॥&#x9;029c&lt;br&gt;&#xA;तथा गवार्थे शरणं शीतवर्षसहं दृढम् ।&#x9;030a&lt;br&gt;&#xA;आसप्तमं तारयति कुलं भरतसत्तम ॥&#x9;030c&lt;br&gt;&#xA;क्षेत्रभूमिं ददल्लोके शुभां श्रियमवाप्नुयात् ।&#x9;031a&lt;br&gt;&#xA;रत्नभूमिं प्रदद्यात्तु कुलवंशं प्रवर्धयेत् ॥&#x9;031c&lt;br&gt;&#xA;न चोषरां न निर्दग्धां महीं दद्यात्कथञ्चन ।&#x9;032a&lt;br&gt;&#xA;न श्मशानपरीतां च न च पापनिषेविताम् ॥&#x9;032c&lt;br&gt;&#xA;पारक्ये भूमिदेशे तु पितॄणां निर्वपेत्तु यः ।&#x9;033a&lt;br&gt;&#xA;तद्भूमिं वाऽपि पितृभिः श्राद्धकर्म विहन्यते ॥&#x9;033c&lt;br&gt;&#xA;तस्मात्क्रीत्वा महीं दद्यात्स्वल्पामपि विचक्षणः ।&#x9;034a&lt;br&gt;&#xA;पिण्डः पितृभ्यो दत्तो वै तस्यां भवति शाश्वतः ॥&#x9;034c&lt;br&gt;&#xA;अटवी पर्वताश्चैव नद्यस्तीर्थानि यानि च ।&#x9;035a&lt;br&gt;&#xA;सर्वाण्यस्वामिकान्याहुर्न हि तत्र परिग्रहः ॥&#x9;035c&lt;br&gt;&#xA;इत्येतद्भूमिदानस्य फलमुक्तं विशाम्पते ।&#x9;036a&lt;br&gt;&#xA;अतः परं तु गोदानं कीर्तयिष्यामि तेऽनघ ॥&#x9;036c&lt;br&gt;&#xA;गावोऽधिकास्तपस्विभ्यो यस्मात्सर्वेभ्य एव च ।&#x9;037a&lt;br&gt;&#xA;तस्मान्महेश्वरो देवस्तपस्ताभिः सहास्थितः ॥&#x9;037c&lt;br&gt;&#xA;ब्राह्मे लोके वसन्त्येताः सोमेन सह भारत ।&#x9;038a&lt;br&gt;&#xA;यां तां ब्रह्मर्षयः सिद्धाः प्रार्थयन्ति परां गतिम् ॥&#x9;038c&lt;br&gt;&#xA;पयसा हविषा दध्ना शकृता चाथ चर्मणा ।&#x9;039a&lt;br&gt;&#xA;अस्थिभिश्चोपकुर्वन्ति शृङ्गैर्वालैश्च भारत ॥&#x9;039c&lt;br&gt;&#xA;नासां शीतातपौ स्यातां सदैताः कर्म कुर्वते ।&#x9;040a&lt;br&gt;&#xA;न वर्षविषयं वाऽपि दुःखमासां भवत्युत ॥&#x9;040c&lt;br&gt;&#xA;ब्राह्मणैः सहिता यान्ति तस्मात्पारमकं पदम् ।&#x9;041a&lt;br&gt;&#xA;एकं गोब्राह्मणं तस्मात्प्रवदन्ति मनीषिणः ॥&#x9;041c&lt;br&gt;&#xA;रन्तिदेवस्य यज्ञे ताः पशुत्वेनोपकल्पिताः ।&#x9;042a&lt;br&gt;&#xA;अतश्चर्मण्वती राजन्गोचर्मभ्यः प्रवर्तिता ।&#x9;042c&lt;br&gt;&#xA;पशुत्वाच्च विनिर्मुक्ताः प्रदानायोपकल्पिताः ॥&#x9;042e&lt;br&gt;&#xA;ता इमा विप्रमुख्येभ्यो यो ददाति महीपते ।&#x9;043a&lt;br&gt;&#xA;निस्तरेदापदं कृच्छ्रां विषमस्थोऽपि पार्थिव ॥&#x9;043c&lt;br&gt;&#xA;गवां सहस्रदः प्रेत्य नरकं न प्रपद्यते ।&#x9;044a&lt;br&gt;&#xA;सर्वत्र विजयं चापि लभते मनुजाधिप ॥&#x9;044c&lt;br&gt;&#xA;अमृतं वै गवां क्षीरमित्याह त्रिदशाधिपः ।&#x9;045a&lt;br&gt;&#xA;तस्माद्ददाति यो धेनुममृतं स प्रयच्छति ॥&#x9;045c&lt;br&gt;&#xA;अग्नीनामव्ययं ह्येतद्धौम्यं वेदविदो विदुः ।&#x9;046a&lt;br&gt;&#xA;तस्माद्ददाति यो धेनुं स हौम्यं सम्प्रयच्छति ॥&#x9;046c&lt;br&gt;&#xA;स्वर्गो वै मूर्तिमानेष वृषभं यो गवां पतिम् ।&#x9;047a&lt;br&gt;&#xA;विप्रे गुणयुते दद्यात्स वै स्वर्गे महीयते ॥&#x9;047c&lt;br&gt;&#xA;प्राणा वै प्राणिनामेते प्रोच्यन्ते भरतर्षभ ।&#x9;048a&lt;br&gt;&#xA;तस्माद्ददाति यो धेनुं प्राणानेष प्रयच्छति ॥&#x9;048c&lt;br&gt;&#xA;गावः शरण्या भूतानामिति वेदविदो विदुः ।&#x9;049a&lt;br&gt;&#xA;तस्माद्ददाति यो धेनुं शरणं सम्प्रयच्छति ॥&#x9;049c&lt;br&gt;&#xA;न वधार्थं प्रदातव्या न कीनाशे न नास्तिके ।&#x9;050a&lt;br&gt;&#xA;गोजीविने न दातव्या तथा गौर्भरतर्षभ ।&#x9;050c&lt;br&gt;&#xA;&#39;गोरसानां न विक्रेतू रसं च यजनस्य च ॥&#39;&#x9;050e&lt;br&gt;&#xA;ददत्स तादृशानां वै नरो गां पापकर्मणाम् ।&#x9;051a&lt;br&gt;&#xA;अक्षयं नरकं यातीत्येवमाहुर्महर्षयः ॥&#x9;051c&lt;br&gt;&#xA;न कृशां नापवत्सां वा वन्ध्यां रोगान्वितां तथा ।&#x9;052a&lt;br&gt;&#xA;न व्यङ्गां न परिश्रान्तां दद्याद्गां ब्राह्मणाय वै ॥&#x9;052c&lt;br&gt;&#xA;दशगोसहस्रदः सम्यक् शक्रेण सह मोदते ।&#x9;053a&lt;br&gt;&#xA;अक्षयाल्ँलभते लोकान्नरः शतसहस्रशः ॥&#x9;053c&lt;br&gt;&#xA;इत्येतद्गोप्रदानं च तिलदानं च कीर्तितम् ।&#x9;054a&lt;br&gt;&#xA;तथा भूमिप्रदानं च शृणुष्वान्ने च भारत ॥&#x9;054c&lt;br&gt;&#xA;अन्नदानं प्रधानं हि कौन्तेय परिचक्षते ।&#x9;055a&lt;br&gt;&#xA;अन्नस्य हि प्रदानेन रन्तिदेवो दिवं गतः ॥&#x9;055c&lt;br&gt;&#xA;श्रान्ताय क्षुधितायान्नं यः प्रयच्छति भूमिप ।&#x9;056a&lt;br&gt;&#xA;स्वायम्भुवं महत्स्थानं स गच्छति नराधिप ॥&#x9;056c&lt;br&gt;&#xA;न हिरण्यैर्न वासोभिर्नान्यदानेन भारत ।&#x9;057a&lt;br&gt;&#xA;प्राप्नुवन्ति नराः श्रेयो यथा ह्यन्नप्रदाः प्रभो ॥&#x9;057c&lt;br&gt;&#xA;अन्नं वै प्रथमं द्रव्यमन्नं श्रीश्च परा मता ।&#x9;058a&lt;br&gt;&#xA;अन्नात्प्राणः प्रभवति तेजो वीर्यं बलं तथा ॥&#x9;058c&lt;br&gt;&#xA;सद्यो ददाति यश्चान्नं सदैकाग्रमना नरः ।&#x9;059a&lt;br&gt;&#xA;न स दुर्गाण्यवाप्नोतीत्येवमाह पराशरः ॥&#x9;059c&lt;br&gt;&#xA;अर्चयित्वा यथान्यायं देवेभ्योऽन्नं निवेदयेत् ।&#x9;060a&lt;br&gt;&#xA;यदन्ना हि नरा राजंस्तदन्नास्तस्य देवताः ॥&#x9;060c&lt;br&gt;&#xA;कौमुद्यां शुक्लपक्षे तु योऽन्नदानं करोत्युत ।&#x9;061a&lt;br&gt;&#xA;स सन्तरति दुर्गाणि प्रेत्य चानन्त्यमश्नुते ॥&#x9;061c&lt;br&gt;&#xA;अभुक्त्वाऽतिथये चान्नं प्रयच्छेद्यः समाहितः ।&#x9;062a&lt;br&gt;&#xA;स वै ब्रह्मविदां लोकान्प्राप्नुयाद्भरतर्षभ ॥&#x9;062c&lt;br&gt;&#xA;सुकृच्छ्रामापदं प्राप्तश्चान्नदः पुरुषस्तरेत् ।&#x9;063a&lt;br&gt;&#xA;पापं तरति चैवेह दुष्कृतं चापकर्षति ॥&#x9;063c&lt;br&gt;&#xA;इत्येतदन्नदानस्य तिलदानस्य चैव ह ।&#x9;064a&lt;br&gt;&#xA;भूमिदानस्य च फलं गोदानस्य च कीर्तितम् ॥ &#x9;064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/102/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/102/</guid>
      <description>&lt;p&gt;श्रीः&#xA;अध्यायः 102&lt;/p&gt;&#xA;&lt;p&gt;भीष्मेण युधिष्ठिरम् प्रति जलप्रभाववर्णनपूर्वकं तद्दानप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;श्रुतं दानफलं तात यत्त्वया परिकीर्तितम् ।&#x9;001a&lt;br&gt;&#xA;अन्नदानं विशेषेण प्रशस्तमिह भारत ॥&#x9;001c&lt;br&gt;&#xA;पानीयदानमेवैतत्कथं चेह महाफलम् ।&#x9;002a&lt;br&gt;&#xA;इत्येतच्छ्रोतुमिच्छामि विस्तरेण पितामह ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;हन्त ते वर्तयिष्यामि यथावद्भरतर्षभ ।&#x9;003a&lt;br&gt;&#xA;गदतस्तन्ममाद्येह शृणु सत्यपराक्रम ।&#x9;003c&lt;br&gt;&#xA;पानीयदानात्प्रभृति सर्वं वक्ष्यामि तेऽनघ ॥&#x9;003e&lt;br&gt;&#xA;यदन्नं यच्च पानीयं सम्प्रदायाश्नुते फलम् ।&#x9;004a&lt;br&gt;&#xA;न ताभ्यां परमं दानं किञ्चिदस्तीति मे मनः ॥&#x9;004c&lt;br&gt;&#xA;अन्नात्प्राणभृतस्तात प्रवर्तन्ते हि सर्वशः ।&#x9;005a&lt;br&gt;&#xA;तस्मादन्नं परं लोके सर्वदानेषु कथ्यते ॥&#x9;005c&lt;br&gt;&#xA;अन्नाद्बलं च तेजश्च प्राणिनां वर्धते सदा ।&#x9;006a&lt;br&gt;&#xA;अन्नदानमतस्तस्माच्छ्रेष्ठमाह प्रजापतिः ॥&#x9;006c&lt;br&gt;&#xA;सावित्र्या ह्यपि कौन्तेय श्रूयते वचनं शुभम् ।&#x9;007a&lt;br&gt;&#xA;यच्चेदं नान्यथा चैतद्देव सत्रे महामखे ॥&#x9;007c&lt;br&gt;&#xA;अन्ने दत्ते नरेणेह प्राणा दत्ता भवन्त्युत ।&#x9;008a&lt;br&gt;&#xA;प्राणदानाद्धि परमं न दानमिह विद्यते ॥&#x9;008c&lt;br&gt;&#xA;श्रुतं हि ते महाबाहो लोमशस्यापि तद्वचः ।&#x9;009a&lt;br&gt;&#xA;प्राणान्दत्त्वा कपोताय यत्प्राप्तं शिबिना पुरा ॥&#x9;009c&lt;br&gt;&#xA;यां गतिं लभते दत्त्वा द्विजस्यान्नं विशाम्पते ।&#x9;010a&lt;br&gt;&#xA;ततो विशिष्टां गच्छन्ति प्राणदा इति नः श्रुतम् ॥&#x9;010c&lt;br&gt;&#xA;अन्नं चापि प्रभवति पानीयात्कुरुसत्तम ।&#x9;011a&lt;br&gt;&#xA;नीरजातेन हि विना न किञ्चित्सम्प्रवर्तते ॥&#x9;011c&lt;br&gt;&#xA;नीरजातश्च भगवान्सोमो ग्रहगणेश्वरः ।&#x9;012a&lt;br&gt;&#xA;अमृतं च सुधा चैव सुधा चैवामृतं तथा ॥&#x9;012c&lt;br&gt;&#xA;अन्नौषध्यो महाराज वीरुधश्च जलोद्भवाः ।&#x9;013a&lt;br&gt;&#xA;यतः प्राणभृतां प्राणाः सम्भवन्ति विशाम्पते ॥&#x9;013c&lt;br&gt;&#xA;देवानाममृतं ह्यन्नं नागानां च सुधा तथा ।&#x9;014a&lt;br&gt;&#xA;पितॄणां च स्वधा प्रोक्ता पशूनां चापि वीरुधः ॥&#x9;014c&lt;br&gt;&#xA;अन्नमेव मनुष्याणां प्राणानाहुर्मनीषिणः ।&#x9;015a&lt;br&gt;&#xA;तच्च सर्वं नरव्याघ्र पानीयात्सम्प्रवर्तते ॥&#x9;015c&lt;br&gt;&#xA;तस्मात्पानीयदानाद्वै न परं विद्यते क्वचित् ।&#x9;016a&lt;br&gt;&#xA;तच्च दद्यान्नरो नित्यं यदीच्छेद्भूतिमात्मनः ॥&#x9;016c&lt;br&gt;&#xA;धन्यं यशस्यमायुष्यं जलदानमिहोच्यते ।&#x9;017a&lt;br&gt;&#xA;शत्रूंश्चाप्यधि कौन्तेय सदा तिष्ठति तोयदः ॥&#x9;017c&lt;br&gt;&#xA;सर्वकामानवाप्नोति कीर्तिं चैव हि शाश्वतीम् ।&#x9;018a&lt;br&gt;&#xA;प्रेत्य चानन्त्यमश्नाति पापेभ्यश्च प्रमुच्यते ॥&#x9;018c&lt;br&gt;&#xA;तोयदो मनुजव्याघ्र स्वर्गं गत्वा महाद्युते ।&#x9;019a&lt;br&gt;&#xA;अक्षयान्समवाप्नोति लोकानित्यब्रवीन्मनुः ॥ &#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/103/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/103/</guid>
      <description>&lt;p&gt;श्रीः&#xA;अध्यायः 103&lt;/p&gt;&#xA;&lt;p&gt;भीष्मेण युधिष्ठिरम् प्रति तिलजलदीपादिदानप्रशंसापरयमब्राह्मणसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;तिलानां कीदृशं दानमथ दीपस्य चैव हि ।&#x9;001a&lt;br&gt;&#xA;अन्नानां वाससां चैव भूय एव ब्रवीहि मे ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;ब्राह्मणस्य च संवादं यमस्य च युधिष्ठिर ॥&#x9;002c&lt;br&gt;&#xA;मध्यदेशे महान्ग्रामो ब्राह्मणानां बभूव ह ।&#x9;003a&lt;br&gt;&#xA;गङ्गायमुनयोर्मध्ये यामुनस्य गिरेरधः ॥&#x9;003c&lt;br&gt;&#xA;पर्णशालेति विख्यातो रमणीयो नराधिप ।&#x9;004a&lt;br&gt;&#xA;विद्वांसस्तत्र भूयिष्ठा ब्राह्मणाश्चावसंस्तथा ॥&#x9;004c&lt;br&gt;&#xA;अथ प्राह यमः कञ्चित्पुरुषं कृष्णवाससम् ।&#x9;005a&lt;br&gt;&#xA;रक्ताक्षमूर्ध्वरोमाणं काकजङ्घाक्षिनासिकम् ॥&#x9;005c&lt;br&gt;&#xA;गच्छ त्वं ब्राह्मणग्रामं ततो गत्वा तमानय ।&#x9;006a&lt;br&gt;&#xA;अगस्त्यं गोत्रतश्चापि नामतश्चापि शर्मिणम् ॥&#x9;006c&lt;br&gt;&#xA;शमे निविष्टं विद्वांसमध्यापकमनावृतम् ।&#x9;007a&lt;br&gt;&#xA;मा चान्यमानयेथास्त्वं सगोत्रं तस्य पार्श्वतः ॥&#x9;007c&lt;br&gt;&#xA;स हि तादृग्गुणस्तेन तुल्योऽध्ययनजन्मना ।&#x9;008a&lt;br&gt;&#xA;अपत्येषु तथा वृत्ते समस्तेनैव धीमता ।&#x9;008c&lt;br&gt;&#xA;तमानय यथोद्दिष्टं पूजा कार्या हि तस्य मे ॥&#x9;008e&lt;br&gt;&#xA;स गत्वा प्रतिकूलं तच्चकार यमशासनम् ।&#x9;009a&lt;br&gt;&#xA;तमाक्रम्यानयामास प्रतिषिद्धो यमेन यः ॥&#x9;009c&lt;br&gt;&#xA;तस्मै यमः समुत्थाय पूजा कृत्वा च वीर्यवान् ।&#x9;010a&lt;br&gt;&#xA;प्रोवाच नीयतामेष सोऽन्य आनीयतामिति ॥&#x9;010c&lt;br&gt;&#xA;एवमुक्ते तु वचने धर्मराजेन स द्विजः ।&#x9;011a&lt;br&gt;&#xA;उवाच धर्मराजानं निर्विण्णोऽध्ययनेन वै ।&#x9;011c&lt;br&gt;&#xA;यो मे कालो भवेच्छेषस्तं वसेयमिहाच्युत ॥&#x9;011e&lt;br&gt;&#xA;यम उवाच &#x9;012&lt;br&gt;&#xA;नाहं कालस्य विहितं प्राप्नोमीह कथञ्चन ।&#x9;012a&lt;br&gt;&#xA;यो हि धर्मं चरति वै तं तु जानामि केवलम् ॥&#x9;012c&lt;br&gt;&#xA;गच्छ विप्र त्वमद्यैव आलयं स्वं महाद्युते ।&#x9;013a&lt;br&gt;&#xA;ब्रूहि सर्वं यथा स्वैरं करवाणि किमच्युत ॥&#x9;013c&lt;br&gt;&#xA;ब्राह्मण उवाच &#x9;014&lt;br&gt;&#xA;शुद्धदानं च सुमहत्पुण्यं स्यात्तद्ब्रवीहि मे ।&#x9;014a&lt;br&gt;&#xA;सर्वस्य हि प्रमाणं त्वं त्रैलोक्यस्यापि सत्तम ॥&#x9;014c&lt;br&gt;&#xA;यम उवाच &#x9;015&lt;br&gt;&#xA;शृणु तत्त्वेन विप्रर्षे प्रदानविधिमुत्तमम् ।&#x9;015a&lt;br&gt;&#xA;तिलाः परमकं दानं पुण्यं चैवेह शाश्वतम् ॥&#x9;015c&lt;br&gt;&#xA;तिलाश्च सम्प्रदातव्या यथाशक्ति द्विजर्षभ ।&#x9;016a&lt;br&gt;&#xA;नित्यदानात्सर्वकामांस्तिला निर्वर्तयन्त्युत ॥&#x9;016c&lt;br&gt;&#xA;तिलाञ्श्राद्धे प्रशंसन्ति दानमेतद्ध्यनुत्तमम् ।&#x9;017a&lt;br&gt;&#xA;तान्प्रयच्छस्व विप्रेभ्यो विधिदृष्टेन कर्मणा ॥&#x9;017c&lt;br&gt;&#xA;वैशाख्यां पौर्णमास्यां तु तिलान्दद्याद्द्विजातिषु ।&#x9;018a&lt;br&gt;&#xA;तिला भक्षयितव्याश्च सदा त्वालम्भनं च तैः ||&#x9;018c&lt;br&gt;&#xA;कार्यं सततमिच्छद्भिः श्रेयः सर्वात्मना गृहे ।&#x9;019a&lt;br&gt;&#xA;तथाऽऽपः सर्वदा देयाः पेयाश्चैव न संशयः ॥&#x9;019c&lt;br&gt;&#xA;पुष्करिण्यस्तटाकानि कूपांश्चैवात्र खानयेत् ।&#x9;020a&lt;br&gt;&#xA;एतत्सुदुर्लभतरमिह लोके द्विजोत्तम ॥&#x9;020c&lt;br&gt;&#xA;आपो नित्यं प्रदेयास्ते पुण्यं ह्येतदनुत्तमम् ।&#x9;021a&lt;br&gt;&#xA;प्रपाश्च कार्या दानार्थं नित्यं ते द्विजसत्तम ।&#x9;021c&lt;br&gt;&#xA;भुक्तेऽप्यथ प्रदेयं तु पानीयं वै विशेषतः ॥&#x9;021e&lt;br&gt;&#xA;&#39;पानीयाभ्यर्थिनं दृष्ट्वा प्रीत्या दत्त्वा त्वरान्वितः ।&#x9;022a&lt;br&gt;&#xA;वस्त्रे तन्तुप्रमाणेन दीपे निमिषवत्सरम् ॥&#x9;022c&lt;br&gt;&#xA;गवां रोमप्रमाणेन स्वर्गभोगमुपाश्नुते ।&#x9;023a&lt;br&gt;&#xA;जलबिन्दुप्रमाणेन तदेतान्युपवर्तय ॥&#39; &#x9;023c&lt;br&gt;&#xA;भीष्म उवाच &#x9;024&lt;br&gt;&#xA;इत्युक्ते स तदा तेन यमदूतेन वै गृहान् ।&#x9;024a&lt;br&gt;&#xA;नीतश्च कारयामास सर्वं तद्यमशासनम् ॥&#x9;024c&lt;br&gt;&#xA;नीत्वा तं यमदूतोऽपि गृहीत्वा शर्मिणं तदा ।&#x9;025a&lt;br&gt;&#xA;ययौ स धर्मराजाय न्यवेदयत चापि तम् ॥&#x9;025c&lt;br&gt;&#xA;तं धर्मराजो धर्मज्ञं पूजयित्वा प्रतापवान् ।&#x9;026a&lt;br&gt;&#xA;कृत्वा च संविदं तेन विससर्ज यथागतम् ॥&#x9;026c&lt;br&gt;&#xA;तस्यापि च यमः सर्वमुपदेशं चकार ह ।&#x9;027a&lt;br&gt;&#xA;प्रेत्यैत्य च ततः सर्वं चकारोक्तं यमेन तत् ॥&#x9;027c&lt;br&gt;&#xA;तथा प्रशंसते दीपान्यमः पितृहितेप्सया ।&#x9;028a&lt;br&gt;&#xA;तस्माद्दीपप्रदो नित्यं सन्तारति वै पितॄन् ॥&#x9;028c&lt;br&gt;&#xA;दातव्याः सततं दीपास्तस्माद्भरतसत्तम ।&#x9;029a&lt;br&gt;&#xA;देवतानां पितॄणां च चक्षुष्यं चात्मनां विभो ॥&#x9;029c&lt;br&gt;&#xA;रत्नदानं च सुमहत्पुण्यमुक्तं जनाधिप ।&#x9;030a&lt;br&gt;&#xA;यस्तान्विक्रीय यजते ब्राह्मणो ह्यभयङ्करम् ॥&#x9;030c&lt;br&gt;&#xA;यद्वै ददाति विप्रेभ्यो ब्राह्मणः प्रतिगृह्य वै ।&#x9;031a&lt;br&gt;&#xA;उभयोः स्यात्तदक्षय्यं दातुरादातुरेव च ॥&#x9;031c&lt;br&gt;&#xA;यो ददाति स्थितः स्थित्यां तादृशाय प्रतिग्रहम् ।&#x9;032a&lt;br&gt;&#xA;उभयोरक्षयं धर्मं तं मनुः प्राह धर्मवित् ॥&#x9;032c&lt;br&gt;&#xA;वाससां सम्प्रदानेन स्वदारनिरतो नरः ।&#x9;033a&lt;br&gt;&#xA;सुवस्त्रश्च सुवेषश्च भवतीत्यनुशुश्रुम ॥&#x9;033c&lt;br&gt;&#xA;गावः सुवर्णं च तथा तिलाश्चैवानुवर्णिताः ।&#x9;034a&lt;br&gt;&#xA;बहुशः पुरुषव्याघ्र वेदप्रामाण्यदर्शनात् ॥&#x9;034c&lt;br&gt;&#xA;विवाहांश्चैव कुर्वीत पुत्रानुत्पादयेत च ।&#x9;035a&lt;br&gt;&#xA;पुत्रलाभो हि कौरव्य सर्वलाभाद्विशिष्यते ॥ &#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/104/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/104/</guid>
      <description>&lt;p&gt;श्रीः&#xA;अध्यायः 104&lt;/p&gt;&#xA;&lt;p&gt;भीष्मेण युधिष्ठिरम् प्रति गोभूविद्यादानप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;भूय एव कुरुश्रेष्ठ दानानां विधिमुत्तमम् ।&#x9;001a&lt;br&gt;&#xA;कथयस्व महाप्राज्ञ भूमिदानं विशेषतः ॥&#x9;001c&lt;br&gt;&#xA;पृथिवीं क्षत्रियो दद्याद्ब्राह्मणायेष्टिकर्मिणे ।&#x9;002a&lt;br&gt;&#xA;विधिवत्प्रतिगृह्णीयान्न त्वन्यो दातुमर्हति ॥&#x9;002c&lt;br&gt;&#xA;सर्ववर्णैस्तु यच्छक्यं प्रदातुं फलकाङ्क्षिभिः ।&#x9;003a&lt;br&gt;&#xA;वेदे वा यत्समाख्यातं तन्मे व्याख्यातुमर्हसि ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;तुल्यनामानि देयानि त्रीणि तुल्यफलानि च ।&#x9;004a&lt;br&gt;&#xA;सर्वकामफलानीह गावः पृथ्वी सरस्वती ॥&#x9;004c&lt;br&gt;&#xA;यो ब्रूयाच्चापि शिष्याय धर्म्यां ब्राह्मीं सरस्वतीम् ।&#x9;005a&lt;br&gt;&#xA;पृथिवीगोप्रदानाभ्यां तुल्यं स फलमश्नुते ॥&#x9;005c&lt;br&gt;&#xA;तथैव गाः प्रशंसन्ति न तु देयं ततः परम् ।&#x9;006a&lt;br&gt;&#xA;सन्निकृष्टफलास्ता हि लघ्वर्थाश्च युधिष्ठिर ॥&#x9;006c&lt;br&gt;&#xA;मातरः सर्वभूतानां गावः सर्वसुखप्रदाः ।&#x9;007a&lt;br&gt;&#xA;वृद्धिमाकाङ्क्षता नित्यं गावः कार्याः प्रदक्षिणाः ||&#x9;007c&lt;br&gt;&#xA;सन्ताड्या न तु पादेन गवां मध्ये न च व्रजेत् ।&#x9;008a&lt;br&gt;&#xA;मङ्गलायतनं देव्यस्तस्मात्पूज्याः सदैव गाः ॥&#x9;008c&lt;br&gt;&#xA;प्रचोदनं देवकृतं गवां कर्मसु वर्तताम् ।&#x9;009a&lt;br&gt;&#xA;पूर्वमेवाक्षरं चान्यदभिधेयं ततः परम् ॥&#x9;009c&lt;br&gt;&#xA;प्रचारे वा निवाते वा बुधो नोद्वेजयेत गाः ।&#x9;010a&lt;br&gt;&#xA;तृषिता ह्यभिवीक्षन्त्यो नरं हन्युः सबान्धवम् ॥&#x9;010c&lt;br&gt;&#xA;पितृसद्मानि सततं देवतायतनानि च ।&#x9;011a&lt;br&gt;&#xA;पूयन्ते शकृता यासां पूतं किमधिकं ततः ॥&#x9;011c&lt;br&gt;&#xA;घासमुष्टिं परगवे दद्यात्संवत्सरं तु यः ।&#x9;012a&lt;br&gt;&#xA;अकृत्वा स्वयमाहारं व्रतं तत्सार्वकामिकम् ॥&#x9;012c&lt;br&gt;&#xA;स हि पुत्रान्यशोऽर्थं च श्रियं चाप्यधिगच्छति ।&#x9;013a&lt;br&gt;&#xA;नाशयत्यशुभं चैव दुःस्वप्नं चाप्यपोहति ॥&#x9;013c&lt;br&gt;&#xA;युधिष्ठिर उवाच &#x9;014&lt;br&gt;&#xA;देयाः किंलक्षणा गावः काश्चापि परिवर्जयेत् ।&#x9;014a&lt;br&gt;&#xA;कीदृशाय प्रदातव्या न देयाः कीदृशाय च ॥&#x9;014c&lt;br&gt;&#xA;भीष्म उवाच &#x9;015&lt;br&gt;&#xA;असद्वृत्ताय पापाय लुब्धायानृतवादिने ।&#x9;015a&lt;br&gt;&#xA;हव्यकव्यव्यपेताय न देया गौः कथञ्चन ॥&#x9;015c&lt;br&gt;&#xA;भिक्षवे बहुपुत्राय श्रोत्रियायाहिताग्नये ।&#x9;016a&lt;br&gt;&#xA;दत्त्वा दशगवां दाता लोकानाप्नोत्यनुत्तमान् ॥&#x9;016c&lt;br&gt;&#xA;&#39;जुहोति यद्भोजयति यद्ददाति गवां रसैः ।&#x9;017a&lt;br&gt;&#xA;सर्वस्यैवांशभाग्दाता तन्निमित्तं प्रवर्तितः ॥&#39;&#x9;017c&lt;br&gt;&#xA;यश्चैव धर्मं कुरुते तस्य धर्मफलं च यत् ।&#x9;018a&lt;br&gt;&#xA;सर्वस्यैवांशभाग्दाता तन्निमित्तं प्रवृत्तयः ॥&#x9;018c&lt;br&gt;&#xA;यश्चैनमुत्पादयते यश्चैनं त्रायते भयात् ।&#x9;019a&lt;br&gt;&#xA;यश्चास्य कुरुते वृत्तिं सर्वे ते पितरस्त्रयः ॥&#x9;019c&lt;br&gt;&#xA;कल्मषं गुरुशुश्रूषा हन्ति मानो महद्यशः ।&#x9;020a&lt;br&gt;&#xA;अपुत्रतां त्रयः पुत्रा अवृत्तिं दश धेनवः ॥&#x9;020c&lt;br&gt;&#xA;वेदान्तनिष्ठस्य बहुश्रुतस्य प्रज्ञानतृप्तस्य जितेन्द्रियस्य ।&#x9;021a&lt;br&gt;&#xA;शिष्टस्य दान्तस्य यतस्य चैव भूतेषु नित्यं प्रियवादिनश्च ॥&#x9;021c&lt;br&gt;&#xA;यः क्षुद्भयाद्वै न विकर्म कुर्यान्मृदुश्च शान्तौ ह्यतिथिप्रियश्च ।&#x9;022a&lt;br&gt;&#xA;वृत्तिं द्विजायातिसृजेत तस्मै यस्तुल्यशीलश्च सपुत्रदारः ||&#x9;022c&lt;br&gt;&#xA;शुभे पात्रे ये गुणा गोप्रदाने तावान्दोषो ब्राह्मणस्वापहारे ।&#x9;023a&lt;br&gt;&#xA;सर्वावस्थं ब्राह्मणस्वापहारे दाराश्चैषां दूरतो वर्जनीयाः ॥&#x9;023c&lt;br&gt;&#xA;&#39;विप्रदारे परिहृते तद्धनेऽपहृते च तु ।&#x9;&#x9;024a&lt;br&gt;&#xA;परित्रायन्ति शक्तास्तु नमस्तेभ्यो मृताश्च ये ॥&#x9;024c&lt;br&gt;&#xA;न पालयन्ति निहतान्ये तान्वैवस्वतो यमः ।&#x9;025a&lt;br&gt;&#xA;दण्डयन्भर्सयन्नित्यं निरयेभ्यो न मुञ्चति ॥&#x9;&#x9;025c&lt;br&gt;&#xA;तथा गवां परित्राणे पीडने च शुभाशुभम् ।&#x9;026a&lt;br&gt;&#xA;विप्रगोषु विशेषेण रक्षितेषु गृहेषु वा ॥&#39; &#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/105/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/105/</guid>
      <description>&lt;p&gt;श्रीः&#xA;अध्यायः 105&lt;/p&gt;&#xA;&lt;p&gt;भीष्मेण युधिष्ठिरम् प्रति ब्राह्मणस्वापहारस्यानर्थहेतुतायां दृष्टान्ततया नृगोपाख्यानकथनम् ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;अत्रैव कीर्त्यते सद्भिर्ब्राह्मणस्वाभिमर्शने ।&#x9;001a&lt;br&gt;&#xA;नृगेण सुमहत्कृच्छ्रं यदवाप्तं कुरूद्वह ॥&#x9;001c&lt;br&gt;&#xA;निविशन्त्यां पुरा पार्थ द्वारवत्यामिति श्रुतिः ।&#x9;002a&lt;br&gt;&#xA;अदृश्यत महाकूपस्तृणवीरुत्समावृतः ||&#x9;002c&lt;br&gt;&#xA;प्रयत्नं तत्र कुर्वाणास्तस्मात्कूपाज्जलार्थिनः ।&#x9;003a&lt;br&gt;&#xA;श्रमेण महता युक्तास्तस्मिंस्तोये सुसंवृते ॥&#x9;003c&lt;br&gt;&#xA;ददृशुस्ते महाकायं कृकलासमवस्थितम् ।&#x9;004a&lt;br&gt;&#xA;तस्य चोद्धरणे यत्नमकुर्वंस्ते सहस्रशः ॥&#x9;004c&lt;br&gt;&#xA;प्रग्रहैश्चर्मपट्टैश्च तं बद्ध्वा पर्वतोपमम् ।&#x9;005a&lt;br&gt;&#xA;नाशक्नुवन्समुद्धर्तुं ततो जग्मुर्जनार्दनम् ॥&#x9;005c&lt;br&gt;&#xA;खमावृत्योदपानस्य कृकलासः स्थितो महान् ।&#x9;006a&lt;br&gt;&#xA;तस्य नास्ति समुद्धर्तेत्येतत्कृष्णे न्यवेदयन् ॥&#x9;006c&lt;br&gt;&#xA;स वासुदेवेन समुद्धृतश्च पृष्टश्च कामान्निजगाद राजा ।&#x9;007a&lt;br&gt;&#xA;नृगस्तदाऽऽत्मानमथो न्यवेदयत्पुरातनं यज्ञसहस्रयाजिनम् ॥&#x9;007c&lt;br&gt;&#xA;तथा ब्रुवाणं तु तमाह माधवः शुभं त्वया कर्म कृतं न पापकम् ।&#x9;008a&lt;br&gt;&#xA;कथं भवान्दुर्गतिमीदृशीं गतो नरेन्द्र तद्ब्रूहि किमेतदीदृशम् ॥&#x9;008c&lt;br&gt;&#xA;शतं सहस्राणि गवां शतं पुनः पुनः शतान्यष्टशतायुतानि ।&#x9;009a&lt;br&gt;&#xA;त्वया पुरा दत्तमितीह शुश्रुम नृप द्विजेभ्यः क्व नु तद्गतं तव ॥&#x9;009c&lt;br&gt;&#xA;नृगस्ततोऽब्रवीत्कृष्णं ब्राह्मणस्याग्निहोत्रिणः ।&#x9;010a&lt;br&gt;&#xA;प्रोषितस्य परिभ्रष्टा गौरेका मम गोधने ॥&#x9;010c&lt;br&gt;&#xA;गवां सहस्रे सङ्ख्याता तदा सा पशुपैर्मम ।&#x9;011a&lt;br&gt;&#xA;सा ब्राह्मणाय मे दत्ता प्रेत्यार्थमभिकाङ्क्षता ॥&#x9;011c&lt;br&gt;&#xA;अपश्यत्परिमार्गंश्च तां गां परगृहे द्विजः ।&#x9;012a&lt;br&gt;&#xA;ममेयमिति चोवाच ब्राह्मणो यस्य साऽभवत् ॥&#x9;012c&lt;br&gt;&#xA;तावुभौ समनुप्राप्तौ विवदन्तौ भृशज्वरौ ।&#x9;013a&lt;br&gt;&#xA;भवान्दाता भवान्हर्तेत्यथ तौ मामवोचताम् ॥&#x9;013c&lt;br&gt;&#xA;शतेन शतसङ्ख्येन गवां विनिमयेन वै ।&#x9;014a&lt;br&gt;&#xA;याचे प्रतिग्रहीतारं स तु मामब्रवीदिदम् ॥&#x9;014c&lt;br&gt;&#xA;देशकालोपसम्पन्ना दोग्ध्री शान्ताऽतिवत्सला ।&#x9;015a&lt;br&gt;&#xA;स्वादुक्षीरप्रदा धन्या मम नित्यं निवेशने ॥&#x9;015c&lt;br&gt;&#xA;कृशं च भरते सा गौर्मम पुत्रमपस्तनम् ।&#x9;016a&lt;br&gt;&#xA;न सा शक्या मया दातुमित्युक्त्वा स जगाम ह ॥&#x9;016c&lt;br&gt;&#xA;ततस्तमपरं विप्रं याचे विनिमयेन वै ।&#x9;017a&lt;br&gt;&#xA;गवां शतसहस्रं हि तत्कृते गृह्यतामिति ॥&#x9;017c&lt;br&gt;&#xA;ब्राह्मण उवाच &#x9;018&lt;br&gt;&#xA;न राज्ञां प्रतिगृह्णामि शक्तोऽहं स्वस्य मार्गणे ।&#x9;018a&lt;br&gt;&#xA;सैव गौर्दीयतां शीघ्रं ममेति मधुसूदन ॥&#x9;018c&lt;br&gt;&#xA;रुक्ममश्वांश्च ददतो रजतस्यन्दनांस्तथा ।&#x9;019a&lt;br&gt;&#xA;न जग्राह ययौ चापि तदा स ब्राह्मणर्षभः ॥&#x9;019c&lt;br&gt;&#xA;एतस्मिन्नेव काले तु चोदितः कालधर्मणा ।&#x9;020a&lt;br&gt;&#xA;पितृलोकमहं प्राप्य धर्मराजमुपागमम् ॥&#x9;020c&lt;br&gt;&#xA;यमस्तु पूजयित्वा मां ततो वचनमब्रवीत् ।&#x9;021a&lt;br&gt;&#xA;नान्तः सङ्ख्यायते राजंस्तव पुण्यस्य कर्मणः ॥&#x9;021c&lt;br&gt;&#xA;अस्ति चैव कृतं पापमज्ञानात्तदपि त्वया ।&#x9;022a&lt;br&gt;&#xA;चरस्व पापं पश्चाद्वा पूर्वं वा त्वं यथेच्छसि ॥&#x9;022c&lt;br&gt;&#xA;रक्षितास्मीति चोक्तं ते प्रतिज्ञा चानृता तव ।&#x9;023a&lt;br&gt;&#xA;ब्राह्मणस्वस्य चादानं द्विविधस्ते व्यतिक्रमः ॥&#x9;023c&lt;br&gt;&#xA;पूर्वं कृच्छ्रं चरिष्येऽहं पश्चाच्छुभमिति प्रभो ।&#x9;024a&lt;br&gt;&#xA;धर्मराजं ब्रुवन्नेवं पतितोस्मि महीतले ॥&#x9;024c&lt;br&gt;&#xA;अश्रौषं पतितश्चाहं यमस्योच्चैः प्रभाषतः ।&#x9;025a&lt;br&gt;&#xA;वासुदेवः समुद्धर्ता भविता ते जनार्दनः ॥&#x9;025c&lt;br&gt;&#xA;पूर्णे वर्षसहस्रान्ते क्षीणे कर्मणि दुष्कृते ।&#x9;026a&lt;br&gt;&#xA;प्राप्लस्यसे शाश्वताल्ँलोकाञ्जितान्स्वेनैव कर्मणा ॥&#x9;026c&lt;br&gt;&#xA;कूपेऽऽत्मानमधःशीर्षमपश्यं पतितं च ह ।&#x9;027a&lt;br&gt;&#xA;तिर्यग्योनिमनुप्राप्तं न च मामजहात्स्मृतिः ॥&#x9;027c&lt;br&gt;&#xA;त्वया तु तारितोऽस्म्यद्य किमन्यत्र तपोबलात् ।&#x9;028a&lt;br&gt;&#xA;अनुजानीहि मां कृष्ण गच्छेयं दिवमद्य वै ॥&#x9;028c&lt;br&gt;&#xA;अनुज्ञातः स कृष्णेन नमस्कृत्य जनार्दनम् ।&#x9;029a&lt;br&gt;&#xA;विमानं दिव्यमास्थाय ययौ दिवमरिन्दमः ॥&#x9;029c&lt;br&gt;&#xA;ततस्तस्मिन्दिवं याते नृगे भरतसत्तम ।&#x9;030a&lt;br&gt;&#xA;वासुदेव इमाञ्श्लोकाञ्जगाद कुरुनन्दन ॥&#x9;030c&lt;br&gt;&#xA;ब्राह्मणस्वं न हर्तव्यं पुरुषेण विजानता ।&#x9;031a&lt;br&gt;&#xA;ब्राह्मणस्वं हृतं हन्ति नृगं ब्राह्मणगौरिव ॥&#x9;031c&lt;br&gt;&#xA;सतां समागमः सद्भिर्नाफलः पार्थ विद्यते ।&#x9;032a&lt;br&gt;&#xA;विमुक्तं नरकात्पश्य नृगं साधुसमागमात् ॥&#x9;032c&lt;br&gt;&#xA;प्रदानं फलवत्तत्र द्रोहस्तत्र तथाऽफलः ।&#x9;033a&lt;br&gt;&#xA;अपहारं गवां तस्माद्वर्जयेत युधिष्ठिर ॥ &#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/106/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/106/</guid>
      <description>&lt;p&gt;श्रीः&#xA;अध्यायः 106&lt;/p&gt;&#xA;&lt;p&gt;भीष्मेण युधिष्ठिरम् प्रति गोदानप्रशंसापरनाचिकेतोपाख्यानकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;दत्तानां फलसम्प्राप्तिं गवां प्रब्रूहि मेऽनघ ।&#x9;001a&lt;br&gt;&#xA;विस्तरेण महाबाहो न हि तृप्यामि कथ्यताम् ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;ऋषेरौद्दालकेर्वाक्यं नाचिकेतस्य चोभयोः ॥&#x9;002c&lt;br&gt;&#xA;ऋषिरौद्दालकिर्दीक्षामुपगम्य ततः सुतम् ।&#x9;003a&lt;br&gt;&#xA;त्वं मामुपचरस्वेति नाचिकेतमभाषत ॥&#x9;003c&lt;br&gt;&#xA;समाप्ते नियमे तस्मिन्महर्षिः पुत्रमब्रवीत् ।&#x9;004a&lt;br&gt;&#xA;उपस्पर्शनसक्तस्य स्वाध्यायाभिरतस्य च ॥&#x9;004c&lt;br&gt;&#xA;इध्मा दर्भाः सुमनसः कलशश्चाभितो जलम् ।&#x9;005a&lt;br&gt;&#xA;विस्मृतं मे तदादाय नदीतीरादिहाव्रज ॥&#x9;005c&lt;br&gt;&#xA;गत्वानवाप्य तत्सर्वं नदीवेगसमाप्लुतम् ।&#x9;006a&lt;br&gt;&#xA;न पश्यामि तदित्येवं पितरं सोऽब्रवीन्मुनिः ॥&#x9;006c&lt;br&gt;&#xA;क्षुत्पिपासाश्रमाविष्टो मुनिरौद्दालकिस्तदा ।&#x9;007a&lt;br&gt;&#xA;यमं पश्येति तं पुत्रमशपत्क्रोधमूर्च्छितः ॥&#x9;007c&lt;br&gt;&#xA;तथा स पित्राऽभिहतो वाग्वज्रेण कृताञ्जलिः ।&#x9;008a&lt;br&gt;&#xA;प्रसीदेति ब्रुवन्नेव गतसत्वोऽपतद्भुवि ॥&#x9;008c&lt;br&gt;&#xA;नाचिकेतं प्रिता दृष्ट्वा पतितं दुःखमूर्च्छितः ।&#x9;009a&lt;br&gt;&#xA;किं मया कृतमित्युक्त्वा निपपात महीतले ॥&#x9;009c&lt;br&gt;&#xA;तस्य दुःखपरीतस्य स्वं पुत्रमनुशोचतः ।&#x9;010a&lt;br&gt;&#xA;व्यतीतं तदहःशेषं सा चोग्रा तत्र शर्वरी ॥&#x9;010c&lt;br&gt;&#xA;पित्र्येणाश्रुप्रपातेन नाचिकेतः कुरूद्वह ।&#x9;011a&lt;br&gt;&#xA;प्रास्यन्दच्छयने कौश्ये वृष्ट्या सस्यमिवाप्लुतम् ॥&#x9;011c&lt;br&gt;&#xA;स पर्यपृच्छत्तं पुत्रं श्लाघ्यं पर्यागतं पुनः ।&#x9;012a&lt;br&gt;&#xA;दिव्यैर्गन्धैः समादिग्धं क्षीणस्वप्नमिवोत्थितम् ॥&#x9;012c&lt;br&gt;&#xA;अपि पुत्र जिता लोकाः शुभास्ते स्वेन कर्मणा ।&#x9;013a&lt;br&gt;&#xA;दिष्ट्या चासि पुनः प्राप्तो न हि ते मानुषं वपुः ॥&#x9;013c&lt;br&gt;&#xA;प्रत्यक्षदर्शी सर्वस्य पित्रा पृष्टो महात्मना ।&#x9;014a&lt;br&gt;&#xA;अभ्युत्थाय पितुर्मध्ये महर्षीणां न्यवेदयत् ॥&#x9;014c&lt;br&gt;&#xA;कुर्वन्भवच्छासनमाशु यातो ह्यहं विशालां रुचिरप्रभासाम् ।&#x9;015a&lt;br&gt;&#xA;वैवस्वतीं प्राप्य सभामवश्यं सहस्रशो योजनहैमभौमाम् ॥&#x9;015c&lt;br&gt;&#xA;दृष्टैव मामभिमुखमापतन्तं गृहं निवेद्यासनमादिदेश ।&#x9;016a&lt;br&gt;&#xA;वैवस्वतोऽर्घ्यादिभिरर्हणैश्च भवत्कृते पूजयामास मां सः ॥&#x9;016c&lt;br&gt;&#xA;ततस्त्वहं तं शनकैरवोचं वृतः सदस्यैरभिपूज्यमानः ।&#x9;017a&lt;br&gt;&#xA;प्राप्तोऽस्मि ते विषयं धर्मराज लोकानर्हो यानहं तान्विधत्स्व ॥&#x9;017c&lt;br&gt;&#xA;यमोऽब्रवीन्मां न मृतोसि सौम्य यमं पश्येत्याह स त्वां तपस्वी ।&#x9;018a&lt;br&gt;&#xA;पिता प्रदीप्ताग्निसमानतेजा न तत्छक्यमनृतं विप्र कर्तुम् ॥&#x9;018c&lt;br&gt;&#xA;दृष्टस्तेऽहं प्रतिगच्छस्व तात शोचत्यसौ तव देहस्य कर्ता ।&#x9;019a&lt;br&gt;&#xA;ददानि किञ्चापि मनःप्रणीतं प्रियातिथेस्तव कामान्वृणीष्व ॥&#x9;019c&lt;br&gt;&#xA;तेनैवमुक्तस्तमहं प्रत्यवोचं प्राप्तोस्मि ते विषयं दुर्निवर्त्यम् ।&#x9;020a&lt;br&gt;&#xA;इच्छाम्यहं पुण्यकृतां समृद्धाल्ँलोकान्द्रष्टुं यदि तेऽहं वरार्हः ॥&#x9;020c&lt;br&gt;&#xA;यानं समारोप्य तु मां स देवो वाहैर्युक्तं सुप्रभं भानुमत्तत् ।&#x9;021a&lt;br&gt;&#xA;सन्दर्शयामास तदाऽऽत्मलोकान्सर्वांस्तथा पुण्यकृतां द्विजेन्द्र ॥&#x9;021c&lt;br&gt;&#xA;अपश्यं तत्र वेश्मानि तैजसानि महात्मनाम् ।&#x9;022a&lt;br&gt;&#xA;नानासंस्थानरूपाणि सर्वरत्नमयानि च ॥&#x9;022c&lt;br&gt;&#xA;चन्द्रमण्डलशुभ्राणि किङ्किणीजालवन्ति च ।&#x9;023a&lt;br&gt;&#xA;अनेकशतभौमानि सान्तर्जलवनानि च ॥&#x9;023c&lt;br&gt;&#xA;वैडूर्यार्कप्रकाशानि रूप्यरुक्ममयानि च ।&#x9;024a&lt;br&gt;&#xA;तरुणादित्यवर्णानि स्थावराणि चराणि च ॥&#x9;024c&lt;br&gt;&#xA;भक्ष्यभोज्यमयाञ्शैलान्वासांसि शयनानि च ।&#x9;025a&lt;br&gt;&#xA;सर्वकामफलांश्चैव वृक्षान्भवनसंस्थितान् ॥&#x9;025c&lt;br&gt;&#xA;नद्यो वीथ्यः सभा वाप्यो दीर्घिकाश्चैव सर्वशः ।&#x9;026a&lt;br&gt;&#xA;घोषवन्ति च यानानि युक्तान्यथ सहस्रशः ॥&#x9;026c&lt;br&gt;&#xA;क्षीरस्रवा वै सरितो गिरींश्च सर्पिस्तथा विमलं चापि तोयम् ।&#x9;027a&lt;br&gt;&#xA;वैवस्वतस्यानुमतांश्च देशानदृष्टपूर्वान्सुबहूनपश्यम् ॥&#x9;027c&lt;br&gt;&#xA;सर्वान्दृष्ट्वा तदहं धर्मराजमवोचं वै सर्वदेवं सहिष्णुम् ।&#x9;028a&lt;br&gt;&#xA;क्षीरस्यैताः सर्पिषश्चैव नद्यः शश्वत्स्रोताः कस्य भोज्याः प्रवृत्ताः ॥&#x9;028c&lt;br&gt;&#xA;यमोऽब्रवीद्विद्धि भोज्यांस्त्वमेतान्ये दातारः साधवो गोरसानाम् ।&#x9;029a&lt;br&gt;&#xA;अन्ये लोकाः शाश्वता वीतशोकैः समाकीर्णा गोप्रदाने रतानाम् ॥&#x9;029c&lt;br&gt;&#xA;न त्वेतासां दानमात्रं प्रशस्तं पात्रं कालो गोविशेषो विधिश्च ।&#x9;030a&lt;br&gt;&#xA;ज्ञात्वा देयं विप्र गवान्तरं हि दुःखं ज्ञातुं पावकादित्यभूतम् ॥&#x9;030c&lt;br&gt;&#xA;स्वाध्यायवान्योऽतिमात्रं तपस्वी वैतानस्थो ब्राह्मणः पात्रमासाम् ।&#x9;031a&lt;br&gt;&#xA;गोषु क्षान्तं गोशरण्यं कृतज्ञं वृत्तिग्लानं तादृशं पात्रमाहुः ॥&#x9;031c&lt;br&gt;&#xA;कृच्छ्रोत्सृष्टाः पोषणाभ्यागताश्च द्वारैरेतैर्गोविशेषाः प्रशस्ताः ।&#x9;032a&lt;br&gt;&#xA;अन्तर्जाताः सुक्रयज्ञानलब्धाः प्राणक्रीताः सोदकाः सोद्वहाश्च ॥&#x9;032c&lt;br&gt;&#xA;तिस्रो रात्र्यस्त्वद्भिरुपोष्य भूमौ तृप्ता गावस्तर्पितेभ्यः प्रदेयाः ।&#x9;033a&lt;br&gt;&#xA;वत्सैः प्रीताः सुप्रजाः सोपचारास्त्र्यहं दत्त्वा गोरसैर्वर्तितव्यम् ॥&#x9;033c&lt;br&gt;&#xA;दत्त्वा धेनुं सुव्रतां साधुदोहां कल्याणवत्सामपलायिनीं च ।&#x9;034a&lt;br&gt;&#xA;यावन्ति रोमाणि भवन्ति तस्यास्तावद्वर्षाण्यश्नुते स्वर्गलोकम् ॥&#x9;034c&lt;br&gt;&#xA;तथाऽनड्वाहं ब्राह्मणेभ्यः प्रदाय दान्तं धुर्यं बलवन्तं युवानम् ।&#x9;035a&lt;br&gt;&#xA;कुलानुजीव्यं वीर्यवन्तं बृहन्तं भुङ्क्ते लोकान्सम्मितान्धेनुदस्य ॥&#x9;035c&lt;br&gt;&#xA;वृद्धे ग्लाने सम्भ्रमे वा महार्थे कृष्यर्थं वा हौम्यहेतोः प्रसूत्याम् ।&#x9;036a&lt;br&gt;&#xA;गुर्वर्थं वा यज्ञसमाप्तये वा गां वै दातुं देशकालोऽविशिष्टः ॥&#x9;036c&lt;br&gt;&#xA;नाचिकेत उवाच &#x9;037&lt;br&gt;&#xA;श्रुत्वा वैवस्वतवचस्तमहं पुनरब्रवम् ।&#x9;037a&lt;br&gt;&#xA;अगोमी गोप्रदातॄणां कथं लोकान्हि गच्छति ॥&#x9;037c&lt;br&gt;&#xA;ततोऽब्रवीद्यमो धीमान्गोप्रदानं ततो गतिम् ।&#x9;038a&lt;br&gt;&#xA;गोप्रदानानुकल्पात्तु गामृते सन्तु गोप्रदाः ॥&#x9;038c&lt;br&gt;&#xA;अलाभे यो गवां दद्याद्धृतधेनुं यतव्रतः ।&#x9;039a&lt;br&gt;&#xA;तस्यैता घृतवाहिन्यः क्षरन्ते वत्सला इव ॥&#x9;039c&lt;br&gt;&#xA;घृतालाभे तु यो दद्यात्तिलधेनुं यतव्रतः ।&#x9;040a&lt;br&gt;&#xA;स दुर्गात्तारितो धेन्वा क्षीरनद्यां प्रमोदते ॥&#x9;040c&lt;br&gt;&#xA;तिलालाभे तु यो दद्याज्जलधेनुं यतव्रतः ।&#x9;041a&lt;br&gt;&#xA;स कामप्रवहां शीतां नदीमेतामुपाश्नुते ॥&#x9;041c&lt;br&gt;&#xA;एवमेतानि मे तत्र धर्मराजो न्यदर्शयत् ।&#x9;042a&lt;br&gt;&#xA;दृष्ट्वा च परमं हर्षमवापमहमच्युत ॥&#x9;042c&lt;br&gt;&#xA;निवेदये चाहमिमं प्रियं ते क्रतुर्महानल्पधनप्रचारः ।&#x9;043a&lt;br&gt;&#xA;प्राप्तो मया तात स मत्प्रसूतः प्रपत्स्यते वेदविधिप्रवृत्तः ॥&#x9;043c&lt;br&gt;&#xA;शापो ह्ययं भवतोऽनुग्रहाय प्राप्तो मया यत्र दृष्टो यमो वै ।&#x9;044a&lt;br&gt;&#xA;दानव्युष्टिं तत्र दृष्ट्वा महात्मन्निःसन्दिग्धान्दानधर्मांश्चरिष्ये ॥&#x9;044c&lt;br&gt;&#xA;इदं च मामब्रवीद्धर्मराजः पुनः पुनः सम्प्रहृष्टो महर्षे ।&#x9;045a&lt;br&gt;&#xA;दानेन यः प्रयतोऽभूत्सदैव विशेषतो गोप्रदानं च कुर्याम् ॥&#x9;045c&lt;br&gt;&#xA;शुद्धो ह्यर्थो नावमन्यस्व धर्मान्पात्रे देयं देशकालोपपन्ने ।&#x9;046a&lt;br&gt;&#xA;तस्माद्गावस्ते नित्यमेव प्रदेया माभूच्च ते संशयः कश्चिदत्र ॥&#x9;046c&lt;br&gt;&#xA;एताः पुरा ह्यददन्नित्यमेव शान्तात्मानो दानपथे निविष्टाः ।&#x9;047a&lt;br&gt;&#xA;तपांस्युग्राण्यप्रतिशङ्कमानास्ते वै दानं प्रददुश्चैव शक्त्या ॥&#x9;047c&lt;br&gt;&#xA;काले च शक्त्या मत्सरं वर्जयित्वा शुद्धात्मानः श्रद्धिनः पुण्यशीलाः ।&#x9;048a&lt;br&gt;&#xA;दत्त्वा गा वै लोकममुं प्रपन्ना देदीप्यन्ते पुण्यशीलास्तु नाके ॥&#x9;048c&lt;br&gt;&#xA;एतद्दानं न्यायलब्धं द्विजेभ्यः पात्रे दत्तं प्रापणीयं परीक्ष्य ।&#x9;049a&lt;br&gt;&#xA;काम्याष्टम्यां वर्तितव्यं दशाहं रसैर्गवां शकृता प्रस्नवैर्वा ॥&#x9;049c&lt;br&gt;&#xA;देवव्रती स्याद्वृषभप्रदानैर्वेदावाप्तिर्गोयुगस्य प्रदाने ।&#x9;050a&lt;br&gt;&#xA;तीर्थावाप्तिर्गोप्रयुक्तप्रदाने पापोत्सर्गः कपिलायाः प्रदाने ॥&#x9;050c&lt;br&gt;&#xA;गामप्येकां कपिलां सम्प्रदाय न्यायोपेतां कलुषाद्विप्रमुच्येत् ।&#x9;051a&lt;br&gt;&#xA;गवां रसात्परमं नास्ति किञ्चिद्गवां प्रदानं सुमहद्वदन्ति ॥&#x9;051c&lt;br&gt;&#xA;गावो लोकांस्तारयन्ति क्षरन्त्यो गावश्चान्नं सञ्जनयन्ति लोके ।&#x9;052a&lt;br&gt;&#xA;यस्तं जानन्न गवां हार्दमेति स वै गन्ता निरयं पापचेताः ॥&#x9;052c&lt;br&gt;&#xA;यैस्तद्दत्तं गोसहस्रं शतं वा दशार्धं वा दश वा साधुवत्सम् ।&#x9;053a&lt;br&gt;&#xA;अप्येका वै साधवे ब्राह्मणाय सास्यामुष्मिन्पुण्यतीर्था नदी वै ॥&#x9;053c&lt;br&gt;&#xA;प्राप्त्या पुष्ट्या लोकसंरक्षणेन गावस्तुल्याः सूर्यपादैः पृथिव्याम् ।&#x9;054a&lt;br&gt;&#xA;शब्दश्चैकः सन्नतिश्चोपभोगास्तस्माद्गोदः सूर्य इवावभाति ॥&#x9;054c&lt;br&gt;&#xA;गुरुं शिष्यो वरयेद्गोप्रदाने स वै गन्ता नियतं स्वर्गमेव ।&#x9;055a&lt;br&gt;&#xA;विधिज्ञानां सुमहान्धर्म एष विधिं ह्याद्यं विधयः संविशन्ति ॥&#x9;055c&lt;br&gt;&#xA;इदं दानं न्यायलब्धं द्विजेभ्यः पात्रे दत्त्वा प्रापयेथाः परीक्ष्य ।&#x9;056a&lt;br&gt;&#xA;त्वय्याशंसन्त्यमरा दानवाश्च वयं चापि प्रसृते पुण्यशीले ॥&#x9;056c&lt;br&gt;&#xA;इत्युक्तोऽहं धर्मराजं द्विजर्षे धर्मात्मानं शिरसाऽभिप्रणम्य ।&#x9;057a&lt;br&gt;&#xA;अनुज्ञातस्तेन वैवस्वतेन प्रत्यागमं भगवत्पादमूलम् ॥ &#x9;057c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/107/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/107/</guid>
      <description>&lt;p&gt;श्रीः&#xA;अध्यायः 107&#xA;युधिष्ठिरम् प्रति भीष्मेण गोदानफलविशेषविषयकेन्द्रप्रश्नानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;उक्तं ते गोप्रदानं वै नाचिकेतमृषिं प्रति ।&#x9;001a&lt;br&gt;&#xA;माहात्म्यमपि चैवोक्तमुद्देशेन गवां प्रभो ॥&#x9;001c&lt;br&gt;&#xA;नृगेण च महद्दुःखमनुभूतं महात्मना ।&#x9;002a&lt;br&gt;&#xA;एकापराधादज्ञानात्पितामह महामते ॥&#x9;002c&lt;br&gt;&#xA;द्वारवत्यां यथा चासौ निविशन्त्यां समुद्धृतः ।&#x9;003a&lt;br&gt;&#xA;मोक्षहेतुरभूत्कृष्णस्तदप्यवधृतं मया ॥&#x9;003c&lt;br&gt;&#xA;किं त्वस्ति मम सन्देहो गवां लोकं प्रति प्रभो ।&#x9;004a&lt;br&gt;&#xA;तत्त्वतः श्रोतुमिच्छामि गोदा यत्र वसन्त्युत ॥&#x9;004c&lt;br&gt;&#xA;भीष्म उवाच &#x9;005&lt;br&gt;&#xA;अत्राप्युदाहरन्तीममितिहासं पुरातनम् ।&#x9;005a&lt;br&gt;&#xA;यथाऽपृच्छत्पद्मयोनिमेतदेव शतक्रतुः ॥&#x9;005c&lt;br&gt;&#xA;शक्र उवाच &#x9;006&lt;br&gt;&#xA;स्वर्लोकवासिनां लक्ष्मीमभिभूय स्वयाऽर्चिषा ।&#x9;006a&lt;br&gt;&#xA;गोलोकवासिनः पश्ये वदतां संशयोऽत्र मे ॥&#x9;006c&lt;br&gt;&#xA;कीदृशा भगवल्ँलोका गवां तद्बूहि मेऽनघ ।&#x9;007a&lt;br&gt;&#xA;यानावसन्ति दातार एतदिच्छामि वेदितुम् ॥&#x9;007c&lt;br&gt;&#xA;कीदृशाः किम्फलाः किंस्वित्परमस्तत्र को गुणः ।&#x9;008a&lt;br&gt;&#xA;कथं च पुरुषास्तत्र गच्छन्ति विगतज्वराः ॥&#x9;008c&lt;br&gt;&#xA;कियत्कालं प्रदानस्य दाता च फलमश्नुते ।&#x9;009a&lt;br&gt;&#xA;कथं बहुविधं दानं स्यादल्पमपि वा कथम् ॥&#x9;009c&lt;br&gt;&#xA;बह्वीनां कीदृशं दानमल्पानां वाऽपि कीदृशम् ।&#x9;010a&lt;br&gt;&#xA;अदत्त्वा गोप्रदाः सन्ति केन वा तच्च शंस मे ||&#x9;010c&lt;br&gt;&#xA;कथं वा बहुदाता स्यादल्पदात्रा समः प्रभो ।&#x9;011a&lt;br&gt;&#xA;अल्पप्रदाता बहुदः कथं स्वित्स्यादिहेश्वर ॥&#x9;011c&lt;br&gt;&#xA;कीदृशी दक्षिणा चैव गोप्रदाने विशिष्यते ।&#x9;012a&lt;br&gt;&#xA;एतत्तथ्येन भगवन्मम शंसितुमर्हसि ॥ &#x9;012c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/108/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/108/</guid>
      <description>&lt;p&gt;श्रीः&#xA;अध्यायः 108&lt;/p&gt;&#xA;&lt;p&gt;इन्द्रम् प्रति ब्रह्मणा गोदानफलप्रशंसनम् ॥ 1 ॥&lt;/p&gt;&#xA;&lt;p&gt;पितामह उवाच &#x9;001&lt;br&gt;&#xA;योऽयं प्रश्नस्त्वया पृष्टो गोप्रदानादिकारितः ।&#x9;001a&lt;br&gt;&#xA;नान्यः प्रष्टास्ति लोकेस्मिंस्त्वत्तोन्यो हि शतक्रतो ||&#x9;001c&lt;br&gt;&#xA;सन्ति नानाविधा लोका यांस्त्वं शक्र न पश्यसि ।&#x9;002a&lt;br&gt;&#xA;पश्यामि यानहं लोकानेकपत्न्यश्च याः स्त्रियः ॥&#x9;002c&lt;br&gt;&#xA;कर्मभिश्चापि सुशुभैः सुव्रता ऋषयस्तथा ।&#x9;003a&lt;br&gt;&#xA;सशरीरा हि तान्यान्ति ब्राह्मणाः शुभबुद्धयः ॥&#x9;003c&lt;br&gt;&#xA;शरीरन्यासमोक्षेण मनसा निर्मलेन च ।&#x9;004a&lt;br&gt;&#xA;स्वप्नभूतांश्च ताल्ँलोकान्पश्यन्तीहापि सुव्रताः ॥&#x9;004c&lt;br&gt;&#xA;ते तु लोकाः सहस्राक्ष शृणु यादृग्गुणान्विताः ।&#x9;005a&lt;br&gt;&#xA;न तत्र क्रमते कालो न जरा न च पावकः ॥&#x9;005c&lt;br&gt;&#xA;तथा नास्त्यशुभं किञ्चिन्न व्याधिस्तत्र न क्लमः ।&#x9;006a&lt;br&gt;&#xA;यद्यच्च गावो मनसा तस्मिन्वाञ्छन्ति वासव ॥&#x9;006c&lt;br&gt;&#xA;तत्सर्वं प्रापयन्ति स्म मम प्रत्यक्षदर्शनात् ।&#x9;007a&lt;br&gt;&#xA;कामगाः कामचारिण्यः कामात्कामांश्च भुञ्जते ॥&#x9;007c&lt;br&gt;&#xA;वाप्यः सरांसि सरितो विविधानि वनानि च ।&#x9;008a&lt;br&gt;&#xA;गृहाणि पर्वताश्चैव यावद्द्रव्यं च किञ्चन ॥&#x9;008c&lt;br&gt;&#xA;मनोज्ञं सर्वभूतेभ्यस्तद्वनं तत्र दृश्यते ।&#x9;009a&lt;br&gt;&#xA;ईदृशान्विद्धि ताल्ँलोकान्नास्ति लोकस्तथाविधः ॥&#x9;009c&lt;br&gt;&#xA;तत्र सर्वसहाः क्षान्ता वत्सला गुरुवर्तिनः ।&#x9;010a&lt;br&gt;&#xA;अहङ्कारैर्विरहिता यान्ति शक्र नरोत्तमाः ॥&#x9;010c&lt;br&gt;&#xA;यः सर्वमांसानि न भक्षयीत पुमान्सदा भावितो धर्मयुक्तः ।&#x9;011a&lt;br&gt;&#xA;मातापित्रोरर्चिता सत्ययुक्तः शुश्रुषिता ब्राह्मणानामनिन्द्यः ॥&#x9;011c&lt;br&gt;&#xA;अक्रोधनो गोषु तथा द्विजेषु धर्मे रतो गुरुशुश्रूषकश्च ।&#x9;012a&lt;br&gt;&#xA;यावज्जीवं सत्यवृत्ते रतश्च दाने रतो यः क्षमी चापराधे ॥&#x9;012c&lt;br&gt;&#xA;मृदुर्दान्तो देवपरायणश्च सर्वातिथिश्चापि यथा दयावान् ।&#x9;013a&lt;br&gt;&#xA;ईदृग्गुणो मानवस्तं प्रयाति लोकं गवां शाश्वतं चाव्ययं च ॥&#x9;013c&lt;br&gt;&#xA;न पारदारी पश्यति लोकमेतं न वै गुरुघ्नो न मृषा सम्प्रलापी ।&#x9;014a&lt;br&gt;&#xA;सदापवादी ब्राह्मणेष्वात्तवैरो दोषैरन्यैर्यश्च युक्तो दुरात्मा ॥&#x9;014c&lt;br&gt;&#xA;न मित्रध्रुङ्नैकृतिकः कृतघ्नः शठोऽनृजुर्धर्मविद्वेषकश्च ।&#x9;015a&lt;br&gt;&#xA;न ब्रह्महा मनसाऽपि प्रपश्येद्गवां लोकं पुण्यकृतां निवासम् ॥&#x9;015c&lt;br&gt;&#xA;एतत्ते सर्वमाख्यातं नैपुण्येन सुरेश्वर ।&#x9;016a&lt;br&gt;&#xA;गोप्रदानरतानां तु फलं शृणु शतक्रतो ॥&#x9;016c&lt;br&gt;&#xA;दायाद्यलब्धैरर्थैर्यो गाः क्रीत्वा सम्प्रयच्छति ।&#x9;017a&lt;br&gt;&#xA;धर्मार्जितान्धनैः क्रीतान्स लोकानाप्नुतेऽक्षयान् ॥&#x9;017c&lt;br&gt;&#xA;यो वै द्यूते धनं जित्वा गाः क्रीत्वा सम्प्रयच्छति ।&#x9;018a&lt;br&gt;&#xA;स दिव्यमयुतं शक्र वर्षाणां फलमश्नुते ॥&#x9;018c&lt;br&gt;&#xA;दायाद्याद्याः स्म वै गावो न्यायपूर्वैरुपार्जिताः ।&#x9;019a&lt;br&gt;&#xA;प्रदद्यात्ताः प्रदातॄणां सम्भवन्त्यपि च ध्रुवाः ॥&#x9;019c&lt;br&gt;&#xA;प्रतिगृह्य तु यो दद्याद्गाः संशुद्धेन चेतसा ।&#x9;020a&lt;br&gt;&#xA;तस्यापीहाक्षयाल्ँलोकान्ध्रुवान्विद्धि शचीपते ॥&#x9;020c&lt;br&gt;&#xA;जन्मप्रभृति सत्यं च यो ब्रूयान्नियतेन्द्रियः ।&#x9;021a&lt;br&gt;&#xA;गुरुद्विजसहः क्षान्तस्तस्य गोभिः समा गतिः ॥&#x9;021c&lt;br&gt;&#xA;न जातु ब्राह्मणो वाच्यो यदवाच्यं शचीपते ।&#x9;022a&lt;br&gt;&#xA;मनसा गोषु न द्रुह्येद्गोवृत्तिर्गोनुकम्पकः ॥&#x9;022c&lt;br&gt;&#xA;सत्ये धर्मे च निरतस्तस्य शक्र फलं शृणु ।&#x9;023a&lt;br&gt;&#xA;गोसहस्रेण समिता तस्य धेनुर्भवत्युत ॥&#x9;023c&lt;br&gt;&#xA;क्षत्रियस्य गुणैरेतैरन्वितस्य फलं शृणु ।&#x9;024a&lt;br&gt;&#xA;सप्तार्धशततुल्या गौर्भवतीति विनिश्चयः ॥&#x9;024c&lt;br&gt;&#xA;वैश्यस्यैते यदि गुणास्तस्य पञ्चशतं भवेत् ।&#x9;025a&lt;br&gt;&#xA;शूद्रस्यापि विनीतस्य चतुर्भागफलं स्मृतम् ॥&#x9;025c&lt;br&gt;&#xA;एतच्चैनं योऽनुतिष्ठेत युक्तः सत्ये रतो गुरुशुश्रूषया च ।&#x9;026a&lt;br&gt;&#xA;दक्षः क्षान्तो देवतार्थी प्रशान्तः शुचिर्बुद्धो धर्मशीलोऽनहंवाक् ॥&#x9;026c&lt;br&gt;&#xA;महत्फलं प्राप्यते सद्द्विजाय दत्त्वा दोग्ध्रीं विधिनाऽनेन धेनुम् ।&#x9;027a&lt;br&gt;&#xA;नित्यं दद्यादेकभक्तः सदा च सत्ये स्थितो गुरुशुश्रूषिता च ॥&#x9;027c&lt;br&gt;&#xA;वेदाध्यायी गोषु यो भक्तिमांश्च नित्यं दत्त्वा योऽभिनन्देत गाश्च ।&#x9;028a&lt;br&gt;&#xA;आजातितो यश्च गवां नमेत इदं फलं शक्र निबोध तस्य ॥&#x9;028c&lt;br&gt;&#xA;यत्स्यादिष्ट्वा राजमूये फलं तु यत्स्यादिष्ट्वा बहुना काञ्चनेन ।&#x9;029a&lt;br&gt;&#xA;एतत्तुल्यं फलमप्याहुरग्र्यं सर्वे सन्तस्त्वृषयो ये च सिद्धाः ॥&#x9;029c&lt;br&gt;&#xA;योऽग्रं भक्तं किञ्चिदप्राश्य दद्याद्गोभ्यो नित्यं गोव्रती सत्यवादी ।&#x9;030a&lt;br&gt;&#xA;शान्तोऽलुब्धो गोसहस्रस्य पुण्यं संवत्सरेणाप्नुयात्सत्यशीलः ॥&#x9;030c&lt;br&gt;&#xA;यदेकभक्तमश्नीयाद्दद्यादेकं गवां च यत् ।&#x9;031a&lt;br&gt;&#xA;दशवर्षाण्यनन्तानि गोव्रती गोनुकम्पकः ॥&#x9;031c&lt;br&gt;&#xA;एकेनैव च भक्तेन यः क्रीत्वा गां प्रयच्छति ।&#x9;032a&lt;br&gt;&#xA;यावन्ति तस्या रोमाणि सम्भवन्ति शतक्रतो ॥&#x9;032c&lt;br&gt;&#xA;तावच्छतानां स गवां फलमाप्नोति शाश्वतम् ।&#x9;033a&lt;br&gt;&#xA;ब्राह्मणस्य फलं हीदं क्षत्रियस्य तु वै शृणु ॥&#x9;033c&lt;br&gt;&#xA;पञ्चवार्षिकमेवं तु क्षत्रियस्य फलं स्मृतम् ।&#x9;034a&lt;br&gt;&#xA;ततोऽर्धेन तु वैश्यस्य शूद्रो वैश्यार्धतः स्मृतः ॥&#x9;034c&lt;br&gt;&#xA;यश्चात्मविक्रयं कृत्वा गाः क्रीत्वा सम्प्रयच्छति ।&#x9;035a&lt;br&gt;&#xA;यावत्सन्दर्शयेद्गां वै स तावत्फलमश्नुते ॥&#x9;035c&lt;br&gt;&#xA;रोम्णि रोम्णि महाभाग लोकाश्चास्याक्षयाः स्मृताः |&#x9;036a&lt;br&gt;&#xA;सङ्ग्रामेष्वर्जयित्वा तु यो वै गाः सम्प्रयच्छति ।&#x9;036c&lt;br&gt;&#xA;आत्मविक्रयतुल्यास्ताः शाश्वता विद्धि कौशिक ॥&#x9;036e&lt;br&gt;&#xA;अभावे यो गवां दद्यात्तिलधेनुं यतव्रतः ।&#x9;037a&lt;br&gt;&#xA;दुर्गात्स तारितो धेन्वा क्षीरनद्यां प्रमोदते ॥&#x9;037c&lt;br&gt;&#xA;न त्वेवासां दानमात्रं प्रशस्तं पात्रं कालो गोविशेषो विधिश्च ।&#x9;038a&lt;br&gt;&#xA;कालज्ञानं विप्रगवान्तरं हि दुःखं ज्ञातुं पावकादित्यभूतम् ॥&#x9;038c&lt;br&gt;&#xA;स्वाध्यायाढ्यं शुद्धयोनिं प्रशान्तं वैतानस्थं पापभीरुं बहुज्ञम् ।&#x9;039a&lt;br&gt;&#xA;गोषु क्षान्तं नातितीक्ष्णं शरण्यं वृत्तिग्लानं तादृशं पात्रमाहुः ||&#x9;039c&lt;br&gt;&#xA;वृत्तिग्लाने सीदति चातिमात्रं तुष्ट्यर्थं वा होम्यहेतोः प्रसूतेः ।&#x9;040a&lt;br&gt;&#xA;गुर्वर्थं वा बालसंवृद्धये वा धेनुं दद्याद्देशकाले विशिष्टे ॥&#x9;040c&lt;br&gt;&#xA;अन्तर्ज्ञाताः सक्रयज्ञानलब्धाः प्राणैः क्रीतास्तेजसा यौतकाश्च ।&#x9;041a&lt;br&gt;&#xA;कृच्छ्रोत्सृष्टाः पोषणाभ्यागताश्च द्वारैरेतैर्गोविशेषाः प्रशस्ताः ॥&#x9;041c&lt;br&gt;&#xA;बलान्विताः शीलवयोपपन्नाः सर्वाः प्रशंसन्ति सुगन्धवत्यः |&#x9;042a&lt;br&gt;&#xA;यथा हि गङ्गा सरितां वरिष्ठा तथाऽर्जुनीनां कपिला वरिष्ठा ॥&#x9;042c&lt;br&gt;&#xA;तिस्रो रात्रीस्त्वद्भिरुपोष्य भूमौ तृप्ता गावस्तर्पितेभ्यः प्रदेयाः ।&#x9;043a&lt;br&gt;&#xA;वत्सैः पुष्टैः क्षीरपैः सुप्रचारास्त्र्यहं दत्त्वा गोरसैर्वर्तितव्यम् ॥&#x9;043c&lt;br&gt;&#xA;दत्त्वा धेनुं सुव्रतां साधुदोहां कल्याणवत्सामपलायिनीं च ।&#x9;044a&lt;br&gt;&#xA;यावन्ति रोमाणि भवन्ति तस्यास्तावन्ति वर्षाणि भवन्त्यमुत्र ॥&#x9;044c&lt;br&gt;&#xA;तथाऽनड्वाहं ब्राह्मणाय प्रदाय धुर्यं युवानं बलिनं विनीतम् ।&#x9;045a&lt;br&gt;&#xA;हलस्य वोढारमनन्तवीर्यं प्राप्नोति लोकान्दशधेनुदस्य ॥&#x9;045c&lt;br&gt;&#xA;कान्ताराद्ब्राह्म्णान्गाश्च यः परित्राति कौशिक ।&#x9;046a&lt;br&gt;&#xA;क्षेमेण स विमुच्येत तस्य पुण्यफलं शृणु ॥&#x9;046c&lt;br&gt;&#xA;अश्वमेधक्रतोस्तुल्यं फलं भवति शाश्वतम् ।&#x9;047a&lt;br&gt;&#xA;मृत्युकाले सहस्राक्ष यां वृत्तिमनुकाङ्क्षते ॥&#x9;047c&lt;br&gt;&#xA;लोकान्बहुविधान्दिव्यान्यच्चास्य हृदि वर्तते ।&#x9;048a&lt;br&gt;&#xA;तत्सर्वं समवाप्नोति कर्मणैतेन मानवः ॥&#x9;048c&lt;br&gt;&#xA;गोभिश्च समनुज्ञातः सर्वत्र च महीयते ।&#x9;049a&lt;br&gt;&#xA;यस्त्वेतेनैव कल्पेन गां वनेष्वनुगच्छति ॥&#x9;049c&lt;br&gt;&#xA;तृणगोमयपर्णाशी निस्पृहो नियतः शुचिः ।&#x9;050a&lt;br&gt;&#xA;अकामं तेन वस्तव्यं मुदितेन शतक्रतो ॥&#x9;050c&lt;br&gt;&#xA;मम लोके वसति स लोके वा यत्र चेच्छति ॥ &#x9;051ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/109/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/109/</guid>
      <description>&lt;p&gt;श्रीः&#xA;अध्यायः 109&#xA;भीष्मेण युधिष्ठिरम् प्रति ब्रह्मणा इन्द्रायोक्तगोविक्रयापहारफलानुवादः ॥ 1 ॥ तथा सुवर्णस्य गोदाने दक्षिणात्वप्रशंसनानुवादः ॥ 2 ॥&lt;/p&gt;&#xA;&lt;p&gt;इन्द्र उवाच &#x9;001&lt;br&gt;&#xA;जानन्यो गामपहरेद्विक्रीयाच्चार्थकारणात् ।&#x9;001a&lt;br&gt;&#xA;एतद्विज्ञातुमिच्छामि कानु तस्य गतिर्भवेत् ॥&#x9;001c&lt;br&gt;&#xA;पितामह उवाच &#x9;002&lt;br&gt;&#xA;भक्तार्थं विक्रयार्थं वा येऽपहारं हि कुर्वते ।&#x9;002a&lt;br&gt;&#xA;दानार्थं ब्राह्मणार्थाय तत्रेदं श्रूयतां फलम् ॥&#x9;002c&lt;br&gt;&#xA;विक्रयार्थं हि यो हिंस्याद्भक्षयेद्वा निरङ्कुशः ।&#x9;003a&lt;br&gt;&#xA;घातयानं हि पुरुषं येऽनुमन्येयुरर्थिनः ॥&#x9;003c&lt;br&gt;&#xA;घातकः खादको वाऽपि तथा यश्चानुमन्यते ।&#x9;004a&lt;br&gt;&#xA;यावन्ति तस्या रोमाणि तावद्वर्षाणि मज्जति ॥&#x9;004c&lt;br&gt;&#xA;ये दोषा यादृशाश्चैव द्विजयज्ञोपघातके ।&#x9;005a&lt;br&gt;&#xA;विक्रये चापहारे च ते दोषा वै स्मृता गवाम् ॥&#x9;005c&lt;br&gt;&#xA;अपहृत्य तु यो गां वै ब्राह्मणाय प्रयच्छति ।&#x9;006a&lt;br&gt;&#xA;यावद्दाने फलं तस्यास्तावन्निरयमृच्छति ||&#x9;006c&lt;br&gt;&#xA;सुवर्णं दक्षिणामाहुर्गोप्रदाने महाद्युते ।&#x9;007a&lt;br&gt;&#xA;सुवर्णं परमित्युक्तं दक्षिणार्थमसंशयम् ॥&#x9;007c&lt;br&gt;&#xA;गोप्रदानात्तारयते सप्त पूर्वांस्तथाऽपरान् ।&#x9;008a&lt;br&gt;&#xA;सुवर्णं दक्षिणां कृत्वा तावद्द्विगुणमुच्यते ॥&#x9;008c&lt;br&gt;&#xA;सुवर्णं परमं दानं सुवर्णं दक्षिणा परा ।&#x9;009a&lt;br&gt;&#xA;सुवर्णं पावनं शक्र पावनानां परं स्मृतम् ॥&#x9;009c&lt;br&gt;&#xA;कुलानां पावनं प्राहुर्जातरूपं शतक्रतो ।&#x9;010a&lt;br&gt;&#xA;एषा मे दक्षिणा प्रोक्ता समासेन महाद्युते ॥&#x9;010c&lt;br&gt;&#xA;भीष्म उवाच &#x9;011&lt;br&gt;&#xA;एतत्पितामहेनोक्तमिन्द्राय भरतर्षभ ।&#x9;011a&lt;br&gt;&#xA;इन्द्रो दशरथायाह रामायाह पिता तथा ॥&#x9;011c&lt;br&gt;&#xA;राघवोपि प्रियभ्रात्रे लक्ष्मणाय यशस्विने ।&#x9;012a&lt;br&gt;&#xA;ऋषिभ्यो लक्ष्मणेनोक्तमरण्ये वसता प्रभो ॥&#x9;012c&lt;br&gt;&#xA;पारम्पर्यागतं चेदमृषयः संशितव्रताः ।&#x9;013a&lt;br&gt;&#xA;दुर्धरं धारयामासू राजानश्चैव धार्मिकाः ॥&#x9;013c&lt;br&gt;&#xA;उपाध्यायेन गदितं मम चेदं युधिष्ठिर ॥&#x9;014ac&lt;br&gt;&#xA;य इदं ब्राह्मणो नित्यं वदेद्ब्राह्मणसंसदि ।&#x9;015a&lt;br&gt;&#xA;यज्ञेषु गोप्रदानेषु द्वयोरपि समागमे ॥&#x9;015c&lt;br&gt;&#xA;तस्य लोकाः किलाक्षय्या दैवतैः सह नित्यदा ।&#x9;016a&lt;br&gt;&#xA;इति ब्रह्मा स भगवानुवाच परमेश्वरः ॥ &#x9;016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/110/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/110/</guid>
      <description>&lt;p&gt;श्रीः&#xA;अध्यायः 110&#xA;भीष्मेण युधिष्ठिरम् प्रति सत्यदमादिप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;विस्रम्भितोऽहं भवता धर्मान्प्रवदता विभो ।&#x9;001a&lt;br&gt;&#xA;प्रवक्ष्यामि तु सन्देहं तन्मे ब्रूहि पितामह ॥&#x9;001c&lt;br&gt;&#xA;व्रतानां किं फलं प्रोक्तं कीदृशं वा महाद्युते ।&#x9;002a&lt;br&gt;&#xA;नियमानां फलं किं च स्वधीतस्य च किं फलम् ॥&#x9;002c&lt;br&gt;&#xA;दमस्येह फलं किं च वेदानां धारणे च किम् ।&#x9;003a&lt;br&gt;&#xA;अध्यापने फलं किं च सर्वमिच्छामि वेदितुम् ॥&#x9;003c&lt;br&gt;&#xA;अप्रतिग्राहके किं च फलं लोके पितामह ।&#x9;004a&lt;br&gt;&#xA;तस्य किञ्च फलं दृष्टं श्रुतं यस्तु प्रयच्छति ॥&#x9;004c&lt;br&gt;&#xA;स्वकर्मनिरतानां च शूराणां चापि किं फलम् ।&#x9;005a&lt;br&gt;&#xA;सत्ये च किं फलं प्रोक्तं ब्रह्मचर्ये च किं फलम् ।&#x9;005c&lt;br&gt;&#xA;पितृशुश्रूषणे किञ्च मातृशुश्रूषणे तथा ।&#x9;006a&lt;br&gt;&#xA;आचार्यगुरुशुश्रूषा स्वनुक्रोशानुकम्पने ॥&#x9;006c&lt;br&gt;&#xA;एतत्सर्वमशेषेण पितामह यथातथम् ।&#x9;007a&lt;br&gt;&#xA;वेत्तुमिच्छामि धर्मज्ञ परं कौतूहलं हि मे ॥&#x9;007c&lt;br&gt;&#xA;भीष्म उवाच &#x9;008&lt;br&gt;&#xA;यो व्रतं वै यथोद्दिष्टं तथा सम्प्रतिपद्यते ।&#x9;008a&lt;br&gt;&#xA;अखण्डं सम्यगारभ्य तस्य लोकाः सनातनाः ॥&#x9;008c&lt;br&gt;&#xA;नियमानां फलं राजन्प्रत्यक्षमिह दृश्यते ।&#x9;009a&lt;br&gt;&#xA;नियमानां क्रतूनां च त्वयाऽवाप्तमिदं फलम् ॥&#x9;009c&lt;br&gt;&#xA;स्वधीतस्यापि च फलं दृश्यतेऽमुत्र चेह च ।&#x9;010a&lt;br&gt;&#xA;इह लोकेऽर्थवान्नित्यं ब्रह्मलोके च मोदते ॥&#x9;010c&lt;br&gt;&#xA;दमस्य तु फलं राजञ्शृणु त्वं विस्तरेण मे ।&#x9;011a&lt;br&gt;&#xA;दान्ताः सर्वत्र सुखिनो दान्ताः सर्वत्र निर्वृताः ।&#x9;011c&lt;br&gt;&#xA;यत्रेच्छागामिनो दान्ताः सर्वशत्रुनिषूदनाः ॥&#x9;011e&lt;br&gt;&#xA;प्रार्थयन्ति च यद्दान्ता लभन्ते तन्न संशयः ।&#x9;012a&lt;br&gt;&#xA;युज्यन्ते सर्वकामैर्हि दान्ताः सर्वत्र पाण्डव ॥&#x9;012c&lt;br&gt;&#xA;स्वर्गे यथा प्रमोदन्ते तपसा विक्रमेण च ।&#x9;013a&lt;br&gt;&#xA;दानैर्यज्ञैश्च विविधैस्तथा दान्ताः क्षमान्विताः ॥&#x9;013c&lt;br&gt;&#xA;दानाद्दमो विशिष्टो हि ददत्किञ्चिद्द्विजातये ।&#x9;014a&lt;br&gt;&#xA;दाता कुप्यति नो दान्तस्तस्माद्दानात्परन्दमः ॥&#x9;014c&lt;br&gt;&#xA;यस्तु दद्यादकुप्यन्हि तस्य लोकाः सनातनाः ।&#x9;015a&lt;br&gt;&#xA;क्रोधो हन्ति हि यद्दानं तस्माद्दानाद्वरो दमः ॥&#x9;015c&lt;br&gt;&#xA;अदृश्यानि महाराज स्थानान्ययुतशो दिवि ।&#x9;016a&lt;br&gt;&#xA;ऋषीणां सर्वलोकेषु यानि ते यान्ति देवताः ॥&#x9;016c&lt;br&gt;&#xA;दमेन यानि नृपते गच्छन्ति परमर्षयः ।&#x9;017a&lt;br&gt;&#xA;कामयाना महत्स्थानं तस्माद्दानात्परं दमः ॥&#x9;017c&lt;br&gt;&#xA;&#39;विद्यादानाद्वरं नास्ति वेदविद्या महाफलाः ।&#39;&#x9;018a&lt;br&gt;&#xA;अध्यापकः परिक्लेशादक्षयं फलमश्नुते ॥&#x9;018c&lt;br&gt;&#xA;विधिवत्पावकं हुत्वा ब्रह्मलोके नराधिप ।&#x9;019a&lt;br&gt;&#xA;अधीत्यापि हि यो वेदान्न्यायविद्भ्यः प्रयच्छति ।&#x9;019c&lt;br&gt;&#xA;गुरुकर्मप्रशंसी तु सोपि स्वर्गे महीयते ॥&#x9;019e&lt;br&gt;&#xA;क्षत्रियोऽध्ययने युक्तो यजने दानकर्मणि ।&#x9;020a&lt;br&gt;&#xA;युद्धे यश्च परित्राता सोपि स्वर्गे महीयते ॥&#x9;020c&lt;br&gt;&#xA;वैश्यः स्वकर्मनिरतः प्रदानाल्लभते महत् ।&#x9;021a&lt;br&gt;&#xA;शूद्रः स्वकर्मनिरतः स्वर्गं शुश्रूषयाऽऽर्च्छति ॥&#x9;021c&lt;br&gt;&#xA;शूरा बहुविधाः प्रोक्तास्तेषामर्थास्तु मे शृणु ।&#x9;022a&lt;br&gt;&#xA;शूरान्वयानां निर्दिष्टं फलं शूरस्य चैव हि ॥&#x9;022c&lt;br&gt;&#xA;यज्ञशूरा दमे शूराः सत्यशूरास्तथा परे ।&#x9;023a&lt;br&gt;&#xA;युद्धशूरास्तथैवोक्ता दानशूराश्च मानवाः ॥&#x9;023c&lt;br&gt;&#xA;&#39;बुद्धिशूरास्तथैवान्ये क्षमाशूरास्तथा परे ।&#39;&#x9;024a&lt;br&gt;&#xA;साङ्ख्यशूराश्च बहवो योगशूरास्तथा परे ।&#x9;024c&lt;br&gt;&#xA;अरण्ये गृहवासे च त्यागे शूरास्तथा परे ॥&#x9;024e&lt;br&gt;&#xA;आर्जवे च तथा शूराः शमे वर्तन्ति मानवाः ।&#x9;025a&lt;br&gt;&#xA;तैस्तैश्च नियमैः शूरा बहवः सन्ति चापरे ।&#x9;025c&lt;br&gt;&#xA;वेदाध्ययनशूराश्च शूराश्चाध्यापने रताः ॥&#x9;025e&lt;br&gt;&#xA;गुरुशुश्रूषया शूराः पितृशुश्रूषया परे ।&#x9;026a&lt;br&gt;&#xA;मातृशुश्रूषया शूरा भैक्ष्यशूरास्तथा परे ॥&#x9;026c&lt;br&gt;&#xA;अरण्ये गृहवासे च शूराश्चातिथिपूजने ।&#x9;027a&lt;br&gt;&#xA;सर्वे यान्ति पराल्ँलोकान्स्वकर्मफलनिर्जितान् ॥&#x9;027c&lt;br&gt;&#xA;धारणं सर्ववेदानां सर्वतीर्थावगाहनम् ।&#x9;028a&lt;br&gt;&#xA;सत्यं च ब्रुवतो नित्यं समं वा स्यान्नवा समम् ॥&#x9;028c&lt;br&gt;&#xA;अश्वमेधसहस्रं च सत्यं च तुलया धृतम् ।&#x9;029a&lt;br&gt;&#xA;अश्वमेधसहस्राद्धि सत्यमेव विशिष्यते ॥&#x9;029c&lt;br&gt;&#xA;सत्येन सूर्यस्तपति सत्येनाग्निः प्रदीप्यते ।&#x9;030a&lt;br&gt;&#xA;सत्येन मरुतो वान्ति सर्वं सत्ये प्रतिष्ठितम् ॥&#x9;030c&lt;br&gt;&#xA;सत्येन देवाः प्रीयन्ते पितरो ब्राह्मणास्तथा ।&#x9;031a&lt;br&gt;&#xA;सत्यमाहुः परो धर्मस्तस्मात्सत्यं न लोपयेत् ॥&#x9;031c&lt;br&gt;&#xA;मुनयः सत्यनिरता मुनयः सत्यविक्रमाः ।&#x9;032a&lt;br&gt;&#xA;मुनयः सत्यशपथास्तस्मात्सत्यं विशिष्यते ॥&#x9;032c&lt;br&gt;&#xA;सत्यवन्तः सत्यलोके मोदन्ते भरतर्षभ ।&#x9;033a&lt;br&gt;&#xA;दमः सत्यफलावाप्तिरुक्ता सर्वात्मना मया ॥&#x9;033c&lt;br&gt;&#xA;असंशयं विनीतात्मा स वै स्वर्गे महीयते ।&#x9;034a&lt;br&gt;&#xA;ब्रह्मचर्यस्य च गुणं शृणु त्वं वसुधाधिप ॥&#x9;034c&lt;br&gt;&#xA;आजन्ममरणाद्यस्तु ब्रह्मचारी भवेदिह ।&#x9;035a&lt;br&gt;&#xA;न तस्य किञ्चिदप्राप्यमिति विद्धि नराधिप ॥&#x9;035c&lt;br&gt;&#xA;बह्व्यः कोट्यस्त्वृषीणां तु ब्रह्मलोके वसन्त्युत |&#x9;036a&lt;br&gt;&#xA;सत्ये रतानां सततं दान्तानामूर्ध्वरेतसाम् ॥&#x9;036c&lt;br&gt;&#xA;ब्रह्मचर्यं दहेद्राजन्सर्वपापान्युपासितम् ।&#x9;037a&lt;br&gt;&#xA;ब्राह्मणेन विशेषेण ब्राह्मणो ह्यग्निरुच्यते ॥&#x9;037c&lt;br&gt;&#xA;प्रत्यक्षं हि तथा ह्येतद्ब्राह्मणेषु तपस्विषु ।&#x9;038a&lt;br&gt;&#xA;बिभेति हि यथा शक्रो ब्रह्मचारिप्रधर्षितः ॥&#x9;038c&lt;br&gt;&#xA;तद्ब्रह्मचर्यस्य फलमृषीणामिह दृश्यते ।&#x9;039a&lt;br&gt;&#xA;मातापित्रोः पूजने यो धर्मस्तमपि मे शृणु ॥&#x9;039c&lt;br&gt;&#xA;शुश्रूषते यः पितरं न चासूयेत्कदाचन ।&#x9;040a&lt;br&gt;&#xA;मातरं भ्रातरं वाऽपि गुरुमाचार्यमेव च ॥&#x9;040c&lt;br&gt;&#xA;तस्य राजन्फलं विद्धि स्वर्लोके स्थानमर्चितम् ।&#x9;041a&lt;br&gt;&#xA;न च पश्येत नरकं गुरुशुश्रूषयाऽऽत्मवान् ॥ &#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/111/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/111/</guid>
      <description>&lt;p&gt;श्रीः&#xA;अध्यायः 111&lt;/p&gt;&#xA;&lt;p&gt;भीष्मेण युधिष्ठिरम् प्रति गोदानविधिफलादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;विधिं गवां परं श्रोतुमिच्छामि नृप तत्त्वतः ।&#x9;001a&lt;br&gt;&#xA;येन ताञ्शाश्वताल्ँलोकानर्थिनां प्राप्नुयादिह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;न गोदानात्परं किञ्चिद्विद्यते वसुधाधिप ।&#x9;002a&lt;br&gt;&#xA;गौर्हि न्यायागता दत्ता सद्यस्तारयते कुलम् ॥&#x9;002c&lt;br&gt;&#xA;सतामर्थे सम्यगुत्पादितो यः स वै क्लृप्तः सम्यगाभ्यः प्रजाभ्यः ।&#x9;003a&lt;br&gt;&#xA;तस्मात्पूर्वं ह्यादिकालप्रवृत्तं गोदानार्थं शृणु राजन्विधिं मे ॥&#x9;003c&lt;br&gt;&#xA;पुरा गोष्ठे निलीनासु गोषु सन्दिग्धदर्शिना ।&#x9;004a&lt;br&gt;&#xA;मान्धात्रा प्रकृतं प्रश्नं बृहस्पतिरभाषत ॥&#x9;004c&lt;br&gt;&#xA;द्विजानामन्त्र्य सत्कृत्य प्रोक्तं कालमुपोष्य च ।&#x9;005a&lt;br&gt;&#xA;गोदानार्थे प्रयुञ्जीत रोहिणीं नियतव्रतः ॥&#x9;005c&lt;br&gt;&#xA;आह्वानं च प्रयुञ्जीत समङ्गे बहुलेति च ।&#x9;006a&lt;br&gt;&#xA;प्रविश्य च गवां मध्यमिमां श्रुतिमुदाहरेत् ॥&#x9;006c&lt;br&gt;&#xA;गौर्मे माता वृषभः पिता मे दिवं गर्भं जगती मे प्रतिष्ठा ।&#x9;007a&lt;br&gt;&#xA;प्रपद्यैवं शर्वरीमुष्य गोषु पुनर्वाणीमुत्सृजेद्गोप्रदाने ॥&#x9;007c&lt;br&gt;&#xA;स तामेकां निशां गोभिः समसख्यः समव्रतः ।&#x9;008a&lt;br&gt;&#xA;ऐकात्म्यगमनात्सद्यः कलुषाद्विप्रमुच्यते ॥&#x9;008c&lt;br&gt;&#xA;उत्सृष्टवृषवत्सा हि प्रदेया सूर्यदर्शने ।&#x9;009a&lt;br&gt;&#xA;त्रिदिवं प्रतिपत्तव्यमर्थवादाशिषस्तव ॥&#x9;009c&lt;br&gt;&#xA;ऊर्जस्विन्य ऊर्जमेधाश्च यज्ञे गर्भोऽमृतस्य जगतश्च प्रतिष्ठा ।&#x9;010a&lt;br&gt;&#xA;क्षिते रोहः प्रवहः शश्वदेव प्राजापत्याः सर्वमित्यर्थवादाः ॥&#x9;010c&lt;br&gt;&#xA;गावो ममैनः प्रणुदन्तु सौर्यास्तथा सौम्याः स्वर्गयानाय सन्तु ।&#x9;011a&lt;br&gt;&#xA;आत्मानं मे मातृवच्चाश्रयन्तु तथाऽनुक्ताः सन्तु सर्वाशिषो मे ॥&#x9;011c&lt;br&gt;&#xA;शोषोत्सर्गे कर्मभिर्देहमोक्षे सरस्वत्यः श्रेयसे सम्प्रवृत्ताः ।&#x9;012a&lt;br&gt;&#xA;यूयं नित्यं सर्वपुण्योपवाह्यां दिशध्वं मे गतिमिष्टां प्रसन्नाः ॥&#x9;012c&lt;br&gt;&#xA;या वै यूयं सोऽहमद्यैव भावो युष्मान्दत्त्वा चाहमात्मप्रदाता ।&#x9;013a&lt;br&gt;&#xA;मनश्च्युता मन एवोपपन्नाः सन्धुक्षध्वं सौम्यरूपाग्र्यदेहाः ॥&#x9;013c&lt;br&gt;&#xA;दानस्याग्रे पूर्वमेतद्वदेत गवां दाता विधिवत्पूर्वदृष्टम् ।&#x9;014a&lt;br&gt;&#xA;प्रतिब्रूयाच्छेषमर्धन्द्विजातिः प्रतिगृह्णन्वै गोप्रदाने विधिज्ञः ॥&#x9;014c&lt;br&gt;&#xA;गां ददानीति वक्तव्यमर्घ्यमुत्सृज्य सुव्रतः ।&#x9;015a&lt;br&gt;&#xA;ऊढव्या भरितव्या च वैष्णवीति च चोदयेत् ॥&#x9;015c&lt;br&gt;&#xA;नाम सङ्कीर्तयेत्तस्या यथासङ्ख्योत्तरं स वै ।&#x9;016a&lt;br&gt;&#xA;फलं षट्त्रिंशदष्टौ च सहस्राणि च विंशतिः ॥&#x9;016c&lt;br&gt;&#xA;एवमेतान्गुणान्विद्याद्गवादीनां यथाक्रमम् ।&#x9;017a&lt;br&gt;&#xA;गोप्रदाता समाप्नोति समस्तानष्टमे क्रमे ॥&#x9;017c&lt;br&gt;&#xA;गोदः शीली निर्भयश्चार्घदाता न स्याद्दुःखी वसुदाता च कामम् ।&#x9;018a&lt;br&gt;&#xA;उषस्योढा भारते यश्च विद्वान्विख्यातास्ते वैष्णवाश्चन्द्रलोकाः ॥&#x9;018c&lt;br&gt;&#xA;गा वै दत्त्वा गोव्रती स्यात्त्रिरात्रं निशां चैकां संवसेतेह ताभिः ।&#x9;019a&lt;br&gt;&#xA;काम्याष्टम्यां वर्तितव्यं त्रिरात्रं रसैर्वा गोः शकृता प्रस्रवैर्वा ॥&#x9;019c&lt;br&gt;&#xA;देवव्रती स्याद्वृषभप्रदाने वेदावाप्तिर्गोयुगस्य प्रदाने ।&#x9;020a&lt;br&gt;&#xA;तथा गवां विधिमासाद्य यज्वा लोकानग्र्यान्विन्दते गोविधिज्ञः ॥&#x9;020c&lt;br&gt;&#xA;कामान्सर्वान्पार्थिवानेकसंस्थान्यो वै दद्यात्कामदुघां च धेनुम् ।&#x9;021a&lt;br&gt;&#xA;सम्यक्ताः स्युर्हव्यकव्यौघवत्यस्तासामुक्ष्णां ज्यायसां सम्प्रदानम् ॥&#x9;021c&lt;br&gt;&#xA;न चाशिष्यायाव्रतायोपकुर्यान्नाश्रद्दधानाय न वक्रबुद्धये ।&#x9;022a&lt;br&gt;&#xA;गुह्यो ह्ययं सर्वलोकस्य धर्मो नेमं धर्मं यत्र तत्र प्रजल्पेत् ॥&#x9;022c&lt;br&gt;&#xA;सन्ति लोके श्रद्दधाना मनुष्याः सन्ति क्षुद्रा राक्षसमानुषेषु ।&#x9;023a&lt;br&gt;&#xA;एषामेतद्दीयमानं ह्यनिष्टं ये नास्तिक्यं चाश्रयन्तेऽल्पपुण्याः ॥&#x9;023c&lt;br&gt;&#xA;बार्हस्पत्यं वाक्यमेतन्निशम्य ये राजानो गोप्रदानानि दत्त्वा ।&#x9;024a&lt;br&gt;&#xA;लोकान्प्राप्ताः पुण्यशीलाः प्रवृत्तास्तान्मे राजन्कीर्त्यमानान्निबोध ॥&#x9;024c&lt;br&gt;&#xA;उशीनरो विश्वगश्वो नृगश्च भगीरथो विश्रुतो यौवनाश्वः ।&#x9;025a&lt;br&gt;&#xA;मान्धाता वै मुचुकुन्दश्च राजा भूरिद्युम्नो नैषधः सोमकश्च ॥&#x9;025c&lt;br&gt;&#xA;पुरूरवा भरतश्चक्रवर्ती यस्यान्ववाये भरताः सर्व एव ।&#x9;026a&lt;br&gt;&#xA;तथा वीरो दाशरथिश्च रामो ये चाप्यन्ये विश्रुताः कीर्तिमन्तः ॥&#x9;026c&lt;br&gt;&#xA;तथा राजा पृथुकर्मा दिलीपो दिवं प्राप्तो गोप्रदानैर्विधिज्ञः ।&#x9;027a&lt;br&gt;&#xA;यज्ञैर्दानैस्तपसा राजधर्मैर्मान्धाताऽभूद्गोप्रदानैश्च युक्तः ॥&#x9;027c&lt;br&gt;&#xA;तस्मात्पार्थ त्वमपीमां मयोक्तां बार्हस्पतीं भारतीं धारयस्व ।&#x9;028a&lt;br&gt;&#xA;द्विजाग्र्येभ्यः सम्प्रयच्छस्व प्रीतो गाः पुण्या वै प्राप्य राज्यं कुरूणाम् ॥&#x9;028c&lt;br&gt;&#xA;वैशम्पायन उवाच &#x9;029&lt;br&gt;&#xA;तथा सर्वं कृतवान्धर्मराजो भीष्मेणोक्तो विधिवद्गोप्रदाने |&#x9;029a&lt;br&gt;&#xA;स मान्धातुर्वेद देवोपदिष्टं सम्यग्धर्मं धारयामास राजा ॥&#x9;029c&lt;br&gt;&#xA;इति नृप सततं गवां प्रदाने यवशकलान्सह गोमयैः पिबानः ।&#x9;030a&lt;br&gt;&#xA;क्षितितलशयनः शिखी यतात्मा वृष इव राजवृषस्तदा बभूव ॥&#x9;030c&lt;br&gt;&#xA;नरपतिरभवत्सदैव ताभ्यः प्रयतमनास्त्वभिसंस्तुवंश्च गा वै ।&#x9;031a&lt;br&gt;&#xA;नृपतिधुरि च गामयुक्त भूपस्तुरगवरैरगमच्च यत्र तत्र ॥ &#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/112/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/112/</guid>
      <description>&lt;p&gt;श्रीः&#xA;अध्यायः 112&lt;/p&gt;&#xA;&lt;p&gt;भीष्मेण युधिष्ठिरम् प्रति गोसामान्योत्पत्तिप्रकारकथनपूर्वकं कपिलोत्पत्तिप्रकारकथनम् ॥ 1 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;ततो युधिष्ठिरे राजा भूयः शान्तनवं नृपम् ।&#x9;001a&lt;br&gt;&#xA;गोदानविस्तरं धीमान्पप्रच्छ विनयान्वितः ॥&#x9;001c&lt;br&gt;&#xA;गोप्रदानगुणान्सम्यक् पुनर्मे ब्रूहि भारत ।&#x9;002a&lt;br&gt;&#xA;न हि तृप्याम्यहं वीर शृण्वानोऽमृतमीदृशम् ॥&#x9;002c&lt;br&gt;&#xA;इत्युक्तो धर्मराजेन तदा शान्तनवो नृपः ।&#x9;003a&lt;br&gt;&#xA;सम्यगाह गुणांस्तस्मै गोप्रदानस्य केवलान् ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;वत्सलां गुणसम्पन्नां तरुणीं वस्त्रसंयुताम् ।&#x9;004a&lt;br&gt;&#xA;दत्त्वेदृशीं गां विप्राय सर्वपापैः प्रमुच्यते ॥&#x9;004c&lt;br&gt;&#xA;असुर्या नाम ते लोका गां दत्त्वा तान्न गच्छति ।&#x9;005a&lt;br&gt;&#xA;पीतोदकां जग्धतृणां नष्टक्षीरां निरिन्द्रियाम् ||&#x9;005c&lt;br&gt;&#xA;जरारोगोपसम्पन्नां जीर्णां वापीमिवाजलाम् ।&#x9;006a&lt;br&gt;&#xA;दत्त्वा तमः प्रविशति द्विजं क्लेशेन योजयेत् ॥&#x9;006c&lt;br&gt;&#xA;रुष्टा दुष्टा व्याधिता दुर्बला वा नो दातव्या याश्च मूल्यैरदत्तैः ।&#x9;007a&lt;br&gt;&#xA;क्लेशैर्विप्रं योऽफलैः संयुनक्ति तस्याऽवीर्याश्चाफलाश्चैव लोकाः ॥&#x9;007c&lt;br&gt;&#xA;बलान्विताः शीलवीर्योपपन्नाः सर्वे प्रशंसन्ति सुगन्धवत्यः ।&#x9;008a&lt;br&gt;&#xA;यथा हि गङ्गा सरितां वरिष्ठा तथाऽर्जुनीनां कपिला वरिष्ठा ॥&#x9;008e&lt;br&gt;&#xA;युधिष्ठिर उवाच &#x9;009&lt;br&gt;&#xA;कस्मात्समाने बहुलाप्रदाने सद्भिः प्रशस्तं कपिलाप्रदानम् ।&#x9;009a&lt;br&gt;&#xA;विशेषमिच्छामि महाप्रभावं श्रोतुं समर्थोस्मि भवान्प्रवक्तुम् ॥&#x9;009c&lt;br&gt;&#xA;भीष्म उवाच &#x9;010&lt;br&gt;&#xA;वृद्धानां ब्रुवतां श्रुत्वा कपिलानामथोद्भवम् ।&#x9;010a&lt;br&gt;&#xA;वक्ष्यामि तदशेषेण रोहिण्यो निर्मिता यथा ॥&#x9;010c&lt;br&gt;&#xA;प्रजाः सृजेति चादिष्टः पूर्वं दक्षः स्वयम्भुवा ।&#x9;011a&lt;br&gt;&#xA;नासृजद्वृत्तिमेवाग्रे प्रजानां हितकाम्यया ॥&#x9;011c&lt;br&gt;&#xA;यथा ह्यमृतमाश्रित्य वर्तयन्ति दिवौकसः ।&#x9;012a&lt;br&gt;&#xA;तथा वृत्तिं समाश्रित्य वर्तयन्ति प्रजा विभो ॥&#x9;012c&lt;br&gt;&#xA;अचरेभ्यश्च भूतेभ्यश्चराः श्रेष्ठास्ततो नराः ।&#x9;013a&lt;br&gt;&#xA;ब्राह्मणाश्च ततः श्रेष्ठास्तेषु यज्ञाः प्रतिष्ठिताः ॥&#x9;013c&lt;br&gt;&#xA;यज्ञैराप्यायते सोमः स च गोषु प्रतिष्ठितः ।&#x9;014a&lt;br&gt;&#xA;ताभ्यो देवाः प्रमोदन्ते प्रजानां वृत्तिरासु च ॥&#x9;014c&lt;br&gt;&#xA;ततः प्रजासु सृष्टासु दक्षाद्यैः क्षुधिताः प्रजाः ।&#x9;015a&lt;br&gt;&#xA;प्रजापतिमुपाधावन्विनिश्चित्य चतुर्मुखम् ॥&#x9;015c&lt;br&gt;&#xA;प्रजातान्येव भूतानि प्राक्रोशन्वृत्तिकाङ्क्षया ।&#x9;016a&lt;br&gt;&#xA;वृत्तिदं चान्वपद्यन्त तृषिताः पितृमातृवत् ॥&#x9;016c&lt;br&gt;&#xA;इतीदं मनसा गत्वा प्रजासर्गार्थमात्मनः ।&#x9;017a&lt;br&gt;&#xA;प्रजापतिर्बलाधानममृतं प्रापिबत्तदा ।&#x9;017c&lt;br&gt;&#xA;शंसतस्तस्य तृप्तिं तु गन्धात्सुरभिरुत्थिता ॥&#x9;017e&lt;br&gt;&#xA;मुखजा साऽसृजद्धातुः सुरभिर्लोकमातरम् ।&#x9;018a&lt;br&gt;&#xA;दर्शनीयरसं वृत्तिं सुरभिं मुखजां सुताम् ॥&#x9;018c&lt;br&gt;&#xA;साऽसृजत्सौरभेयीस्तु सुरभिर्लोकमातृकाः ।&#x9;019a&lt;br&gt;&#xA;सुवर्णवर्णाः कपिलाः प्रजानां वृत्तिधेनवः ॥&#x9;019c&lt;br&gt;&#xA;तासाममृतवृत्तीनां क्षरन्तीनां समन्ततः ।&#x9;020a&lt;br&gt;&#xA;बभूवामृतजः फेनः स्रवन्तीनामिवोर्मिजः ॥&#x9;020c&lt;br&gt;&#xA;स वत्समुखविभ्रष्टो भवस्य भुवि तिष्ठतः ।&#x9;021a&lt;br&gt;&#xA;शिरस्यवापतत्क्रुद्धः स तदैक्षत च प्रभुः ।&#x9;021c&lt;br&gt;&#xA;ललाटप्रभवेणाक्ष्णा रोहिणीं प्रदहन्निव ॥&#x9;021e&lt;br&gt;&#xA;तत्तेजस्तु ततो रौद्रं कपिलां गां विशाम्पते ।&#x9;022a&lt;br&gt;&#xA;नानावर्णत्वमनयन्मेघानिव दिवाकरः ॥&#x9;022c&lt;br&gt;&#xA;यास्तु तस्मादपक्रम्य सोममेवाभिसंश्रिताः ।&#x9;023a&lt;br&gt;&#xA;यथोत्पन्नाः स्ववर्णस्था न नीताश्चान्यवर्णताम् ॥&#x9;023c&lt;br&gt;&#xA;अथ क्रुद्धं महादेवं प्रजापतिरभाषत ।&#x9;024a&lt;br&gt;&#xA;अमृतेनावसिक्तस्त्वं नोच्छिष्टं विद्यते गवाम् ॥&#x9;024c&lt;br&gt;&#xA;यथा ह्यमृतमादाय सोमो विष्यन्दते पुनः ।&#x9;025a&lt;br&gt;&#xA;तथा क्षीरं क्षरन्त्येता रोहिण्योऽमृतसम्भवाः ॥&#x9;025c&lt;br&gt;&#xA;न दुष्यत्यनिलो नाग्निर्न सुवर्णं न चोदधिः ।&#x9;026a&lt;br&gt;&#xA;नामृतेनामृतं पीतं न वत्सैर्दुष्यते पयः ॥&#x9;026c&lt;br&gt;&#xA;इमाल्ँलोकान्भरिष्यन्ति हविषा प्रस्रवेण च ।&#x9;027a&lt;br&gt;&#xA;आसामैश्वर्यमिच्छन्ति सर्वेऽमृतमयं शुभम् ॥&#x9;027c&lt;br&gt;&#xA;वृषभं च ददौ तस्मै भगवाल्ँलोकभावनः ।&#x9;028a&lt;br&gt;&#xA;प्रसादयामास मनस्तेन रुद्रस्य भारत ॥&#x9;028c&lt;br&gt;&#xA;प्रीतश्चापि महादेवश्चकार वृषभं तदा ।&#x9;029a&lt;br&gt;&#xA;ध्वजं च वाहनं चैव तस्मात्स वृषभध्वजः ॥&#x9;029c&lt;br&gt;&#xA;ततो देवैर्महादेवस्तदा पशुपतिः कृतः ।&#x9;030a&lt;br&gt;&#xA;ईश्वरः स गवां मध्ये वृषभाङ्कः प्रकीर्तितः ॥&#x9;030c&lt;br&gt;&#xA;एवमव्यग्रवर्णानां कपिलानां महौजसाम् ।&#x9;031a&lt;br&gt;&#xA;प्रदाने प्रथमः कल्पः सर्वासामेव कीर्तितः ॥&#x9;031c&lt;br&gt;&#xA;लोकज्येष्ठा लोकवृत्तिप्रवृत्ता रुद्रोद्भूताः सोमविष्यन्दभूताः ।&#x9;032a&lt;br&gt;&#xA;सौम्याः पुण्याः कामदाः प्राणदाश्च गा वै दत्त्वा सर्वकामप्रदः स्यात् ॥&#x9;032c&lt;br&gt;&#xA;इदं गवां प्रभवविधानमुत्तमं पठन्सदा शुचिरपि मङ्गलप्रियः ।&#x9;033a&lt;br&gt;&#xA;विमुच्यते कलिकलुषेण मानवः प्रियान्सुतान्धनपशुमाप्नुयात्सदा ॥&#x9;033c&lt;br&gt;&#xA;हव्यं कव्यं तर्पणं शान्तिकर्म यानं वासो वृद्धबालस्य तुष्टिः ।&#x9;034a&lt;br&gt;&#xA;एतान्सर्वान्गोप्रदाने गुणान्वै दाता राजन्नाप्नुयाद्वै सदैव ॥&#x9;034c&lt;br&gt;&#xA;वैशम्पायन उवाच &#x9;035&lt;br&gt;&#xA;पितामहस्याथ निशम्य वाक्यं राजा सह भ्रातृभिराजमीढः ।&#x9;035a&lt;br&gt;&#xA;सुवर्णवर्णानडुहस्तथा गाः पार्थो ददौ ब्राह्मणसत्तमेभ्यः ॥&#x9;035c&lt;br&gt;&#xA;तथैव तेभ्योपि ददौ द्विजेभ्यो गवां सहस्राणि शतानि चैव ।&#x9;036a&lt;br&gt;&#xA;यज्ञान्समुद्धिश्य च दक्षिणार्थे लोकान्विजेतुं परमां च कीर्तिम् ॥ &#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/113/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/113/</guid>
      <description>&lt;p&gt;श्रीः&#xA;अध्यायः 113&lt;/p&gt;&#xA;&lt;p&gt;भीष्मेण युधिष्ठिरम् प्रति गोमहिमप्रतिपादकवसिष्ठसौदाससंवादानुवादः ॥ 1 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;एवमुक्त्वा ततो भीष्मः पुनर्धर्मसुतं नृपम् ।&#x9;001a&lt;br&gt;&#xA;जनमेजयभूपाल उवाचेदं सहेतुकम् ॥&#x9;001c&lt;br&gt;&#xA;एतस्मिन्नेव काले तु वसिष्ठमृषिसत्तमम् ।&#x9;002a&lt;br&gt;&#xA;इक्ष्वाकुवंशजो राजा सौदासो वदतां वरः ॥&#x9;002c&lt;br&gt;&#xA;सर्वलोकचरं सिद्धं ब्रह्मकोशं सनातनम् ।&#x9;003a&lt;br&gt;&#xA;पुरोहितमभिप्रष्टुमभिवाद्योपचक्रमे ॥&#x9;003c&lt;br&gt;&#xA;त्रैलोक्ये भगवन्किंस्वित्पवित्रं कथ्यतेऽनघ ।&#x9;004a&lt;br&gt;&#xA;यत्कीर्तयन्सदा मर्त्यः प्राप्नुयात्पुण्यमुत्तमम् ॥&#x9;004c&lt;br&gt;&#xA;भीष्म उवाच &#x9;005&lt;br&gt;&#xA;तस्मै प्रोवाच वचनं प्रणताय हितं तदा ।&#x9;005a&lt;br&gt;&#xA;गवामुपनिषद्विद्यां नमस्कृत्य गवां शुचिः ॥&#x9;005c&lt;br&gt;&#xA;गावः सुरभिगन्धिन्यस्तथा गुग्गुलुगन्धयः ।&#x9;006a&lt;br&gt;&#xA;गावः प्रतिष्ठा भूतानां गावः स्वस्त्ययनं महत् ॥&#x9;006c&lt;br&gt;&#xA;गावो भूतं च भव्यं च गावः पुष्टिः सनातनी ।&#x9;007a&lt;br&gt;&#xA;गावो लक्ष्म्यास्तथा मूलं गोषु दत्तं न नश्यति ॥&#x9;007c&lt;br&gt;&#xA;अन्नं हि परमं गावो देवानां परमं हविः ।&#x9;008a&lt;br&gt;&#xA;स्वाहाकारवषट्कारौ गोषु नित्यं प्रतिष्ठितौ ॥&#x9;008c&lt;br&gt;&#xA;गावो यज्ञस्य हि फलं गोषु यज्ञाः प्रतिष्ठिताः ।&#x9;009a&lt;br&gt;&#xA;गावो भविष्यं भूतं च गोषु यज्ञाः प्रतिष्ठिताः ॥&#x9;009c&lt;br&gt;&#xA;सायं प्रातश्च सततं होमकाले महाद्युते ।&#x9;010a&lt;br&gt;&#xA;गावो ददति वै हौम्यमृषिभ्यः पुरुषर्षभ ॥&#x9;010c&lt;br&gt;&#xA;यानि कानि च दुर्गाणि दुष्कृतानि कृतानि च ।&#x9;011a&lt;br&gt;&#xA;तरन्ति चैव पाप्मानं धेनुं ये ददति प्रभो ॥&#x9;011c&lt;br&gt;&#xA;एकां च दशगुर्दद्याद्दश दद्याच्च गोशती ।&#x9;012a&lt;br&gt;&#xA;शतं सहस्रगुर्दद्यात्सर्वे तुल्यफला हि ते ॥&#x9;012c&lt;br&gt;&#xA;अनाहिताग्निः शतगुरयज्वा च सहस्रगुः ।&#x9;013a&lt;br&gt;&#xA;समृद्धो यश्च कीनाशो नार्घमर्हन्ति ते त्रयः ॥&#x9;013c&lt;br&gt;&#xA;कपिलां ये प्रयच्छन्ति सवत्सां कांस्यदोहनाम् ।&#x9;014a&lt;br&gt;&#xA;सुव्रतां वस्त्रसंवीतामुभौ लोकौ जयन्ति ते ॥&#x9;014c&lt;br&gt;&#xA;युवानमिन्द्रियोपेतं शतेन सहयूथपम् ।&#x9;015a&lt;br&gt;&#xA;गवेन्द्रं ब्राह्मणेन्द्राय भूरिशृङ्गमलङ्कृतम् ॥&#x9;015c&lt;br&gt;&#xA;वृषभं ये प्रयच्छन्ति श्रोत्रियाय परन्तप ।&#x9;016a&lt;br&gt;&#xA;ऐश्वर्यं तेऽधिगच्छन्ति जायमानाः पुनःपुनः ॥&#x9;016c&lt;br&gt;&#xA;नाकीर्तयित्वा गाःक सुप्यात्तासां संस्मृत्य चोत्पतेत् ।&#x9;017a&lt;br&gt;&#xA;सायं प्रातर्नमस्येच्च गास्ततः पुष्टिमाप्नुयात् ॥&#x9;017c&lt;br&gt;&#xA;गवां मूत्रपुरीषस्य नोद्विजेत कथञ्चन ।&#x9;018a&lt;br&gt;&#xA;न चासां मांसमश्नीयाद्गवां पुष्टिं तथाऽऽप्नुयात् ॥&#x9;018c&lt;br&gt;&#xA;गाश्च सङ्कीर्तयन्नित्यं नावमन्येत तास्तथा ।&#x9;019a&lt;br&gt;&#xA;अनिष्टं स्वप्नमालक्ष्य गां नरः सम्प्रकीर्तयेत् ॥&#x9;019c&lt;br&gt;&#xA;गोमयेन सदा स्नायाद्गोकरीषे च संविशेत् ।&#x9;020a&lt;br&gt;&#xA;श्लोष्ममूत्रपुरीषाणि प्रतिघातं च वर्जयेत् ॥&#x9;020c&lt;br&gt;&#xA;सार्द्रे चर्मणि भुञ्जीत निरीक्षेद्वारुणीं दिशम् ।&#x9;021a&lt;br&gt;&#xA;वाग्यतः सर्पिषा भूमौ गवां व्युष्टिं सदाऽऽश्नुते ॥&#x9;021c&lt;br&gt;&#xA;घृतेन जुहुयादग्निं घृतेन स्वस्ति वाचयेत् ।&#x9;022a&lt;br&gt;&#xA;घृतं दद्याद्घृतं प्राशेद्गवां व्युष्टिं सदाऽऽश्नुते ॥&#x9;022c&lt;br&gt;&#xA;गोमत्या विद्यया धेनुं तिलानामभिमन्त्र्य यः ।&#x9;023a&lt;br&gt;&#xA;सर्वरत्नमयीं दद्यान्न स शोचेत्कृताकृते ॥&#x9;023c&lt;br&gt;&#xA;गावो मामुपतिष्ठन्तु हेमशृङ्ग्यः पयोमुचः ।&#x9;024a&lt;br&gt;&#xA;सुरभ्यः सौरभेय्यश्च सरितः सागरं यथा ॥&#x9;024c&lt;br&gt;&#xA;गा वै पश्याम्यहं नित्यं गावः पश्यन्तु मां सदा ।&#x9;025a&lt;br&gt;&#xA;गावोस्माकं वयं तासां यतो गावस्ततो वयम् ॥&#x9;025c&lt;br&gt;&#xA;एवं रात्रौ दिवा चापि समेषु विषमेषु च ।&#x9;026a&lt;br&gt;&#xA;महाभयेषु च नरः कीर्तयन्मुच्यते भयात् ॥ &#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/114/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/114/</guid>
      <description>&lt;p&gt;श्रीः&#xA;अध्यायः 114&lt;/p&gt;&#xA;&lt;p&gt;भीष्मेण युधिष्ठिरम् प्रति गवां चिरचीर्णतपःप्रसादिताच्चतुर्मुखाल्लोकश्रैष्ठ्यपावित्र्यादिवरलाभकथनम् ॥ 1 ॥ तथा गोविशेषदानस्य फलविशेषकथनम् ॥ 2 ॥&lt;/p&gt;&#xA;&lt;p&gt;वसिष्ठ उवाच &#x9;001&lt;br&gt;&#xA;शतं वर्षसहस्राणां तपस्तप्तं सुदुष्करम् ।&#x9;001a&lt;br&gt;&#xA;गोभिः पूर्वं विसृष्टाभिर्गच्छेम श्रेष्ठतामिति ॥&#x9;001c&lt;br&gt;&#xA;लोकेऽस्मिन्दक्षिणानां च सर्वासां वयमुत्तमाः ।&#x9;002a&lt;br&gt;&#xA;भवेम न च लोप्येम दोषेणेति परन्तप ॥&#x9;002c&lt;br&gt;&#xA;अस्मत्पुरीषस्नानेन जनः पूयेत सर्वदा ।&#x9;003a&lt;br&gt;&#xA;शकृता च पवित्रार्थं कुर्वीरन्देवमानुषाः ॥&#x9;003c&lt;br&gt;&#xA;तथा सर्वाणि भूतानि स्थावराणि चराणि च ।&#x9;004a&lt;br&gt;&#xA;प्रदातारश्च लोकान्नो गच्छेयुरिति मानद ॥&#x9;004c&lt;br&gt;&#xA;ताभ्यो वरं ददौ ब्रह्मा तपसोऽन्ते स्वयं प्रभुः ।&#x9;005a&lt;br&gt;&#xA;एवं भवत्विति विभुर्लोकांस्तारयतेति च ॥&#x9;005c&lt;br&gt;&#xA;उत्तस्थुः सिद्धकामास्ता भूतभव्यस्य मातरः ।&#x9;006a&lt;br&gt;&#xA;तपसोऽन्ते महाराज गावो लोकपरायणाः ॥&#x9;006c&lt;br&gt;&#xA;तस्माद्गावो महाभागाः पवित्रं परमुच्यते ।&#x9;007a&lt;br&gt;&#xA;तथैव सर्वभूतानां समतिष्ठन्त मूर्धनि ॥&#x9;007c&lt;br&gt;&#xA;समानवत्सां कपिलां धेनुं दत्त्वा पयस्विनीम् ॥&#x9;008a&lt;br&gt;&#xA;सुव्रतां वस्त्रसंवीतां ब्रह्मलोके महीयते ॥&#x9;008c&lt;br&gt;&#xA;लोहितां तुल्यवत्सां तु धेनुं दत्त्वा पयस्विनीम् ।&#x9;009a&lt;br&gt;&#xA;सुव्रतां वस्त्रसंवीतां सूर्यलोके महीयते ॥&#x9;009c&lt;br&gt;&#xA;समानवत्सां शबलां धेनुं दत्त्वा पयस्विनीम् ।&#x9;010a&lt;br&gt;&#xA;सुव्रतां वस्त्रसंवीतां सोमलोके महीयते ॥&#x9;010c&lt;br&gt;&#xA;समानवत्सां श्वेतां तु धेनुं दत्त्वा पयस्विनीम् ।&#x9;011a&lt;br&gt;&#xA;सुव्रतां वस्त्रसंवीतामिन्द्रलोके महीयते ॥&#x9;011c&lt;br&gt;&#xA;समानवत्सां कृष्णां तु धेनुं दत्त्वा पयस्विनीम् ।&#x9;012a&lt;br&gt;&#xA;सुव्रतां वस्त्रसंवीतामग्निलोके महीयते ॥&#x9;012c&lt;br&gt;&#xA;समानवत्सां धूम्रां तु धेनुं दत्त्वा पयस्विनीम् ।&#x9;013a&lt;br&gt;&#xA;सुव्रतां वस्त्रसंवीतां याम्यलोके महीयते ॥&#x9;013c&lt;br&gt;&#xA;अपां फेनसवर्णां तु सवत्सां कांस्यदोहनाम् ।&#x9;014a&lt;br&gt;&#xA;प्रदाय वस्त्रसंवीतां वारुणं लोकमाप्नुते ॥&#x9;014c&lt;br&gt;&#xA;वातरेणुसवर्णां तु सवत्सां कांस्यदोहनाम् ।&#x9;015a&lt;br&gt;&#xA;प्रदाय वस्त्रसंवीतां वायुलोके महीयते ॥&#x9;015c&lt;br&gt;&#xA;हिरण्यवर्णां पिङ्गाक्षीं सवत्सां कांस्यदोहनाम् ।&#x9;016a&lt;br&gt;&#xA;प्रदाय वस्त्रसंवीतां कौबेरं लोकमश्नुते ॥&#x9;016c&lt;br&gt;&#xA;पलालधूम्रवर्णां तु सवत्सां कांस्यदोहनाम् ।&#x9;017a&lt;br&gt;&#xA;प्रदाय वस्त्रसंवीतां पितृलोके महीयते ॥&#x9;017c&lt;br&gt;&#xA;सवत्सां पीवरीं दत्त्वा दृतिकण्ठामलङ्कृताम् ।&#x9;018a&lt;br&gt;&#xA;वैश्वदेवमसम्बाधं स्थानं श्रेष्ठं प्रपद्यते ॥&#x9;018c&lt;br&gt;&#xA;समानवत्सां गौरीं तु धेनुं दत्त्वा पयस्विनीम् ।&#x9;019a&lt;br&gt;&#xA;सुव्रतां वस्त्रसंवीतां वसूनां लोकमाप्नुयात् ॥&#x9;019c&lt;br&gt;&#xA;पाण्डुकम्बलवर्णाभां सवत्सां कांस्यकदोहनाम् ।&#x9;020a&lt;br&gt;&#xA;प्रदाय वस्त्रसंवीतां साध्यानां लोकमाप्नुते ॥&#x9;020c&lt;br&gt;&#xA;वैराटपृष्ठमुक्षाणं सर्वरत्नैरलङ्कृतम् ।&#x9;021a&lt;br&gt;&#xA;प्रददन्मरुतां लोकान्स राजन्प्रतिपद्यते ॥&#x9;021c&lt;br&gt;&#xA;वत्सोपपन्नां नीलां गां सर्वरत्नसमन्विताम् ।&#x9;022a&lt;br&gt;&#xA;गन्धर्वाप्सरसां लोकान्दत्त्वा प्राप्नोति मानवः ॥&#x9;022c&lt;br&gt;&#xA;दृतिकण्ठमनड्वाहं सर्वरत्नैरलङ्कृतम् ।&#x9;023a&lt;br&gt;&#xA;दत्त्वा प्रजापतेर्लोकान्विशोकः प्रतिपद्यते ॥&#x9;023c&lt;br&gt;&#xA;गोप्रदानरतो याति भित्त्वा जलदसञ्चयान् ।&#x9;024a&lt;br&gt;&#xA;विमानेनार्कवर्णेन दिवि राजन्विराजता ॥&#x9;024c&lt;br&gt;&#xA;तं चोरुवेषाः सुश्रोण्यः सहस्रं वारयोषितः ।&#x9;025a&lt;br&gt;&#xA;रमयन्ति नरश्रेष्ठं गोप्रदानरतं नरम् ॥&#x9;025c&lt;br&gt;&#xA;वीणानां वल्लकीनां च नूपुराणां च शिञ्जितैः ।&#x9;026a&lt;br&gt;&#xA;हासैश्च हरिणाक्षीणां सुप्तः सुप्रतिबोध्यते ॥&#x9;026c&lt;br&gt;&#xA;यावन्ति रोमाणि भवन्ति धेन्वास्तावन्ति वर्षाणि महीयते सः ।&#x9;027a&lt;br&gt;&#xA;स्वर्गच्युतश्चापि ततो नृलोके कुले प्रसूतो विपुले विशोकः ॥ &#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/115/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/115/</guid>
      <description>&lt;p&gt;श्रीः&#xA;अध्यायः 115&lt;/p&gt;&#xA;&lt;p&gt;भीष्मेण युधिष्ठिरम् प्रति गोदानफलप्रशंसनपूर्वकं वसिष्ठवचनाद्गोमहिमावगमेन तद्दातुः सौदासस्य पुण्यलोकप्राप्तिकथनम् ॥ 1 ॥&lt;/p&gt;&#xA;&lt;p&gt;वसिष्ठ उवाच &#x9;001&lt;br&gt;&#xA;घृतक्षीरप्रदा गावो घृतयोन्यो घृतोद्भवाः ।&#x9;001a&lt;br&gt;&#xA;घृतनद्यो घृतावर्तास्ता मे सन्तु सदा गृहे ॥&#x9;001c&lt;br&gt;&#xA;घृतं मे हृदये नित्यं घृतं नाभ्यां प्रतिष्ठितम् ।&#x9;002a&lt;br&gt;&#xA;घृतं सर्वेषु गात्रेषु घृतं मे मनसि स्थितम् ॥&#x9;002c&lt;br&gt;&#xA;गावो ममाग्रतो नित्यं गावः पृष्ठत एव च ।&#x9;003a&lt;br&gt;&#xA;गावो मे सर्वतश्चैव गवां मध्ये वसाम्यहम् ॥&#x9;003c&lt;br&gt;&#xA;इत्याचम्य जपेत्सायं प्रातश्च पुरुषः सदा ।&#x9;004a&lt;br&gt;&#xA;यदह्ना कुरुते पापं तस्मात्स परिमुच्यते ॥&#x9;004c&lt;br&gt;&#xA;प्रासादा यत्र सौवर्णा वसोर्धाराश्च कामदाः ।&#x9;005a&lt;br&gt;&#xA;गन्धर्वाप्सरसो यत्र तत्र यान्ति सहस्रदाः ॥&#x9;005c&lt;br&gt;&#xA;नवनीतपङ्काः क्षीरोदा दधिशैवलसङ्कुलाः ।&#x9;006a&lt;br&gt;&#xA;वहन्ति यत्र वै नद्यस्तत्र यान्ति सहस्रदाः ॥&#x9;006c&lt;br&gt;&#xA;गवां शतसहस्रं तु यः प्रच्छेद्यथाविधि ।&#x9;007a&lt;br&gt;&#xA;परां वृद्धिमवाप्याथ स्वर्गलोके महीयते ॥&#x9;007c&lt;br&gt;&#xA;दश चोभयतः प्रेत्य मातापित्रोः पितामहान् ।&#x9;008a&lt;br&gt;&#xA;दधाति सुकृताल्ँलोकान्पुनाति च कुलं नरः ॥&#x9;008c&lt;br&gt;&#xA;धेन्वाः प्रमाणेन समप्रमाणां धेनुं तिलानामपि च प्रदाय ।&#x9;009a&lt;br&gt;&#xA;पानीयवापीः स यमस्य लोके न यातनां काञ्चिदुपैति तत्र ॥&#x9;009c&lt;br&gt;&#xA;पवित्रमग्र्यं जगतः प्रतिष्ठा दिवौकसां मातरोऽथाप्रमेयाः ।&#x9;010a&lt;br&gt;&#xA;अन्वालभेद्दक्षिणतो व्रजेच्च दद्याच्च पात्रे प्रसमीक्ष्य कालम् ॥&#x9;010c&lt;br&gt;&#xA;धेनुं सवत्सां कपिलां भूरिशृङ्गीं कांस्योपदोहां वसनोत्तरीयाम् ।&#x9;011a&lt;br&gt;&#xA;प्रदाय तां गाहति दुर्विगाह्यां याम्यां सभां वीतभयो मनुष्यः ॥&#x9;011c&lt;br&gt;&#xA;सुरूपा बहुरूपाश्च विश्वरूपाश्च मातरः ।&#x9;012a&lt;br&gt;&#xA;गावो मामुपतिष्ठन्तामिति नित्यं प्रकीर्तयेत् ॥&#x9;012c&lt;br&gt;&#xA;नातः पुण्यतरं दानं नातः पुण्यतरं फलम् ।&#x9;013a&lt;br&gt;&#xA;नातो विशिष्टं लोकेषु भूतं भवितुमर्हति ॥&#x9;013c&lt;br&gt;&#xA;त्वचा लोम्नाऽथ शृङ्गैर्वा वालैः क्षीरेण मेदसा ।&#x9;014a&lt;br&gt;&#xA;यज्ञं वहति सम्भूय किमस्त्यभ्यधिकं ततः ॥&#x9;014c&lt;br&gt;&#xA;यया सर्वमिदं व्याप्तं जगत्स्थावरजङ्गमम् ।&#x9;015a&lt;br&gt;&#xA;तां धेनुं शिरसा वन्दे भूतभव्यस्य मातरम् ॥&#x9;015c&lt;br&gt;&#xA;गुणवचनसमुच्चयैकदेशो नृवर मयैष गवां प्रकीर्तितस्ते ।&#x9;016a&lt;br&gt;&#xA;न च परमिह दानमस्ति गोभ्यो भवति न चापि परायणं ततोऽन्यत् ॥&#x9;016c&lt;br&gt;&#xA;भीष्म उवाच &#x9;017&lt;br&gt;&#xA;वरमिदमिति भूमिपो विचिन्त्य प्रवरमृषेर्वचनं ततो महात्मा ।&#x9;017a&lt;br&gt;&#xA;व्यसृजत नियतात्मवान्द्विजेभ्यः सुबहु च गोधनमाप्तवांश्च लोकान् ॥ &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/116/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/116/</guid>
      <description>&lt;p&gt;श्रीः&#xA;अध्यायः 116&lt;/p&gt;&#xA;&lt;p&gt;भीष्मेण युधिष्ठिरम् प्रति गवां तपःप्रसन्नाद्ब्रह्मणः शृङ्गप्राप्त्यादिकथनम् ॥ 1 ॥ तथा गोदानप्राप्यपुण्यलोकवर्णनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;पवित्राणां पवित्रं यच्छ्रेष्ठं लोके च यद्भवेत् ।&#x9;001a&lt;br&gt;&#xA;पावनं परमं चैव तन्मे ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;गावो महार्थाः पुण्याश्च तारयन्ति च मानवान् ।&#x9;002a&lt;br&gt;&#xA;धारयन्ति प्रजाश्चेमा हविषा पयसा तथा ॥&#x9;002c&lt;br&gt;&#xA;न हि पुण्यतमं किञ्चिद्गोभ्यो भरतसत्तम ।&#x9;003a&lt;br&gt;&#xA;एताः पुण्याः पवित्राश्च त्रिषु लोकेषु सत्तमाः ॥&#x9;003c&lt;br&gt;&#xA;देवानामुपरिष्टाच्च गावः प्रतिवसन्ति वै ।&#x9;004a&lt;br&gt;&#xA;दत्त्वा चैतास्तारयते यान्ति स्वर्गं मनीषिणः ॥&#x9;004c&lt;br&gt;&#xA;मान्धाता यौवनाश्वश्च ययातिर्नहुषस्तथा ।&#x9;005a&lt;br&gt;&#xA;गा वै ददन्तः सततं सहस्रशतसम्मिताः ॥&#x9;005c&lt;br&gt;&#xA;गताः परमकं स्थानं देवैरपि सुदुर्लभम् ।&#x9;006a&lt;br&gt;&#xA;अपि चात्र पुरावृत्तं कथयिष्यामि तेऽनघ ॥&#x9;006c&lt;br&gt;&#xA;ऋषीणामुत्तमं धीमान्कृष्णद्वैपायनं शुकः ।&#x9;007a&lt;br&gt;&#xA;अभिवाद्याह्निकं कृत्वा शुचिः प्रयतमानसः ॥&#x9;007c&lt;br&gt;&#xA;पितरं परिपप्रच्छ दृष्टलोकपरावरम् ।&#x9;008a&lt;br&gt;&#xA;को यज्ञः सर्वयज्ञानां वरिष्ठोऽभ्युपलक्ष्यते ॥&#x9;008c&lt;br&gt;&#xA;किञ्च कृत्वा परं स्थानं प्राप्नुवन्ति मनीषिणः ।&#x9;009a&lt;br&gt;&#xA;केन देवाः पवित्रेण स्वर्गमश्नन्ति वा विभो ॥&#x9;009c&lt;br&gt;&#xA;किञ्च यज्ञस्य यज्ञत्वं क्व च यज्ञः प्रतिष्ठितः ।&#x9;010a&lt;br&gt;&#xA;दानानामुत्तमं किञ्च किञ्च सत्रमितः परम् ।&#x9;010c&lt;br&gt;&#xA;पवित्राणां पवित्रं च यत्तद्ब्रूहि महामुने ॥&#x9;010e&lt;br&gt;&#xA;एतच्छ्रुत्वा तु वचनं व्यासः परमधर्मवित् ।&#x9;011a&lt;br&gt;&#xA;पुत्रायाकथयत्सर्वं तत्त्वेन भरतर्षभ ॥&#x9;011c&lt;br&gt;&#xA;गावः प्रतिष्ठा भूतानां तथा गावः परायणम् ।&#x9;012a&lt;br&gt;&#xA;गावः पुण्याः पवित्राश्च गोधनं पावनं तथा ॥&#x9;012c&lt;br&gt;&#xA;पूर्वमासन्नशृङ्गा वै गाव इत्यनुशश्रुम ।&#x9;013a&lt;br&gt;&#xA;शृङ्गार्थे समुपासन्त ताः किल प्रभुमव्ययम् ॥&#x9;013c&lt;br&gt;&#xA;ततो ब्रह्मा तु गाः सत्रमुपविष्टाः समीक्ष्य ह ।&#x9;014a&lt;br&gt;&#xA;ईप्सितं प्रददौ ताभ्यो गोभ्यः प्रत्येकशः प्रभुः ॥&#x9;014c&lt;br&gt;&#xA;तासां शृङ्गाण्यजायन्त तस्या यादृङ्मनोगतम् ।&#x9;015a&lt;br&gt;&#xA;नानावर्णाः शृङ्गवन्त्यस्ता व्यरोचन्त पुत्रक ॥&#x9;015c&lt;br&gt;&#xA;ब्रह्मणा वरदत्तास्ता हव्यकव्यप्रदाः शुभाः ।&#x9;016a&lt;br&gt;&#xA;पुण्याः पवित्राः सुभगा दिव्यसंस्थानलक्षणाः ॥&#x9;016c&lt;br&gt;&#xA;गावस्तेजो महद्दिव्यं गवां दानं प्रशस्यते ।&#x9;017a&lt;br&gt;&#xA;ये चैताः सम्प्रयच्छन्ति साधवो वीतमत्सराः ॥&#x9;017c&lt;br&gt;&#xA;ते वै सुकृतिनः प्रोक्ताः सर्वदानप्रदाश्च ते ।&#x9;018a&lt;br&gt;&#xA;गवां लोकं तथा पुण्यमाप्नुवन्ति च तेऽनघ ॥&#x9;018c&lt;br&gt;&#xA;यत्र वृक्षा मधुफला दिव्यपुष्पफलोपगाः ।&#x9;019a&lt;br&gt;&#xA;पुष्पाणि च सुगन्धीनि दिव्यानि द्विजसत्तम ॥&#x9;019c&lt;br&gt;&#xA;सर्वा मणिमयी भूमिः सर्वकाञ्चनवालुकाः ।&#x9;020a&lt;br&gt;&#xA;सर्वर्तुसुखसंस्पर्शा निष्पङ्का निरजाः शुभाः ॥&#x9;020c&lt;br&gt;&#xA;रक्तोत्पलवनैश्चैव मणिखण्डैर्हिरण्मयैः ।&#x9;021a&lt;br&gt;&#xA;तरुणादित्यसङ्काशैर्भान्ति तत्र जलाशयाः ॥&#x9;021c&lt;br&gt;&#xA;महार्हमणिपत्रैश्च काञ्चनप्रभकेसरैः ।&#x9;022a&lt;br&gt;&#xA;नीलोत्पलविमिश्रैश्च सरोभिर्बहुपङ्कजैः ॥&#x9;022c&lt;br&gt;&#xA;करवीरवनैः फुल्लैः सहस्रावर्तसंवृतैः ।&#x9;023a&lt;br&gt;&#xA;सन्तानकवनैः फुल्लैर्वृक्षेश्च समलङ्कृताः ॥&#x9;023c&lt;br&gt;&#xA;निर्मिलाभिश्च मुक्ताभिर्मणिभिश्च महाप्रभैः ।&#x9;024a&lt;br&gt;&#xA;उद्भूतपुलिनास्तत्र जातरूपैश्चि निम्नगाः ॥&#x9;024c&lt;br&gt;&#xA;सर्वरत्नमयैश्चित्रैरवगाढा द्रुमोत्तमैः ।&#x9;025a&lt;br&gt;&#xA;जातरूपमयैश्चान्यैर्हुताशनसमप्रभैः ॥&#x9;025c&lt;br&gt;&#xA;सौवर्णा गिरयस्तत्र मणिरत्नशिलोच्चयाः ।&#x9;026a&lt;br&gt;&#xA;सर्वरत्नमयैर्भान्ति शृङ्गैश्चारुभिरुच्छ्रितैः ॥&#x9;026c&lt;br&gt;&#xA;नित्यपुष्पफलास्तत्र नगाः पत्ररथाकुलाः ।&#x9;027a&lt;br&gt;&#xA;दिव्यगन्धरसैः पुष्पैः फलैश्च भरतर्षभ ॥&#x9;027c&lt;br&gt;&#xA;रमन्ते पुण्यकर्माणस्तत्र नित्यं युधिष्ठिर ।&#x9;028a&lt;br&gt;&#xA;सर्वकामसमृद्धार्था निःशोका गतमन्यवः ॥&#x9;028c&lt;br&gt;&#xA;विमानेषु विचित्रेषु रमणीयेषु भारत ।&#x9;029a&lt;br&gt;&#xA;मोदन्ते पुण्यकर्माणो विरहन्तो यशस्विनः ॥&#x9;029c&lt;br&gt;&#xA;उपक्रीडन्ति तान्राजञ्शुभाश्चाप्सरसां गणाः ।&#x9;030a&lt;br&gt;&#xA;एतान्लोकानवाप्नोति गां दत्त्वा वै युधिष्ठिर ॥&#x9;030c&lt;br&gt;&#xA;यासामधिपतिः पूषा मारुतो बलवान्बले ।&#x9;031a&lt;br&gt;&#xA;ऐश्वर्ये वरुणो राजा ता मां पान्तु युगन्धराः ॥&#x9;031c&lt;br&gt;&#xA;सुरूपा बहुरूपाश्च विश्वरूपाश्च मातरः ।&#x9;032a&lt;br&gt;&#xA;प्राजापत्या इति ब्रह्मञ्जपेन्नित्यं यतव्रतः ॥&#x9;032c&lt;br&gt;&#xA;गाश्च शुश्रूषते यश्च समन्वेति च सर्वशः ।&#x9;033a&lt;br&gt;&#xA;तस्मै तुष्टाः प्रयच्छन्ति वरानपि सुदुर्लभान् ॥&#x9;033c&lt;br&gt;&#xA;द्रुह्येन्न मनसा वाऽपि गोषु ता हि सुखप्रदाः ।&#x9;034a&lt;br&gt;&#xA;अर्चयेत सदा चैव नमस्कारैश्च पूजयेत् ॥&#x9;034c&lt;br&gt;&#xA;दान्तः प्रीतमना नित्यं गवां व्युष्टिं तथाऽश्नुते ।&#x9;035a&lt;br&gt;&#xA;त्र्यहमुष्णं पिबेन्मूत्रं त्र्यहमुष्णं पिबेत्पयः ॥&#x9;035c&lt;br&gt;&#xA;गवामुष्णं पयः पीत्वा त्र्यहमुष्णं घृतं पिबेत् ।&#x9;036a&lt;br&gt;&#xA;त्र्यहमुष्णं घृतं पीत्वा वायुभक्षो भवेत्त्र्यहम् ॥&#x9;036c&lt;br&gt;&#xA;येन देवाः पवित्रेण भुञ्जते लोकमुत्तमम् ।&#x9;037a&lt;br&gt;&#xA;यत्पवित्रं पवित्राणां तद्घृतं शिरसा वहेत् ॥&#x9;037c&lt;br&gt;&#xA;घृतेन जुहुयादग्निं घृतेन स्वस्ति वाचयेत् ।&#x9;038a&lt;br&gt;&#xA;घृतं प्राशेद्घृतं दद्याद्गवां पुष्टिं तथाऽश्नुते ॥&#x9;038c&lt;br&gt;&#xA;निर्हृतैश्च यवैर्गोभिर्मासं प्रश्रितयावकः ।&#x9;039a&lt;br&gt;&#xA;ब्रह्महत्यासमं पापं सर्वमेतेन शुध्यते ॥&#x9;039c&lt;br&gt;&#xA;पराभवार्थं दैत्यानां देवैः शौचमिदं कृतम् |&#x9;040a&lt;br&gt;&#xA;ते देवत्वमपि प्राप्ताः संसिद्धाश्च महाबलाः ॥&#x9;040c&lt;br&gt;&#xA;गावः पवित्राः पुण्याश्च पावनं परमं महत् ।&#x9;041a&lt;br&gt;&#xA;ताश्च दत्त्वा द्विजातिभ्यो नरः स्वर्गमुपाश्नुते ॥&#x9;041c&lt;br&gt;&#xA;गवां मध्ये शुचिर्भूत्वा गोमतीं मनसा जपेत् ।&#x9;042a&lt;br&gt;&#xA;पूताभिरद्भिराचम्य शुचिर्भवति निर्मलः ॥&#x9;042c&lt;br&gt;&#xA;अग्निमध्ये गवां मध्ये ब्राह्मणानां च संसदि ।&#x9;043a&lt;br&gt;&#xA;विद्यावेदव्रतस्नाता ब्राह्मणाः पुण्यकर्मिणः ॥&#x9;043c&lt;br&gt;&#xA;अध्यापयेरञ्शिष्यान्वै गोमतीं यज्ञसम्मिताम् ।&#x9;044a&lt;br&gt;&#xA;त्रिरात्रोपोषितो भूत्वा गोमतीं लभते वरम् ॥&#x9;044c&lt;br&gt;&#xA;पुत्रिकामश्च लभते पुत्रं धनमथापि वा ॥&#x9;045a&lt;br&gt;&#xA;पतिकामा च भर्तारं सर्वकामांश्च मानवः ॥&#x9;045c&lt;br&gt;&#xA;गावस्तुष्टाः प्रयच्छन्ति सेविता वै न संशयः ।&#x9;046a&lt;br&gt;&#xA;एवमेतां महाभागा यज्ञियाः सर्वकामदाः ।&#x9;046c&lt;br&gt;&#xA;रोहिण्य इति जानीहि नैताभ्यो विद्यते परम् ॥&#x9;046e&lt;br&gt;&#xA;इत्युक्तः स महातेजाः शुकः पित्रा महात्मना ।&#x9;047a&lt;br&gt;&#xA;पूजयामास तां नित्यं तस्मात्त्वमपि पूजय ॥ &#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/117/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/117/</guid>
      <description>&lt;p&gt;श्रीः&#xA;अध्यायः 117&lt;/p&gt;&#xA;&lt;p&gt;भीष्मेण युधिष्ठिरम् प्रति गोलोकस्य ब्रह्मलोकादप्युपरितनत्वे ब्रह्मणो वरदानस्य कारणत्वकथनम् ॥ 1 ॥&lt;/p&gt;&#xA;&lt;p&gt;&#39;*युधिष्ठिर उवाच &#x9;001&lt;br&gt;&#xA;सुराणामसुराणां च भूतानां च पितामह ।&#x9;001a&lt;br&gt;&#xA;प्रभुः स्रष्टा च भगवान्मुनिभिः स्तूयते भुवि ॥&#x9;001c&lt;br&gt;&#xA;तस्योपरि कथं ह्येष गोलोकः स्थानतां गतः ।&#x9;002a&lt;br&gt;&#xA;संशयो मे महानेष तन्मे व्याख्यातुमर्हसि ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;मनोवाग्बुद्धयस्तावदेकस्थाः कुरुसत्तम ।&#x9;003a&lt;br&gt;&#xA;ततो मे शृणु कार्त्स्न्येन गोमहाभाग्यमुत्तमम् ॥&#x9;003c&lt;br&gt;&#xA;पुण्यं यशस्यमायुष्यं तथा स्वस्त्ययनं महत् ।&#x9;004a&lt;br&gt;&#xA;कीर्तिर्विहरतां लोके गवां यो गोषु भक्तिमान् ॥&#x9;004c&lt;br&gt;&#xA;श्रूयते हि पुराणेषु महर्षीणां महात्मनाम् ।&#x9;005a&lt;br&gt;&#xA;संस्थाने सर्वलोकानां देवानां चापि सम्भवे ॥&#x9;005c&lt;br&gt;&#xA;देवतार्थेऽमृतार्थे च यज्ञार्थे चैव भारत ।&#x9;006a&lt;br&gt;&#xA;सुरभिर्नाम विख्याता रोहिणी कामरूपिणी ॥&#x9;006c&lt;br&gt;&#xA;सङ्कल्प्य मनसा पूर्वं रोहिणी ह्यमृतात्मना ।&#x9;007a&lt;br&gt;&#xA;घोरं तपः समास्थाय निर्मिता विश्वकर्मणा ॥&#x9;007c&lt;br&gt;&#xA;पुरुषं चासृजद्भूस्तेजसा तपसा च ह ।&#x9;008a&lt;br&gt;&#xA;देदीप्यमानं वपुषा समिद्धमिव पावकम् ॥&#x9;008c&lt;br&gt;&#xA;सोऽपश्यदिष्टरूपां तां सुरभिं रोहिणीं तदा ।&#x9;009a&lt;br&gt;&#xA;दृष्ट्वैव चातिविमनाः सोऽभवत्काममोहितः ॥&#x9;009c&lt;br&gt;&#xA;तं कामार्तमथो ज्ञात्वा स्वयम्भूर्लोकभावनः ।&#x9;010a&lt;br&gt;&#xA;माऽऽर्तो भव तथा चैष भगवानभ्यभाषत ॥&#x9;010c&lt;br&gt;&#xA;ततः स भगवांस्तत्र मार्ताण्ड इति विश्रुतः ।&#x9;011a&lt;br&gt;&#xA;चकार नाम तं दृष्ट्वा तस्यार्तीभावमुत्तमम् ॥&#x9;011c&lt;br&gt;&#xA;सोऽददाद्भगवांस्तस्मै मार्ताण्डाय महात्मने ।&#x9;012a&lt;br&gt;&#xA;सुरूपां सुरभिं कन्यां तपस्तेजोमयीं शुभाम् ॥&#x9;012c&lt;br&gt;&#xA;यथा मयैष चोद्भूतस्त्वं चैवैषा च रोहिणी ।&#x9;013a&lt;br&gt;&#xA;मैथुनं गतवन्तौ च तथा चोत्पत्स्यति प्रजा ॥&#x9;013c&lt;br&gt;&#xA;प्रजा भविष्यते पुण्या पवित्रं परमं च वाम् ।&#x9;014a&lt;br&gt;&#xA;न चाप्यगम्यागमनाद्दोषं प्राप्स्यसि कर्हिचित् ॥&#x9;014c&lt;br&gt;&#xA;त्वत्प्रजासम्भवं क्षीरं भविष्यति परं हविः ।&#x9;015a&lt;br&gt;&#xA;यज्ञेषु चाज्यभागानां त्वत्प्रजामूलजो विधिः ॥&#x9;015c&lt;br&gt;&#xA;प्रजाशुश्रूषवश्चैव ये भविष्यन्ति रोहिणि ।&#x9;016a&lt;br&gt;&#xA;तव तेनैव पुण्येन गोलोकं यान्तु मानवाः ॥&#x9;016c&lt;br&gt;&#xA;इदं पवित्रं परममृषभं नाम कर्हिचित् ।&#x9;017a&lt;br&gt;&#xA;यद्वै ज्ञात्वा द्विजा लोके मोक्ष्यन्ते योनिसङ्करात् ॥&#x9;017c&lt;br&gt;&#xA;एतत्क्रियाः प्रवर्तन्ते मन्त्रब्राह्मणसंस्कृताः ।&#x9;018a&lt;br&gt;&#xA;देवतानां पितॄणां च हव्यकव्यपुरोगमाः ॥&#x9;018c&lt;br&gt;&#xA;तत एतेन पुण्येन प्रजास्तव तु रोहिणि ।&#x9;019a&lt;br&gt;&#xA;ऊर्ध्वं ममापि लोकस्य वत्स्यन्ते निरुपद्रवाः ॥&#x9;019c&lt;br&gt;&#xA;भद्रं तेभ्यश्च भद्रं ते ये प्रजासु भवन्ति वै ।&#x9;020a&lt;br&gt;&#xA;युगन्धराश्च ते पुत्राः सन्तु लोकस्य धारणे ॥&#x9;020c&lt;br&gt;&#xA;यान्यान्कामयसे लोकांस्ताल्ँलोकाननुयास्यसि ।&#x9;021a&lt;br&gt;&#xA;सर्वदेवगणाश्चैव तव यास्यन्ति पुत्रताम् ।&#x9;021c&lt;br&gt;&#xA;तव स्तनसमुद्भूतं पिबन्तोऽमृतमुत्तमम् ॥&#x9;021e&lt;br&gt;&#xA;एवमेतान्वरान्सर्वानगृह्णात्सुरभिस्तदा ।&#x9;022a&lt;br&gt;&#xA;ब्रुवतः सर्वलोकेशान्निर्वृतिं चागमत्पराम् ॥&#x9;022c&lt;br&gt;&#xA;सृष्ट्वा प्रजाश्च विपुला लोकसन्धारणाय वै ।&#x9;023a&lt;br&gt;&#xA;ब्रह्मणा समनुज्ञाता सुरभिर्लोकमाविशत् ॥&#x9;023c&lt;br&gt;&#xA;एवं वरप्रदानेन स्वयम्भोरेव भारत ।&#x9;024a&lt;br&gt;&#xA;उपरिष्टाद्गवां लोकः प्रोक्तस्ते सर्वमादितः ॥&#39; &#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/118/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/118/</guid>
      <description>&lt;p&gt;श्रीः&#xA;अध्यायः 118&lt;/p&gt;&#xA;&lt;p&gt;भीष्मेण युधिष्ठिरम् प्रति विस्तरेण गवोत्पत्तिप्रकारकथनम् ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;सुरभेः काः प्रजाः पूर्वं मार्ताण्डादभवन्पुरा ।&#x9;001a&lt;br&gt;&#xA;एतन्मे शंस तत्वेन गोषु मे प्रीयते मनः ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;शृणु नामानि दिव्यानि गोमातॄणां विशेषतः ।&#x9;002a&lt;br&gt;&#xA;याभिर्व्याप्तास्त्रयो लोकाः कल्याणीभिर्जनाधिप ॥&#x9;002c&lt;br&gt;&#xA;सुरभ्यः प्रथमोद्भूता याश्च स्युः प्रथमाः प्रजाः ।&#x9;003a&lt;br&gt;&#xA;मयोच्यमानाः शृणु ताः प्राप्स्यसे विपुलं यशः ॥&#x9;003c&lt;br&gt;&#xA;तप्त्वा तपो घोरतपाः सुरभिर्दीप्ततेजसः ।&#x9;004a&lt;br&gt;&#xA;सुषावैकादश सुतान्रुद्रा ये च्छन्दसि स्तुताः ॥&#x9;004c&lt;br&gt;&#xA;अजैकपादहिर्बुध्न्यस्त्र्यम्बकश्च महायशाः ।&#x9;005a&lt;br&gt;&#xA;वृषाकपिश्च शम्भुश्च कपाली रैवतस्तथा ॥&#x9;005c&lt;br&gt;&#xA;हरश्च बहुरूपश्च उग्र उग्रोऽथ वीर्यवान् ।&#x9;006a&lt;br&gt;&#xA;तस्य चैवात्मजः श्रीमान्विश्वरूपो महायशाः ॥&#x9;006c&lt;br&gt;&#xA;एकादशैते कथिता रुद्रास्ते नाम नामतः ।&#x9;007a&lt;br&gt;&#xA;महात्मानो महायोगास्तेजोयुक्ता महाबलाः ॥&#x9;007c&lt;br&gt;&#xA;एते वरिष्ठजन्मानो देवानां ब्रह्मवादिनाम् ।&#x9;008a&lt;br&gt;&#xA;विप्राणां प्रकृतिर्लोके एत एव हि विश्रुताः ॥&#x9;008c&lt;br&gt;&#xA;एत एकादश प्रोक्ता रुद्रास्त्रिभुवनेश्वराः ।&#x9;009a&lt;br&gt;&#xA;शतं त्वेतत्समाख्यातं शतरुद्रं महात्मनाम् ॥&#x9;009c&lt;br&gt;&#xA;सुषुवे प्रथमां कन्यां सुरभिः पृथिवीं तदा ।&#x9;010a&lt;br&gt;&#xA;विश्वकामदुघा धेनुर्या धारयति देहिनः ॥&#x9;010c&lt;br&gt;&#xA;सुतं गोब्राह्मणं राजन्नेकमित्यभिधीयते ।&#x9;011a&lt;br&gt;&#xA;गोब्राह्मणस्य जननी सुरभिः परिकीर्त्यते ॥&#x9;011c&lt;br&gt;&#xA;सृष्ट्वा तु प्रथमं रुद्रान्वरदान्रुद्रसम्भवान् ।&#x9;012a&lt;br&gt;&#xA;पश्चात्प्रभुं ग्रहपतिं सुषुवे लोकसम्मतम् ॥&#x9;012c&lt;br&gt;&#xA;सोमराजानममृतं यज्ञसर्वस्वमुत्तमम् ।&#x9;013a&lt;br&gt;&#xA;ओषधीनां रसानां च देवानां जीवितस्य च ॥&#x9;013c&lt;br&gt;&#xA;ततः श्रियं च मेधां च कीर्तिं देवीं सरस्वतीम् ।&#x9;014a&lt;br&gt;&#xA;चतस्रः सुषुवे कन्या योगेषु नियताः स्थिताः ॥&#x9;014c&lt;br&gt;&#xA;एताः सृष्ट्वा प्रजा एषा सुरभिः कामरूपिणी ।&#x9;015a&lt;br&gt;&#xA;सुषुवे परमं भूयो दिव्या गोमातरः शुभाः ॥&#x9;015c&lt;br&gt;&#xA;पुण्यां मायां मधुश्च्योतां शिवां शीघ्रां सरिद्वराम् ।&#x9;016a&lt;br&gt;&#xA;हिरण्यवर्णां सुभगां गव्यां पृश्नीं कुथावतीम् ॥&#x9;016c&lt;br&gt;&#xA;अङ्गावतीं घृतवतीं दधिक्षीरपयोवतीम् ।&#x9;017a&lt;br&gt;&#xA;अमोघां सुरसां सत्यां रेवतीं मारुतीं रसाम् ॥&#x9;017c&lt;br&gt;&#xA;अजां च सिकतां चैव शुद्धधूमामधारिणीम् ।&#x9;018a&lt;br&gt;&#xA;जीवां प्राणवतीं धन्यां शुद्धां धेनुं धनावहाम् ॥&#x9;018c&lt;br&gt;&#xA;इन्द्रामृद्धिं च शान्तिं च शान्तपापां सरिद्वराम् ।&#x9;019a&lt;br&gt;&#xA;चत्वारिंशतिमेकां च धन्यास्ता दिवि पूजिताः ॥&#x9;019c&lt;br&gt;&#xA;भूयो जज्ञे सुरभ्याश्च श्रीमांश्चन्द्रांशुसप्रभः ।&#x9;020a&lt;br&gt;&#xA;वृषो दक्ष इति ख्यातः कण्ढे मणितलप्रभः ||&#x9;020c&lt;br&gt;&#xA;स्रग्वी ककुद्मान्द्युतिमान्मृणालसदृशप्रभः ।&#x9;021a&lt;br&gt;&#xA;सुरभ्यनुमते दत्तो ध्वजो माहेश्वरस्तु सः ॥&#x9;021c&lt;br&gt;&#xA;सुरभ्यः कामरूपिण्यो गावः पुण्यार्थमुत्कटाः ।&#x9;022a&lt;br&gt;&#xA;आदित्येभ्यो वसुभ्यश्च विश्वेभ्यश्च ददौ वरान् ॥&#x9;022c&lt;br&gt;&#xA;सुरभिस्तु तपस्तप्त्वा सुषुवे गास्ततः पुनः ।&#x9;023a&lt;br&gt;&#xA;या दत्ता लोकपालानामिन्द्रादीनां युधिष्ठिर ॥&#x9;023c&lt;br&gt;&#xA;सुष्टुतां कपिलां चैव रोहिणीं च यशस्विनीम् ।&#x9;024a&lt;br&gt;&#xA;सर्वकामदुघां चैव मरुतां कामरूपिणीम् ॥&#x9;024c&lt;br&gt;&#xA;गावो मृष्टदुघा ह्येतास्ताश्चतस्रोऽत्र संस्तुताः ।&#x9;025a&lt;br&gt;&#xA;यासां भूत्वा पुरा वत्साः पिबन्त्यमृतमुत्तमम् ॥&#x9;025c&lt;br&gt;&#xA;सुष्टुतां देवराजाय वासवाय महात्मने ।&#x9;026a&lt;br&gt;&#xA;कपिलां धर्मराजाय वरुणाय च रोहिणीम् ॥&#x9;026c&lt;br&gt;&#xA;सर्वकामदुघां धेनुं राज्ञे वैश्रवणाय च ।&#x9;027a&lt;br&gt;&#xA;इत्येता लोकमहिता विश्रुताः सुरभेः प्रजाः ॥&#x9;027c&lt;br&gt;&#xA;एतासां प्रजया पूर्णा पृथिवी मुनिपुङ्गवः ।&#x9;028a&lt;br&gt;&#xA;गोभ्यः प्रभवते सर्वं यत्किञ्चिदिह शोभनम् ॥&#x9;028c&lt;br&gt;&#xA;सुरभ्यपत्यमित्येतन्नामतस्तेऽनुपूर्वशः ।&#x9;029a&lt;br&gt;&#xA;कीर्तितं ब्रूहि राजेन्द्र किं भूयः कथयामि ते ॥&#39; &#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/119/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/119/</guid>
      <description>&lt;p&gt;श्रीः&#xA;अध्यायः 119&lt;/p&gt;&#xA;&lt;p&gt;भीष्मेण युधिष्ठिरम् प्रति इन्द्रस्य वत्सभावेन सुरभ्याः क्षीरपानादमरत्वादिलाभकथनम् ॥ 1 ॥ तथा इन्द्रदिदेवानां वासार्थं सुरभेरनुमत्या तदीयमुखाद्यवयवसमाश्रयणकथनम् ॥ 2 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;सुरभ्यास्तु तदा देव्याः कीर्तिर्लक्ष्मीः सरस्वती ।&#x9;001a&lt;br&gt;&#xA;मेधा च प्रवरा देवी याश्चतस्रोऽभिविश्रुताः ॥&#x9;001c&lt;br&gt;&#xA;पृथग्गोभ्यः किमेताः स्युरुताहो गोषु संश्रिताः ।&#x9;002a&lt;br&gt;&#xA;देवाः के वाऽऽश्रिता गोषु तन्मे ब्रूहि पितामह ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;यं देवं संश्रिता गावस्तं देवं देवसञ्ज्ञितम् ।&#x9;003a&lt;br&gt;&#xA;यद्यद्देवाश्रितं दैवं तत्तद्दैवं द्विजा विदुः ॥&#x9;003c&lt;br&gt;&#xA;सर्वेषामेव देवानां पूर्वं किल समुद्भवे ।&#x9;004a&lt;br&gt;&#xA;अमृतार्थे सुरपतिः सुरभिं समुपस्थितः ॥&#x9;004c&lt;br&gt;&#xA;इन्द्र उवाच &#x9;005&lt;br&gt;&#xA;इच्छेयममृतं दत्तं त्वया देवि रसाधिकम् ।&#x9;005a&lt;br&gt;&#xA;त्वत्प्रसादाच्छिवं मह्यममरत्वं भवेदिति ॥&#x9;005c&lt;br&gt;&#xA;सुरभिरुवाच &#x9;006&lt;br&gt;&#xA;वत्सो भूत्वा सुरपते पिबस्व प्रस्रवं मम ।&#x9;006a&lt;br&gt;&#xA;ततोऽमरत्वमपि तस्थानमैन्द्रमवाप्स्यसि ॥&#x9;006c&lt;br&gt;&#xA;न च ते वृत्रहन्युद्धे व्यथाऽरिभ्यो भविष्यति ।&#x9;007a&lt;br&gt;&#xA;बलार्थमात्मनः शक्र प्रस्रवं पिब मे विभो ॥&#x9;007c&lt;br&gt;&#xA;भीष्म उवाच &#x9;008&lt;br&gt;&#xA;ततोऽपिबत्स्तनं तस्याः सुरभ्याः सुरसत्तमः ।&#x9;008a&lt;br&gt;&#xA;अमरत्वं सुरूपत्वं बलं चापदनुत्तमम् ॥&#x9;008c&lt;br&gt;&#xA;पुरन्दरोऽमृतं पीत्वा प्रहृष्टः समुपस्थितः ।&#x9;009a&lt;br&gt;&#xA;पुत्रोऽहं तव भद्रं ते ब्रूहि किं करवाणि ते ॥&#x9;009c&lt;br&gt;&#xA;सुरभिरुवाच &#x9;010&lt;br&gt;&#xA;कृतं पुत्र त्वया सर्वमुपयाहि त्रिविष्टपम् ।&#x9;010a&lt;br&gt;&#xA;पालयस्व सुरान्सर्वाञ्जहि ये सुरशत्रवः ॥&#x9;010c&lt;br&gt;&#xA;न च गोब्राह्मणेऽवज्ञा कार्या ते शान्तिमिच्छता ।&#x9;011a&lt;br&gt;&#xA;गोब्राह्मणस्य निश्वासः शोषयेदपि देवताः ॥&#x9;011c&lt;br&gt;&#xA;गोब्राह्मणप्रियो नित्यं स्वस्तिशब्दमुदाहरन् ।&#x9;012a&lt;br&gt;&#xA;पृथिव्यामन्तरिक्षे च नाकपृष्ठे च विक्रमेत् ॥&#x9;012c&lt;br&gt;&#xA;यच्च तेऽन्यद्भवेत्कृत्यं तन्मे ब्रूयाः समासतः ।&#x9;013a&lt;br&gt;&#xA;तत्ते सर्वं करिष्यामि सत्येनैतद्ब्रवीमि ते ॥&#x9;013c&lt;br&gt;&#xA;इन्द्र उवाच &#x9;014&lt;br&gt;&#xA;इच्छेयं गोषु नियतं वस्तुं देवि ब्रवीमि ते ।&#x9;014a&lt;br&gt;&#xA;एभिः सुरगणैः सार्धं ममानुग्रहमाचर ॥&#x9;014c&lt;br&gt;&#xA;सुरभिरुवाच &#x9;015&lt;br&gt;&#xA;गवां शरीरं प्रत्यक्षमेतत्कौशिक लक्षये ।&#x9;015a&lt;br&gt;&#xA;यो यत्रोत्सहते वस्तुं स तत्र वसतां सुरः ॥&#x9;015c&lt;br&gt;&#xA;सर्वं पवित्रं परमं गवां गात्रं सुपूजितम् ।&#x9;016a&lt;br&gt;&#xA;तथा कुरुष्व भद्रं ते यथा त्वं शक्र मन्यसे ॥&#x9;016c&lt;br&gt;&#xA;भीष्म उवाच &#x9;017&lt;br&gt;&#xA;तस्यास्तद्वचनं श्रुत्वा सुरभ्याः सुरसत्तमः ।&#x9;017a&lt;br&gt;&#xA;सह सर्वैः सुरगणैरभजत्सौरभीं प्रजाम् ॥&#x9;017c&lt;br&gt;&#xA;शृङ्गे वक्त्रे च जिह्वायां देवराजः समाविशत् ।&#x9;018a&lt;br&gt;&#xA;सर्वच्छिद्रेषु पवनः पादेषु मरुतां गणाः ॥&#x9;018c&lt;br&gt;&#xA;ककुदं सर्वगो रुद्रः कुक्षौ चैव हुताशनः ।&#x9;019a&lt;br&gt;&#xA;सरस्वती स्तनेष्वग्र्या श्रीः पुरीषे जगत्प्रिया ॥&#x9;019c&lt;br&gt;&#xA;मूत्रे कीर्तिश्च गङ्गा च मेधा पयसि शाश्वती ।&#x9;020a&lt;br&gt;&#xA;वक्त्रे सोमश्च वै देवो हृदये भगवान्यमः ॥&#x9;020c&lt;br&gt;&#xA;धर्मः पुच्छे क्रिया लोम्नि भास्करश्चक्षुषी श्रितः ।&#x9;021a&lt;br&gt;&#xA;सिद्धाः सन्धिषु सिद्धिश्च तपस्तेजश्च चेष्टने ॥&#x9;021c&lt;br&gt;&#xA;एवं सर्वे सुरगणा नियता गात्रवर्त्मसु ।&#x9;022a&lt;br&gt;&#xA;महती देवता गावो ब्राह्मणैः परिसंस्कृताः ॥&#x9;022c&lt;br&gt;&#xA;गामाश्रयन्ति सहिता देवा हि प्रभविष्णवः ।&#x9;023a&lt;br&gt;&#xA;किमासां सर्वभावेन विदध्याद्भगवान्प्रियम् ॥&#x9;023c&lt;br&gt;&#xA;भवांश्च परया भक्त्या पूजयस्व नरेश्वर ।&#x9;024a&lt;br&gt;&#xA;गावस्तु परमं लोके पवित्रं पावनं हविः ॥&#x9;024c&lt;br&gt;&#xA;निपात्य भक्षितः स्वर्गाद्भार्गवः फेनपः किल ।&#x9;025a&lt;br&gt;&#xA;स च प्राणान्पुनर्लब्ध्वा ततो गोलोकमाश्रितः ॥&#39; &#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/120/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/120/</guid>
      <description>&lt;p&gt;श्रीः&#xA;अध्यायः 120&lt;/p&gt;&#xA;&lt;p&gt;भीष्मेण युधिष्ठिरम् प्रति पेनपोपाख्यानकथनारम्भः ॥ 1 ॥ त्रिशिखरगिर्याश्रमवासिने सुमित्रनाम्ने विप्रवराय आङ्गिरसेनैकस्या गोर्दानम् ॥ 2 ॥ तस्या वंशेऽसङ्ख्येयानां गवां सम्भवः ॥ 3 ॥ सुमित्रेण वत्समुखोद्गतक्षीरफेनपानात्फेनप इति नामाधिगमः ॥ 4 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;कः फेनपेति नाम्नाऽसौ कथं वा भक्षितः पुरा ।&#x9;001a&lt;br&gt;&#xA;मृत उज्जीवितः कस्मात्कथं गोलोकमाश्रितः ॥&#x9;001c&lt;br&gt;&#xA;विरुद्धे मानुषे लोके तथा समयवर्त्मसु ।&#x9;002a&lt;br&gt;&#xA;ऋते दैवं हि दुष्प्रापं मानुषेषु विशेषतः ।&#x9;002c&lt;br&gt;&#xA;संशयो मे महानत्र तन्मे व्याख्यातुमर्हसि ॥&#x9;002e&lt;br&gt;&#xA;भीष्म उवाच &#x9;003&lt;br&gt;&#xA;श्रूयते भार्गवे वंशे सुमित्रो नाम भारत ।&#x9;003a&lt;br&gt;&#xA;वेदाध्ययनसम्पन्नो विपुले तपसि स्थितः ॥&#x9;003c&lt;br&gt;&#xA;वानप्रस्थाश्रमे युक्तः स्वकर्मनिरतः सदा ।&#x9;004a&lt;br&gt;&#xA;विनयाचारतत्वज्ञः सर्वधर्मार्थकोविदः ॥&#x9;004c&lt;br&gt;&#xA;यत्नात्त्रिषवणस्नायी सन्ध्योपासनतत्परः ।&#x9;005a&lt;br&gt;&#xA;अग्निहोत्ररतः क्षान्तो जपञ्जुह्वच्च नित्यदा ॥&#x9;005c&lt;br&gt;&#xA;पितृदेवांश्च नियतमतिथींश्च स पूजयन् ।&#x9;006a&lt;br&gt;&#xA;प्राणसन्धारणार्थं च यत्किञ्चिदुपहारयन् ॥&#x9;006c&lt;br&gt;&#xA;गिरिस्त्रिशिखरो नाम यतः प्रभवते नदी ।&#x9;007a&lt;br&gt;&#xA;कुलजेति पुराणेषु विश्रुता रुद्रनिर्मिता ॥&#x9;007c&lt;br&gt;&#xA;तस्यास्तीरे समे देशे पुष्पमालासमाकुले ।&#x9;008a&lt;br&gt;&#xA;वन्यौषधिद्रुमोपेते नानापक्षिमृगायुते ॥&#x9;008c&lt;br&gt;&#xA;व्यपेतदंशमशके ध्वाङ्क्षगृध्रैरसेविते ।&#x9;009a&lt;br&gt;&#xA;कृष्णदर्भतृणप्राये सुरम्ये ज्योतिरश्मिनि ॥&#x9;009c&lt;br&gt;&#xA;सर्वोन्नतैः समैः श्यामैर्याज्ञीयैस्तरुभिर्वृते ।&#x9;010a&lt;br&gt;&#xA;तत्राश्रमपदं पुण्यं भृगूणामभवत्पुरा ||&#x9;010c&lt;br&gt;&#xA;उवास तत्र नियतः सुमित्रो नाम भार्गवः ।&#x9;011a&lt;br&gt;&#xA;यथोद्दिष्टेन पूर्वेषां भृगूणां साधुवर्त्मना ॥&#x9;011c&lt;br&gt;&#xA;तस्मा आङ्गिरसः कश्चिद्ददौ गां शर्करीं शुभाम् ।&#x9;012a&lt;br&gt;&#xA;वर्षासु पश्चिमे मासि पौर्णमास्यां शुचिव्रतः ॥&#x9;012c&lt;br&gt;&#xA;स तां लब्ध्वा धर्मशीलश्चिन्तयामास तत्परः ।&#x9;013a&lt;br&gt;&#xA;सुमित्रः परया भक्त्या जननीमिव मातरम् ॥&#x9;013c&lt;br&gt;&#xA;तेन सन्धुक्ष्यमाणा सा रोहिणी कामरूपिणी ।&#x9;014a&lt;br&gt;&#xA;प्रवृद्धिमगमच्छ्रेष्ठा प्राणतश्च सुदर्शना ॥&#x9;014c&lt;br&gt;&#xA;सिराविमुक्तपार्श्वान्ता विपुलां कान्तिमुद्वहत् ।&#x9;015a&lt;br&gt;&#xA;श्यामपार्श्वान्तपृष्ठा सा सुरभिर्मधुपिङ्गला ॥&#x9;015c&lt;br&gt;&#xA;बृहती सूक्ष्मरोमान्ता रूपोदग्रा तनुत्वचा ।&#x9;016a&lt;br&gt;&#xA;कृष्णपुच्छा श्वेतवक्त्रा समवृत्तपयोधरा ॥&#x9;016c&lt;br&gt;&#xA;पृष्ठोन्नता पूर्वनता शङ्कुकर्णी सुलोचना ।&#x9;017a&lt;br&gt;&#xA;दीर्घजिह्वा ह्रस्वशृङ्गी सम्पूर्णदशनान्तरा ॥&#x9;017c&lt;br&gt;&#xA;मांसाधिकगलान्ता सा प्रसन्ना शुभदर्शना ।&#x9;018a&lt;br&gt;&#xA;नित्यं शमयुता स्निग्धा सम्पूर्णोदात्तनिस्वना ॥&#x9;018c&lt;br&gt;&#xA;प्राजापत्यैर्गवां नित्यं प्रशस्तैर्लक्षणैर्युता ।&#x9;019a&lt;br&gt;&#xA;यौवनस्थेव वनिता शुशुभे रूपशोभया ॥&#x9;019c&lt;br&gt;&#xA;वृषेणोपगता सा तु कल्या मधुरदर्शना ।&#x9;020a&lt;br&gt;&#xA;मिथुनं जनयामास तुल्यरूपमिवात्मनः ॥&#x9;020c&lt;br&gt;&#xA;संवर्धयामास स तां सवत्सां भार्गवो मुनिः ।&#x9;021a&lt;br&gt;&#xA;तयोः प्रजाधिसंसर्गात्सहस्रं च गवामभूत् ॥&#x9;021c&lt;br&gt;&#xA;गवां जातिसहस्राणि सम्भूतानि परस्परम् ।&#x9;022a&lt;br&gt;&#xA;ऋषभाणां च राजेन्द्र नैवान्तः प्रतिदृश्यते ॥&#x9;022c&lt;br&gt;&#xA;तैराश्रमपदं रम्यमरण्यं चैव सर्वशः ।&#x9;023a&lt;br&gt;&#xA;समाकुलं समभवन्मेघैरिव नभस्थलम् ॥&#x9;023c&lt;br&gt;&#xA;कानि चित्पद्मवर्णानि किंशुकाभानि कानिचित् ।&#x9;024a&lt;br&gt;&#xA;रुक्मवर्णानि चान्यानि चन्द्रांशुसदृशानि च ॥&#x9;024c&lt;br&gt;&#xA;तथा राजतवर्णानि कानिचिल्लोहितानि वै ।&#x9;025a&lt;br&gt;&#xA;नीललोहितताम्राणि कृष्णानि कपिलानि च ।&#x9;025c&lt;br&gt;&#xA;नानारागविचित्राणि यूथानि कुलयूथप ॥&#x9;025e&lt;br&gt;&#xA;न च क्षीरं सुतस्नेहाद्वत्सानामुपजीवति ।&#x9;026a&lt;br&gt;&#xA;भार्गवः केवलं चासीद्गवां प्राणायने रतः ॥&#x9;026c&lt;br&gt;&#xA;तथा शुश्रूषतस्तस्य गवां हितमवेक्षतः ।&#x9;027a&lt;br&gt;&#xA;व्यतीयात्सुमाहान्कालो वत्सोच्छिष्टेन वर्ततः ॥&#x9;027c&lt;br&gt;&#xA;क्षुत्पिपासापरिश्रान्तः सततं प्रस्रवं गवाम् ।&#x9;028a&lt;br&gt;&#xA;वत्सैरुच्छिष्टमुदितं बहुक्षीरतया बहु ॥&#x9;028c&lt;br&gt;&#xA;पीतवांस्तेन नामास्य फेनपेत्यभिविश्रुतम् ।&#x9;029a&lt;br&gt;&#xA;गौतमस्याभिनिष्पन्नमेवं नाम युधिष्ठिर ॥ &#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/121/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/121/</guid>
      <description>&lt;p&gt;श्रीः&#xA;अध्यायः 121&lt;/p&gt;&#xA;&lt;p&gt;फेनपस्य गोभिः कदाचन गोलोकादेत्य गिरिह्रदे स्त्रीरूपधारणेन विहरमाणानां गवामवलोकनम् ॥ 1 ॥ फेनपस्य गोभिः स्वेषां गोलोकप्राप्त्युपायं पृष्टाभिस्ताभिस्ताः प्रति रन्तिदेवस्य सत्रे आत्मनां पशुत्वोपकल्पनस्य तदुपायत्वोक्तिः ॥ 2 ॥ फेनपस्य स्वेष्वतिवत्सलतया यागीयपशुत्वे तदभ्यनुज्ञानस्य दुःसम्पादतां चिन्तयन्तीषु तासु कपिलाभिस्ताभ्यः स्वेषामेव गोषु श्रैष्ठ्यप्राप्तिरूपवराधिगमेन पेनपवधप्रतिज्ञानम् ॥ 3 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;कदाचित्कामरूपिण्यो गावः स्त्रीवेषमाश्रिताः ।&#x9;001a&lt;br&gt;&#xA;ह्रदे क्रीडन्ति संहृष्टा गायन्त्यः पुण्यलक्षणाः ॥?&#x9;001c&lt;br&gt;&#xA;ददृशुस्तस्य गावो वै विस्मयोत्फुल्ललोचनाः ।&#x9;002a&lt;br&gt;&#xA;ऊचुश्च का यूयमिति स्त्रियो मानुषया गिरा ॥&#x9;002c&lt;br&gt;&#xA;स्त्रिय ऊचुः &#x9;003&lt;br&gt;&#xA;गाव एव वयं सर्वकर्मभिः शोभनैर्युताः ।&#x9;003a&lt;br&gt;&#xA;सर्वाः स्त्रीवेषधारिण्यो यथाकामं चरामहे ||&#x9;003c&lt;br&gt;&#xA;गाव ऊचुः &#x9;004&lt;br&gt;&#xA;गवां गावः परं दैवं गवां गावः परा गतिः ।&#x9;004a&lt;br&gt;&#xA;कथयध्वमिहास्माकं केन वः सुकृतां गतिः ॥&#x9;004c&lt;br&gt;&#xA;स्त्रिय ऊचुः &#x9;005&lt;br&gt;&#xA;अस्माकं हविषा देवा ब्राह्मणास्तर्पितास्तथा ।&#x9;005a&lt;br&gt;&#xA;कव्येन पितरश्चैव हव्येनाग्निश्च तर्पितः ॥&#x9;005c&lt;br&gt;&#xA;प्रजया च तथाऽस्माकं कृषिरभ्युद्धृता सदा ।&#x9;006a&lt;br&gt;&#xA;शकटैश्चापि संयुक्ता दशवाहशतेन वै ॥&#x9;006c&lt;br&gt;&#xA;तदेतैः सुकृतैः स्फीतैर्वयं याश्चैव नः प्रजाः ।&#x9;007a&lt;br&gt;&#xA;गोलोकमनुसम्प्राप्ता यः परं कामगोचरः ॥&#x9;007c&lt;br&gt;&#xA;यूयं तु सर्वा रोहिण्यः सप्रजाः सहपुङ्गवाः ।&#x9;008a&lt;br&gt;&#xA;अधोगामिन्य इत्येव पश्यामो दिव्यचक्षुषा ॥&#x9;008c&lt;br&gt;&#xA;गाव ऊचुः &#x9;009&lt;br&gt;&#xA;एवं गवां परं दैवं गाव एव परायणम् ।&#x9;009a&lt;br&gt;&#xA;स्वपक्ष्यास्तारणीया वः शरणाय गता वयम् ॥&#x9;009c&lt;br&gt;&#xA;किमस्माभिः करणीयं वर्तितव्यं कथञ्चन ।&#x9;010a&lt;br&gt;&#xA;प्राप्नुयाम च गोलोकं भवाम न च गर्हिताः ॥&#x9;010c&lt;br&gt;&#xA;स्त्रिय ऊचुः &#x9;011&lt;br&gt;&#xA;वर्तते रन्तिदेवस्य सत्रं वर्षसहस्रकम् ।&#x9;011a&lt;br&gt;&#xA;तत्र तस्य नृपस्याशु पशुत्वमुपगच्छत ॥&#x9;011c&lt;br&gt;&#xA;ततस्तस्योपयोगेन पशुत्वे यज्ञसंस्कृताः ।&#x9;012a&lt;br&gt;&#xA;गोलोकान्प्राप्स्यथ शुभांस्तेन पुण्येन संयुताः ॥&#x9;012c&lt;br&gt;&#xA;भीष्म उवाच &#x9;013&lt;br&gt;&#xA;एतत्तासां वचः श्रुत्वा गवां संहृष्टमानसाः ।&#x9;013a&lt;br&gt;&#xA;गमनाय मनश्चक्रुरौत्सुक्यं चागमन्परम् ॥&#x9;013c&lt;br&gt;&#xA;न हि नो भार्गवो दाता पशुत्वेनोपयोजनम् ।&#x9;014a&lt;br&gt;&#xA;यज्ञस्तस्य नरेन्द्रस्य वर्तते धर्मतस्तथा ॥&#x9;014c&lt;br&gt;&#xA;वयं न चाननुज्ञाताः शक्ता गन्तुं कथञ्चन ।&#x9;015a&lt;br&gt;&#xA;अवोचन्नथ तत्रत्या भार्गवो वध्यतामयम् ॥&#x9;015c&lt;br&gt;&#xA;एतत्सर्वा रोचयत न हि शक्यमतोऽन्यथा ।&#x9;016a&lt;br&gt;&#xA;लोकान्प्राप्तुं सहास्माभिर्निश्चयः क्रियतामयम् ॥&#x9;016c&lt;br&gt;&#xA;न तु तासां समेतानां काचिद्घोरेण चक्षुषा ।&#x9;017a&lt;br&gt;&#xA;शक्नोति भार्गवं द्रष्टुं सत्कृतेनोपसंयुता ॥&#x9;017c&lt;br&gt;&#xA;अथ पद्मसवर्णाभा भास्करांशुसमप्रभाः ।&#x9;018a&lt;br&gt;&#xA;जपालोहितताम्राक्ष्यो निर्मांसकठिनाननाः ॥&#x9;018c&lt;br&gt;&#xA;रोहिण्यः कपिलाः प्राहुः सर्वासां वै समक्षतः ।&#x9;019a&lt;br&gt;&#xA;मेघस्तनितनिर्घोषास्तेजोभिरभिरञ्जिताः ॥&#x9;019c&lt;br&gt;&#xA;वयं हि तं वधिष्यामः सुमित्रं नात्र संशयः ।&#x9;020a&lt;br&gt;&#xA;सुकृतं पृष्ठतः कृत्वा किं नः श्रेयो विधास्यथ ॥&#x9;020c&lt;br&gt;&#xA;गाव ऊचुः &#x9;021&lt;br&gt;&#xA;कपिलाः सर्ववर्णेषु प्रधानत्वमवाप्स्यथ ।&#x9;021a&lt;br&gt;&#xA;गवां शतफला चैकां दत्त्वा फलमवाप्स्यति ॥&#x9;021c&lt;br&gt;&#xA;भीष्म उवाच &#x9;022&lt;br&gt;&#xA;एतद्गवां वचः श्रुत्वा कपिला हृष्टमानसाः ।&#x9;022a&lt;br&gt;&#xA;चक्रुः सर्वा भार्गवस्य सुमित्रस्य वधे मतिम् ॥&#39; &#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/122/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/122/</guid>
      <description>&lt;p&gt;श्रीः&#xA;अध्यायः 122&lt;/p&gt;&#xA;&lt;p&gt;फेनपस्य गोभक्त्युद्रेकसन्तुष्टाभिर्गोलोकादागतगोमातृभिः योगप्रभावेण शरीराद्वियोजनेन स्वलोकप्रापणपूर्वकं तस्मिन्कपिलानिश्चयनिवेदनम् ॥ 1 ॥ ततः कपिलाभिर्यथाप्रतिज्ञं शृङ्गाघातादिना फेनपस्य कुणपशरीरविभेदनम् ॥ 2 ॥&lt;/p&gt;&#xA;&lt;p&gt;&#39;भीष्म उवाच &#x9;001&lt;br&gt;&#xA;यास्तु गोमातरस्तस्य कामचारिण्य आगताः ।&#x9;001a&lt;br&gt;&#xA;समीपं हि सुमित्रस्य कृतज्ञाः समुपस्थिताः ॥&#x9;001c&lt;br&gt;&#xA;अभिप्रशस्य चैवाहुस्तमृषिं पुण्यदर्शनाः ।&#x9;002a&lt;br&gt;&#xA;गोलोकादागता वेद वृषगोमातरो वयम् ॥&#x9;002c&lt;br&gt;&#xA;सुप्रीताः स्म वरं गृह्ण यमिच्छसि महामुने ।&#x9;003a&lt;br&gt;&#xA;यद्धि गोषु परां बुद्धिं कृतवानसि नित्यदा ॥&#x9;003c&lt;br&gt;&#xA;सुमित्र उवाच &#x9;004&lt;br&gt;&#xA;प्रीतोस्म्यनुगृहीतोस्मि यन्मां गोमातरः शुभाः ।&#x9;004a&lt;br&gt;&#xA;सुप्रीतमनसः सर्वास्तिष्ठन्ते च वरप्रदाः ॥&#x9;004c&lt;br&gt;&#xA;भवेद्गोष्वेव मे भक्तिर्यथैवाद्य तथा सदा ।&#x9;005a&lt;br&gt;&#xA;गोघ्नाश्चैवावसीदन्तु नरा ब्रह्मद्विषश्च ये ॥&#x9;005c&lt;br&gt;&#xA;गोमातर ऊचुः &#x9;006&lt;br&gt;&#xA;एवमेतदृषिश्रेष्ठ हितं वदसि नः प्रियम् ।&#x9;006a&lt;br&gt;&#xA;एहि गच्छ सहाऽस्माभिर्गोलोकमृषिसत्तम ॥&#x9;006c&lt;br&gt;&#xA;सुमित्र उवाच &#x9;007&lt;br&gt;&#xA;यूयमिष्टां गतिं यान्तु न ह्यहं गन्तुमुत्सहे ।&#x9;007a&lt;br&gt;&#xA;इमा गावः समुत्सृज्य तपस्विन्यो मम प्रियाः ॥&#x9;007c&lt;br&gt;&#xA;भीष्म उवाच&#x9;008&lt;br&gt;&#xA;तास्तु तस्य वचः श्रुत्वा कपिलानां सुदारुणम् ।&#x9;008a&lt;br&gt;&#xA;नित्युस्तमृषिमुत्क्षिप्य भार्गवं नभ उद्वहन् ॥&#x9;008c&lt;br&gt;&#xA;कलेवरं तु तत्रैव तस्य सन्न्यस्य मातरः ।&#x9;009a&lt;br&gt;&#xA;निष्कृष्य करणं योगादानयन्भार्गवस्य वै ॥&#x9;009c&lt;br&gt;&#xA;सर्वं चास्य तदाचख्युः कपिलानां विचेष्टितम् ।&#x9;010a&lt;br&gt;&#xA;यदर्थं हरणं गोभिर्गोलोकं लोकमातरः ॥&#x9;010c&lt;br&gt;&#xA;ततस्तु कपिलास्तत्र तस्य दृष्ट्वा कलेवरम् ।&#x9;011a&lt;br&gt;&#xA;तथाप्रतिज्ञं शृङ्गैश्च खुरैश्चाप्यवचूर्णयन् ॥&#x9;011c&lt;br&gt;&#xA;ततः सञ्छिद्य बहुधा भार्गवं नृपसत्तम ।&#x9;012a&lt;br&gt;&#xA;ययुर्यत्रेतरा गावस्तच्च सर्वं न्यवेदयन् ॥&#x9;012c&lt;br&gt;&#xA;अथ गोमातृभिः शप्तास्ता गावः पृथिवीचराः ।&#x9;013a&lt;br&gt;&#xA;अमेध्यवदनाः क्षिप्रं भवध्वं ब्रह्मघातकाः ॥&#x9;013c&lt;br&gt;&#xA;एवं कृतज्ञा गावो हि यथा गोमातरो नृप ।&#x9;014a&lt;br&gt;&#xA;ऋषिश्च प्राप्तवाल्ँलोकं गावश्च परिमोक्षिताः ॥&#39; &#x9;014c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/123/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/123/</guid>
      <description>&lt;p&gt;श्रीः&#xA;अध्यायः 123&lt;/p&gt;&#xA;&lt;p&gt;फेनपस्य गोभी रन्तिदेवम् प्रति तत्सत्रे स्वेषां पशुत्वेन विनियोगप्रार्थना ॥ 1 ॥ तेन गवां मध्ये कस्याश्चिदपि सकामत्वज्ञाने सत्रविरामरूपसमयकरणेन सत्रारम्भः ॥ 2 ॥ कदाचन कस्याश्चिद्गोर्वत्सस्नेहाद्विशसने दुःखावगमेन यागोपरमः ॥ 3 ॥&lt;/p&gt;&#xA;&lt;p&gt;&#39;भीष्म उवाच &#x9;001&lt;br&gt;&#xA;ता गावो रन्तिदेवस्य गत्वा यज्ञं मनीषिणः ।&#x9;001a&lt;br&gt;&#xA;आत्मानं ज्ञापयामासुर्महर्षीणां समक्षतः ॥&#x9;001c&lt;br&gt;&#xA;रन्तिदेवस्ततो राजा प्रयतः प्राञ्जलिः शुचिः ।&#x9;002a&lt;br&gt;&#xA;उवाच गावः प्रणतः किमागमनमित्यपि ॥&#x9;002c&lt;br&gt;&#xA;गाव ऊचुः &#x9;003&lt;br&gt;&#xA;इच्चामस्तव राजेन्द्र सत्रेऽस्मिन्विनियोजनम् ।&#x9;003a&lt;br&gt;&#xA;पशुत्वमुपसम्प्राप्तुं प्रसादं कर्तुमर्हसि ॥&#x9;003c&lt;br&gt;&#xA;रन्तिदेव उवाच &#x9;004&lt;br&gt;&#xA;नास्ति शक्तो गवां घातं कर्तुं शतसहस्रशः ।&#x9;004a&lt;br&gt;&#xA;घातयित्वा त्वहं युष्मान्कथमात्मानमुत्तरे ॥&#x9;004c&lt;br&gt;&#xA;यः पशुत्वेन संयोज्य युष्मान्स्वर्गं नयेदिह ।&#x9;005a&lt;br&gt;&#xA;आत्मानं चैव तपसा गावः समुपगम्यताम् ॥&#x9;005c&lt;br&gt;&#xA;गाव ऊचुः &#x9;006&lt;br&gt;&#xA;अस्माकं तारणे युक्तो धर्मात्मा तपसि स्थितः ।&#x9;006a&lt;br&gt;&#xA;श्रुतोऽस्माभिर्भवान्राजंस्ततस्तु स्वयमागताः ॥&#x9;006c&lt;br&gt;&#xA;रन्तिदेव उवाच &#x9;007&lt;br&gt;&#xA;मम सत्रे पशुत्वं वो यद्येवं हि मनीषितम् ।&#x9;007a&lt;br&gt;&#xA;समयेनाहमेतेन जुहुयां वो हुताशने ॥&#x9;007c&lt;br&gt;&#xA;कदाचिद्यदि वः काचिदकामा विनियुज्यते ।&#x9;008a&lt;br&gt;&#xA;तदा समाप्तिः सत्रस्य गवां स्यादिति नैष्ठिकी ॥&#x9;008c&lt;br&gt;&#xA;गाव ऊचुः &#x9;009&lt;br&gt;&#xA;एवमस्तु महाराज यथा त्वं प्रब्रवीषि नः ।&#x9;009a&lt;br&gt;&#xA;अकामाः स्युर्यदा गावस्तदा सत्रं समाप्यताम् ॥&#x9;009c&lt;br&gt;&#xA;भीष्म उवाच &#x9;010&lt;br&gt;&#xA;ततः प्रवृत्ते गोसत्रे रन्तिदेवस्य धीमतः ।&#x9;010a&lt;br&gt;&#xA;गोसहस्राण्यहरहर्नियुज्यन्ते शमीतृभिः ॥&#x9;010c&lt;br&gt;&#xA;एवं बहूनि वर्षाणि व्यतीतानि नराधिप ।&#x9;011a&lt;br&gt;&#xA;गवां वै वध्यमानानां न चान्तः प्रत्यदृश्यत ॥&#x9;011c&lt;br&gt;&#xA;गवां चर्मसहस्रैस्तु राशयः पर्वतोपमाः ।&#x9;012a&lt;br&gt;&#xA;बभूवुः कुरुशार्दूल बहुधा मेघसन्निभाः ॥&#x9;012c&lt;br&gt;&#xA;मेदःक्लेदवहा चैव प्रावर्तत महानदी ।&#x9;013a&lt;br&gt;&#xA;अद्यापि भुवि विख्याता नदी चर्मण्वती शुभा ॥&#x9;013c&lt;br&gt;&#xA;ततः कदाचित्स्वं वत्सं गौरुपामन्त्र्य दुःखिता ।&#x9;014a&lt;br&gt;&#xA;एहि वत्स स्तनं पाहि मा त्वं पश्चात्क्षुधार्दितः ॥&#x9;014c&lt;br&gt;&#xA;तप्स्यसे विमना दुःखं घातितायां मयि ध्रुवम् ।&#x9;015a&lt;br&gt;&#xA;एते ह्यायान्ति चण्डालाः सशस्त्रा मां जिघांसवः ॥&#x9;015c&lt;br&gt;&#xA;अथ शुश्राव तां वाणीं मानुषीं समुदाहृताम् ।&#x9;016a&lt;br&gt;&#xA;रन्तिदेवो महाराज ततस्तां समवारयत् ॥&#x9;016c&lt;br&gt;&#xA;स्थापयामास गोसत्रमथ तं पार्थिवर्षभ ।&#x9;017a&lt;br&gt;&#xA;सत्रोत्सृष्टाः परित्यक्ता गावोऽन्याः समुपाश्रिताः ॥&#x9;017c&lt;br&gt;&#xA;यास्तस्य राज्ञो निहता गावो यज्ञे महात्मनः ।&#x9;018a&lt;br&gt;&#xA;ता गोलोकमुपाजग्मुः प्रेक्षिता ब्रह्मवादिभिः ॥&#x9;018c&lt;br&gt;&#xA;रन्तिदेवोपि राजर्षिरिष्ट्वा यज्ञं यथाविधि ।&#x9;019a&lt;br&gt;&#xA;ततः सख्यं सुरपतेस्त्रिदिवं चाक्षयं ययौ ॥&#x9;019c&lt;br&gt;&#xA;फेनपो दिवि गोलोके मुमुदे शाश्वतीः समाः ।&#x9;020a&lt;br&gt;&#xA;अवशिष्टश्च या गावस्ता बभूवुर्वनेचराः ॥&#x9;020c&lt;br&gt;&#xA;फेनपाख्यानमेतत्ते गवां माहात्म्यमेव च ।&#x9;021a&lt;br&gt;&#xA;कथितं पावनं पुण्यं कृष्णद्वैपायनेरितम् ॥&#x9;021c&lt;br&gt;&#xA;नारायणोऽपि भगवान्दृष्ट्वा गोषु परं यशः ।&#x9;022a&lt;br&gt;&#xA;शुश्रूषां परमां चक्रे भक्तिं च भरतर्षभ ॥&#x9;022c&lt;br&gt;&#xA;तस्मात्त्वमपि राजेन्द्र गा वै पूजय भारत ।&#x9;023a&lt;br&gt;&#xA;द्विजेभ्यश्चैव सततं प्रयच्छ कुरुसत्तम ॥ &#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/124/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/124/</guid>
      <description>&lt;p&gt;श्रीः&#xA;अध्यायः 124&lt;/p&gt;&#xA;&lt;p&gt;भीष्मेण युधिष्ठिरम् प्रति गोमाहात्म्यप्रतिपादकव्यासशुकसंवादानुवादः ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;पवित्राणां पवित्रं यच्छ्रेष्ठं लोकेषु पूजितम् ।&#x9;001a&lt;br&gt;&#xA;महाव्रतं महाभाग तन्मे ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;पितुः पुत्रस्य संवादं व्यासस्य च शुकस्य च ॥&#x9;002c&lt;br&gt;&#xA;ऋषीणामुत्तमं कृष्णं भावितात्मानमच्युतम् ।&#x9;003a&lt;br&gt;&#xA;पारम्पर्यविशेषज्ञं सर्वशास्त्रार्थकोविदम् ॥&#x9;003c&lt;br&gt;&#xA;कृतशौचः शुकस्तत्र कृतजप्यः कृताह्निकः ।&#x9;004a&lt;br&gt;&#xA;परं नियममास्थाय परं धर्ममुपाश्रितः ॥&#x9;004c&lt;br&gt;&#xA;प्रणम्य शिरसा व्यासं सूक्ष्मतत्वार्थदर्शिनम् ।&#x9;005a&lt;br&gt;&#xA;शुकः पप्रच्छ वै प्रश्नं दानधर्मकुतूहलः ॥&#x9;005c&lt;br&gt;&#xA;बहुचित्राणि दानानि बहुशः शंससे मुने ।&#x9;006a&lt;br&gt;&#xA;महार्थं पावनं पुण्यं किंस्विद्दानं महाफलम् ॥&#x9;006c&lt;br&gt;&#xA;केन दुर्गाणि तरति केन लोकानवाप्नुते ।&#x9;007a&lt;br&gt;&#xA;केन वा महदाप्नोति इह लोके परत्र च ॥&#x9;007c&lt;br&gt;&#xA;के वा यज्ञस्य वोढारः केषु यज्ञः प्रतिष्ठितः ।&#x9;008a&lt;br&gt;&#xA;किञ्च यज्ञस्य यज्ञत्वं किञ्च यज्ञस्य भेषजम् ।&#x9;008c&lt;br&gt;&#xA;यज्ञानामुत्तमं किञ्च तद्भवान्प्रब्रवीतु मे ॥&#x9;008e&lt;br&gt;&#xA;स तस्मै भजमानाय जातकौतूहलाय च ।&#x9;009a&lt;br&gt;&#xA;व्यासो व्रतनिधिः प्राह गवामिदमनुत्तमम् ॥&#x9;009c&lt;br&gt;&#xA;धन्यं यशस्यमायुष्यं लोके श्रुतिसुखावहम् ।&#x9;010a&lt;br&gt;&#xA;यत्पवित्रं पवित्राणां मङ्गलानां च मङ्गलम् ॥&#x9;010c&lt;br&gt;&#xA;सर्वपापप्रशमनं तत्समासेन मे शृणु ।&#x9;011a&lt;br&gt;&#xA;यदिदं तिष्ठते लोके जगत्स्थावरजङ्गमम् ।&#x9;011c&lt;br&gt;&#xA;गावस्तत्प्राप्य तिष्ठन्ति गोलोके पुण्यदर्शनाः ॥&#x9;011e&lt;br&gt;&#xA;मातरः सर्वभूतानां विश्वस्य जगतश्च ह ।&#x9;012a&lt;br&gt;&#xA;रुद्राणामिह साध्यानां गाव एव तु मातरः ॥&#x9;012c&lt;br&gt;&#xA;रुद्राणां मातरो ह्येता ह्यादित्यानां स्वसा स्मृताः ।&#x9;013a&lt;br&gt;&#xA;वसूनां च दुहित्रस्ता ब्रह्मसन्तानमूलजाः ॥&#x9;013c&lt;br&gt;&#xA;यासामधिपतिः पूषा मरुतो वालबन्धनाः ।&#x9;014a&lt;br&gt;&#xA;ऐश्वर्यं वरुणो राजा विश्वेदेवाः समाश्रिताः ॥&#x9;014c&lt;br&gt;&#xA;य एवं वेद ता गावो मातरो देवपूजिताः ।&#x9;015a&lt;br&gt;&#xA;स विप्रो ब्रह्मलोकाय गवां लोकाय वा ध्रुवः ॥&#x9;015c&lt;br&gt;&#xA;गावस्तु नावमन्येत कर्मणा मनसा गिरा ।&#x9;016a&lt;br&gt;&#xA;गवां स्थानं परं लोके प्रार्थयेद्यः परां गतिम् ॥&#x9;016c&lt;br&gt;&#xA;न पद्भ्यां ताडयेद्गा वै न दण्डेन न मुष्टिना ।&#x9;017a&lt;br&gt;&#xA;इमां विद्यामुपाश्रित्य पावनीं ब्रह्मनिर्मिताम् ॥&#x9;017c&lt;br&gt;&#xA;मातॄणामन्ववाये च न गोमध्ये न गोव्रजे ।&#x9;018a&lt;br&gt;&#xA;नरो मूत्रपुरीषस्य दृष्ट्वा कुर्याद्विसर्जनम् ॥&#x9;018c&lt;br&gt;&#xA;शुद्धाश्चन्दनशीताङ्ग्यश्चन्द्ररश्मिसमप्रभाः ।&#x9;019a&lt;br&gt;&#xA;सौम्याः सुरभ्यः सुभगा गावो गुग्गुलुगन्धयः ॥&#x9;019c&lt;br&gt;&#xA;सर्वे देवाऽविशन्गा वै समुद्रमिव सिन्धवः ।&#x9;020a&lt;br&gt;&#xA;दिवं चैवान्तरिक्षं च गवां व्युष्टिं समश्नुते ॥&#x9;020c&lt;br&gt;&#xA;दधिना जुहुयादग्निं दधिना स्वस्ति वाचयेत् ।&#x9;021a&lt;br&gt;&#xA;दधि दद्याच्च प्राशेत गवां व्युष्टिं समश्नुते ॥&#x9;021c&lt;br&gt;&#xA;घृतेन जुहुयादग्निं घृतेन स्वस्ति वाचयेत् ।&#x9;022a&lt;br&gt;&#xA;घृतमालभ्य प्राश्नीयाद्गवां व्युष्टिं समश्नुते ॥&#x9;022c&lt;br&gt;&#xA;गावः सञ्जीवना यास्तु गावो दानमनुत्तमम् ।&#x9;023a&lt;br&gt;&#xA;ताः पुण्यगोपाः सुफला भजमानं भजन्तु माम् ॥&#x9;023c&lt;br&gt;&#xA;येन देवाः पवित्रेण स्वर्गलोकमितो गताः ।&#x9;024a&lt;br&gt;&#xA;तत्पवित्रं पवित्राणां मम मूर्ध्नि प्रतिष्ठितम् ॥&#x9;024c&lt;br&gt;&#xA;वीणामृदङ्गपणवा गवां गात्रं प्रतिष्ठिताः ।&#x9;025a&lt;br&gt;&#xA;क्रीडारतिविहारार्थे त्रिषु लोकेषु वर्तते ॥&#x9;025c&lt;br&gt;&#xA;न तत्र देवा वर्तन्ते नाग्निहोत्राणि जुह्वति ।&#x9;026a&lt;br&gt;&#xA;न यज्ञैरिज्यते चात्र यत्र गौर्वै न दृश्यते ॥&#x9;026c&lt;br&gt;&#xA;क्षीरं दधि घृथं यासां रसानामुत्तमो रसः ।&#x9;027a&lt;br&gt;&#xA;अमृतप्रभवा गावस्त्रैलोक्यं येन जीवति ॥&#x9;027c&lt;br&gt;&#xA;इमामाहूय धेनुं च सवत्सां यज्ञमातरम् ।&#x9;028a&lt;br&gt;&#xA;उपाह्वयन्ति यां विप्रा गावो यज्ञहविष्कृतम् ॥&#x9;028c&lt;br&gt;&#xA;या मेध्या प्रथमं कर्म इयं धेनुः सरस्वती ।&#x9;029a&lt;br&gt;&#xA;पौर्णमासेन वत्सेन कामं कामगुणान्विता ॥&#x9;029c&lt;br&gt;&#xA;यत्र सर्वमिदं प्रोतं यत्किञ्चिज्जङ्गमं जगत् ।&#x9;030a&lt;br&gt;&#xA;स गौर्वै प्रथमा पुण्या सर्वभूतहिते रता ॥&#x9;030c&lt;br&gt;&#xA;धारणाः पावनाः पुण्या भावना भूतभावनाः ।&#x9;031a&lt;br&gt;&#xA;गावो मामभिरक्षन्तु इह लोके परत्र च ॥&#x9;031c&lt;br&gt;&#xA;एष यज्ञः सहोपाङ्ग एष यज्ञः सनातनः ।&#x9;032a&lt;br&gt;&#xA;वेदाः सहोपनिषदो गवां रूपाः प्रतिष्ठिताः ॥&#x9;032c&lt;br&gt;&#xA;एतत्तात मया प्रोक्तं गवामिह परं मतम् ।&#x9;033a&lt;br&gt;&#xA;सर्वतः श्रावयेन्नित्यं प्रयतो ब्रह्मसंसदि ॥&#x9;033c&lt;br&gt;&#xA;श्रुत्वा लभेत ताल्ँलोकान्ये मया परिकीर्तिताः ।&#x9;034a&lt;br&gt;&#xA;श्रावयित्वापि प्रीतात्मा लोकांस्तान्प्रतिपद्यते ||&#x9;034c&lt;br&gt;&#xA;धेनुमेकां समादद्यादहन्यहनि पावनीम् ।&#x9;035a&lt;br&gt;&#xA;तत्तथा प्राप्नुयाद्विप्रः पठन्वै गोमतीं सदा ॥&#x9;035c&lt;br&gt;&#xA;अथ धेनुर्न विद्यते तिलधेनुमनुत्तमाम् ।&#x9;036a&lt;br&gt;&#xA;दद्याद्गोमतिकल्पेन तां धेनुं सर्वपावनीम् ॥&#x9;036c&lt;br&gt;&#xA;आह्निकं गोमतीं नित्यं यः पठेत सदा नरः ।&#x9;037a&lt;br&gt;&#xA;सर्वपापात्प्रमुच्येत प्रयतात्मा य आचरेत् ॥&#x9;037c&lt;br&gt;&#xA;घृतं वा नित्यमालभ्य प्राश्य वा गोमतीं जपेत् ।&#x9;038a&lt;br&gt;&#xA;स्नात्वा वा गोकरीषेण पठन्पापात्प्रमुच्यते ॥&#x9;038c&lt;br&gt;&#xA;मनसा गोमतीं जप्येद्गोमत्या नित्यमाह्निकम् ।&#x9;039a&lt;br&gt;&#xA;न त्वेन दिवसं कुर्याद्व्यर्थं गोमत्यपाठकः ॥&#x9;039c&lt;br&gt;&#xA;गोमतीं जपमाना हि देवा देवत्वमाप्नुवन् ।&#x9;040a&lt;br&gt;&#xA;ऋषित्वमृषयश्चापि गोमत्या सर्वमाप्नुवन् ॥&#x9;040c&lt;br&gt;&#xA;बद्धो बन्धात्प्रमुच्येत कृच्छ्रान्मुच्येत सङ्कटात् ।&#x9;041a&lt;br&gt;&#xA;गोमतीं सेवते यस्तु लभते प्रियसङ्गमम् ॥&#x9;041c&lt;br&gt;&#xA;एतत्पवित्रं कार्त्स्न्येन एतद्व्रतमनुत्तमम् ।&#x9;042a&lt;br&gt;&#xA;एतत्तु पृथिवीपाल पावनं शृण्वतां सदा ॥&#x9;042c&lt;br&gt;&#xA;पुत्रकामाश्च ये केचिद्धनकामाश्च मानवाः ।&#x9;043a&lt;br&gt;&#xA;अद्धाने चोरवैरिभ्यो मुच्यते गोमतीं पठन् ॥&#x9;043c&lt;br&gt;&#xA;पूर्ववैरानुबन्धेषु रणे चाप्याततायिनः ।&#x9;044a&lt;br&gt;&#xA;लभेत जयमेवाशु सदा गोमतिपाठकः ॥&#39; &#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/125/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/125/</guid>
      <description>&lt;p&gt;श्रीः&#xA;अध्यायः 125&lt;/p&gt;&#xA;&lt;p&gt;व्यासेन शुकम् प्रति ब्राह्मणेतरवर्णानां कपिलाक्षीरोपजीवनार्हत्वादिकथनम् ॥ 1 ॥&lt;/p&gt;&#xA;&lt;p&gt;&#39;शुक उवाच &#x9;001&lt;br&gt;&#xA;क्षत्रियाश्चैव शूद्राश्च मन्त्रहीनाश्च ये द्विजाः ।&#x9;001a&lt;br&gt;&#xA;कपिलामुपजीवन्ति कथमेतत्पितर्भवेत् ॥&#x9;001c&lt;br&gt;&#xA;श्रीव्यास उवाच &#x9;002&lt;br&gt;&#xA;क्षत्रियाश्चैव शूद्राश्च मन्त्रहीनाश्च ये द्विजाः ।&#x9;002a&lt;br&gt;&#xA;कपिलामुपजीवन्ति तेषां वक्ष्यामि निर्णयम् ॥&#x9;002c&lt;br&gt;&#xA;कपिलास्तूत्तमा लोके गोषु चैवोत्तमा मताः ।&#x9;003a&lt;br&gt;&#xA;तासां दाता लभेत्स्वर्गं विधिना यश्च सेवते ॥&#x9;003c&lt;br&gt;&#xA;स्पृशेत कपिलां यस्तु दण्डेन चरणेन वा ।&#x9;004a&lt;br&gt;&#xA;स तेन स्पर्शमात्रेण नरकायोपपद्यते ॥&#x9;004c&lt;br&gt;&#xA;मन्त्रेण युञ्ज्यात्कपिलां मन्त्रेणैव प्रमुञ्चते ।&#x9;005a&lt;br&gt;&#xA;मन्त्रिहीनं तु यो युञ्जात्कृमियोनौ प्रसूयते ॥&#x9;005c&lt;br&gt;&#xA;प्रहाराहतमर्माङ्गा दुःखेन च जडीकृता ।&#x9;006a&lt;br&gt;&#xA;पदानि यावद्गच्छेत तावल्लोकान्कृमिर्भवेत् ॥&#x9;006c&lt;br&gt;&#xA;यावन्तो बिन्दवस्तस्याः शोणितस्य क्षितिं गताः ।&#x9;007a&lt;br&gt;&#xA;तावद्वर्षसहस्राणि नरकं प्रतिपद्यते ॥&#x9;007c&lt;br&gt;&#xA;मन्त्रेण युञ्ज्यात्कपिलां मन्त्रेण विनियोजयेत् ।&#x9;008a&lt;br&gt;&#xA;मन्त्रहीनैरनुयुतो मज्जयेत्तमसि प्रभो ॥&#x9;008c&lt;br&gt;&#xA;कपिलां येऽपि जीवन्ति बुद्धिमोहान्विता नराः ।&#x9;009a&lt;br&gt;&#xA;तेऽपि वर्षसहस्राणि पतन्ति नरके नृप ॥&#x9;009c&lt;br&gt;&#xA;अथ न्यायेन ये विप्राः कपिलामुपयुञ्जते ।&#x9;010a&lt;br&gt;&#xA;तस्मिंल्लोके प्रमोदन्ते लोकाश्चैषामनामयाः ॥&#x9;010c&lt;br&gt;&#xA;विधिना ये न कुर्वन्ति शूद्रास्तानुपधारय ॥&#39; &#x9;011ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/126/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/126/</guid>
      <description>&lt;p&gt;श्रीः&#xA;अध्यायः 126&lt;/p&gt;&#xA;&lt;p&gt;व्यासेन शुकम् प्रति कपिलानां गवां स्वाङ्गप्रवेशनेन देवेभ्यः प्रच्छन्नमात्मनोगोपनात्परितुष्टस्याग्नेर्वरात्सर्वश्रैष्ठ्यप्राप्तिकथनम् ॥ 1 ॥&lt;/p&gt;&#xA;&lt;p&gt;&#39;शुक उवाच &#x9;001&lt;br&gt;&#xA;नानावर्णैरुपेतानां गवां किं मुनिसत्तम ।&#x9;001a&lt;br&gt;&#xA;कपिलाः सर्ववर्णेषु वरिष्ठत्वमवाप्नुवन् ॥&#x9;001c&lt;br&gt;&#xA;व्यास उवाच &#x9;002&lt;br&gt;&#xA;शृणु पुत्र यथा गोषु वरिष्ठाः कपिलाः स्मृताः ।&#x9;002a&lt;br&gt;&#xA;कपिलत्वं च सम्प्राप्ताः पूज्याश्चि सततं नृषु ॥&#x9;002c&lt;br&gt;&#xA;अग्निः पुरापचक्राम देवेभ्य इति नः श्रुतम् ।&#x9;003a&lt;br&gt;&#xA;देवेभ्यो मां छादयत शरण्याः शरणं गतम् ॥&#x9;003c&lt;br&gt;&#xA;ऊचुस्ताः सहितास्तत्र स्वागतं तव पावक ।&#x9;004a&lt;br&gt;&#xA;इह गुप्तस्त्वमस्माभिर्न देवैरुपलप्स्यसे ॥&#x9;004c&lt;br&gt;&#xA;अथ देवा विवित्सन्तः पावकं परिचक्रमुः ।&#x9;005a&lt;br&gt;&#xA;गोषु गुप्तं च विज्ञाय ताः क्षिप्रमुपतस्थिरे ॥&#x9;005c&lt;br&gt;&#xA;युष्मासु निवसत्यग्निरिति गाः समचूचुदन् ।&#x9;006a&lt;br&gt;&#xA;प्रकाश्यतां हुतवहो लोकान्न च्छेत्तुमर्हथ ॥&#x9;006c&lt;br&gt;&#xA;एवमस्त्वित्युनुज्ञाय पावकं समदर्शयन् ॥&#x9;007ac&lt;br&gt;&#xA;अधिगम्य पावकं तुष्टास्ते देवाः सद्य एव तु ।&#x9;008a&lt;br&gt;&#xA;अग्निं प्रचोदयामासुः क्रियतां गोष्वनुग्रहः ॥&#x9;008c&lt;br&gt;&#xA;गवां तु यासां गात्रेषु पावकः समवस्थितः ।&#x9;009a&lt;br&gt;&#xA;कपिलत्वमनुप्राप्ताः सर्वश्रेष्ठत्वमेव च ॥&#x9;009c&lt;br&gt;&#xA;महाफलत्वं लोके च ददौ तासां हुताशनः ।&#x9;010a&lt;br&gt;&#xA;तस्माद्धि सर्ववर्णानां कपिलां गां प्रदापय ।&#x9;010c&lt;br&gt;&#xA;श्रोत्रियाय प्रशान्ताय प्रयतायाग्निहोत्रिणे ॥&#x9;010e&lt;br&gt;&#xA;यावन्ति रोमाणि भन्ति धेन्वा युगानि तावन्ति पुनाति दातॄन् ।&#x9;011a&lt;br&gt;&#xA;प्रतिग्रहीतॄंश्च पुनाति दत्ता शिष्टे तु गौर्वै प्रतिपादनेन ॥ &#x9;011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/127/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/127/</guid>
      <description>&lt;p&gt;श्रीः&#xA;अध्यायः 127&lt;/p&gt;&#xA;&lt;p&gt;व्यासेन शुकम् प्रति कपिलालक्षणविभागादिकथनम् ॥ 1 ॥&lt;/p&gt;&#xA;&lt;p&gt;शुक उवाच &#x9;001&lt;br&gt;&#xA;केन वर्णविभागेन विज्ञेया कपिला भवेत् ।&#x9;001a&lt;br&gt;&#xA;कति वा लक्षणान्यस्या दृष्टानि मुनिभिः पुरा ॥&#x9;001c&lt;br&gt;&#xA;श्रीव्यास उवाच &#x9;002&lt;br&gt;&#xA;शृणु तात यथा गोषु विज्ञेया कपिला भवेत् ।&#x9;002a&lt;br&gt;&#xA;नेत्रयोः शृङ्गयोश्चैव खुरेषु वृषणेषु च ।&#x9;002c&lt;br&gt;&#xA;कर्णतो घ्राणतश्चापि षड्विधाः कपिलाः स्मृताः ॥&#x9;002e&lt;br&gt;&#xA;एतेषां लक्षणानां तु यद्येकमपि दृश्यते ।&#x9;003a&lt;br&gt;&#xA;कपिलां तां विजानीयादेवमाहुर्मनीषिणः ॥&#x9;003c&lt;br&gt;&#xA;आग्नेयी नेत्रकपिला खुरैर्माहेश्वरी भवेत् ।&#x9;004a&lt;br&gt;&#xA;ग्रीवायां वैष्णवी ज्ञेया पूष्णो घ्राणादजायत ॥&#x9;004c&lt;br&gt;&#xA;कर्णतस्तु वसन्तेन स्वयोनिमभिजायते ।&#x9;005a&lt;br&gt;&#xA;गायत्र्याश्च वृषणयोरुत्पत्तिः षड्गुणा स्मृता ॥&#x9;005c&lt;br&gt;&#xA;एवं गावश्च विप्राश्च गायत्री सत्यमेव च ।&#x9;006a&lt;br&gt;&#xA;वसन्तश्च सुवर्णश्च एकतः समजायत ॥&#x9;006c&lt;br&gt;&#xA;नेत्रयोः कपिलां यस्तु वाहयेत दुहेत वा ।&#x9;007a&lt;br&gt;&#xA;स पापकर्मा नरकं प्रतिष्ठां प्रतिपद्यते ॥&#x9;007c&lt;br&gt;&#xA;नरकाद्विप्रमुक्तस्तु तिर्यग्योनिं निषेवते ।&#x9;008a&lt;br&gt;&#xA;यदा लभेत मानुष्यं जात्यन्धो जायते नरः ॥&#x9;008c&lt;br&gt;&#xA;शृङ्गयोः कपिलां यस्तु वाहयेत दुहेत वा ।&#x9;009a&lt;br&gt;&#xA;तिर्यग्योनिं स लभते जायमानः पुनः पुनः ॥&#x9;009c&lt;br&gt;&#xA;खुरेषु कपिलां यस्तु वाहयेत दुहेत वा ।&#x9;010a&lt;br&gt;&#xA;तमस्यपारे मज्जेत धनहीनो नराधमः ॥&#x9;010c&lt;br&gt;&#xA;कपिलां वालधानेषु वाहयेत दुहेत वा ।&#x9;011a&lt;br&gt;&#xA;निराश्रयः सदा चैव जायते यदि चेत्कृमिः ॥&#x9;011c&lt;br&gt;&#xA;कर्णेन कपिलां यस्तु जानन्नप्युपजीवति ।&#x9;012a&lt;br&gt;&#xA;सहस्रशः शुचिर्भूत्वा मानुष्यं प्राप्नुयादथ ।&#x9;012c&lt;br&gt;&#xA;चण्डालः पापयोनिश्च जायते स नराधमः ॥&#x9;012e&lt;br&gt;&#xA;घ्राणेन कपिलां यस्तु प्रमादादुपजीवति ।&#x9;013a&lt;br&gt;&#xA;सोऽपि वर्षसहस्राणि तिर्यग्योनौ प्रजायते ॥&#x9;013c&lt;br&gt;&#xA;व्याधिग्रस्तो जडो रोगी भवेन्मानुष्यमागतः ॥&#x9;014ac&lt;br&gt;&#xA;मधुसर्पिस्सुगन्धास्तु कपिलाः शास्त्रतः स्मृताः ।&#x9;015a&lt;br&gt;&#xA;एताः समुपजीवेत सोऽपि तिर्यक्षु जायते ॥&#x9;015c&lt;br&gt;&#xA;स्थावरत्वमनुप्राप्तो यदि मानुष्यतां लभेत् ।&#x9;016a&lt;br&gt;&#xA;अल्पायुः स भवेज्जातो हीनवर्णकुलोद्भवः ॥&#x9;016c&lt;br&gt;&#xA;ये तु पापा ह्यसूयन्ते कपिलां वाहयन्ति च ।&#x9;017a&lt;br&gt;&#xA;निरयेषु प्रतिष्ठन्ते यावदाभूतसम्प्लवम् ॥ &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/128/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/128/</guid>
      <description>&lt;p&gt;श्रीः&#xA;अध्यायः 128&lt;/p&gt;&#xA;&lt;p&gt;भीष्मेण युधिष्ठिरम् प्रति श्रियो बलात्कारेण स्वप्रार्थनया गोमूत्रपुरीषयोर्निवासस्य कथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;मया गवां पुरीषं वै श्रिया जुष्टमिति श्रुतम् ।&#x9;001a&lt;br&gt;&#xA;एतदिच्छाम्यहं श्रोतुं संशयोऽत्र हि मे महान् ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;गोभिर्नृपेह संवादं श्रिया भारतसत्तम ॥&#x9;002c&lt;br&gt;&#xA;श्रीः कृत्वेह वपुः कान्तं गोमध्येषु विवेश ह ।&#x9;003a&lt;br&gt;&#xA;गावोऽथ विस्मितास्तस्या दृष्ट्वा रूपस्य सम्पदम् ॥&#x9;003c&lt;br&gt;&#xA;गाव ऊचुः &#x9;004&lt;br&gt;&#xA;काऽसि देवि कुतो वा त्वं रूपेणाप्रतिमा भुवि ।&#x9;004a&lt;br&gt;&#xA;विस्मिताः स्म महाभागे तव रूपस्य सम्पदा ॥&#x9;004c&lt;br&gt;&#xA;इच्छामस्त्वां वयं ज्ञातुं का त्वं क्व च गमिष्यसि ।&#x9;005a&lt;br&gt;&#xA;तत्त्वेन हि सुवर्णाभे सर्वमेतद्ब्रवीहि नः ॥&#x9;005c&lt;br&gt;&#xA;श्रीरुवाच &#x9;006&lt;br&gt;&#xA;लोकस्य कान्तिर्भद्रं वः श्रीर्नामाहं परिश्रुता ।&#x9;006a&lt;br&gt;&#xA;मया दैत्याः परित्यक्ता विनष्टाः शाश्वतीः समाः ॥&#x9;006c&lt;br&gt;&#xA;मयाऽभिपन्ना देवाश्च मोदन्ते शाश्वतीः समाः ।&#x9;007a&lt;br&gt;&#xA;इन्द्रो विवस्वान्सोमश्च विष्णुरापोऽग्निरेव च ॥&#x9;007c&lt;br&gt;&#xA;मयाऽभिपन्ना दीप्यन्ते ऋषयो देवतास्तथा ।&#x9;008a&lt;br&gt;&#xA;यान्नाविशाम्यहं गावस्ते विनश्यन्ति सर्वशः ॥&#x9;008c&lt;br&gt;&#xA;धर्मश्चार्थश्च कामश्च मया जुष्टाः सुखान्विताः ।&#x9;009a&lt;br&gt;&#xA;एवम्प्रभावां मां गावो विजानीत सुखप्रदाम् ॥&#x9;009c&lt;br&gt;&#xA;इच्छामि चापि युष्मासु वस्तुं सर्वासु नित्यदा ।&#x9;010a&lt;br&gt;&#xA;आगत्य प्रार्थये युष्माञ्श्रीजुष्टा भवताऽनघाः ॥&#x9;010c&lt;br&gt;&#xA;गाव ऊचुः &#x9;011&lt;br&gt;&#xA;अध्रुवा चपला च त्वं सामान्या बहुभिः सह ।&#x9;011a&lt;br&gt;&#xA;न त्वामिच्छाम भद्रं ते गम्यतां यत्र रोचते ॥&#x9;011c&lt;br&gt;&#xA;वपुष्मन्त्यो वयं सर्वाः किमस्माकं त्वयाऽद्य वै ।&#x9;012a&lt;br&gt;&#xA;यथेष्टं गम्यतां तत्र कृतकार्या वयं त्वया ॥&#x9;012c&lt;br&gt;&#xA;श्रीरुवाच &#x9;013&lt;br&gt;&#xA;किमेतद्वः क्षमं गावो यन्मां नेहाभिनन्दथ ।&#x9;013a&lt;br&gt;&#xA;न मां सम्प्रतिगृह्णीध्वं कस्माद्वै दुर्लभां सतीम् ॥&#x9;013c&lt;br&gt;&#xA;सत्यश्च लोकवादोऽयं लोके चरति सुव्रताः ।&#x9;014a&lt;br&gt;&#xA;स्वयं प्राप्ते परिभवो भवतीति विनिश्चयः ॥&#x9;014c&lt;br&gt;&#xA;महदुग्रं तपः कृत्वा मां निषेवन्ति मानवाः ।&#x9;015a&lt;br&gt;&#xA;देवदानवगन्धर्वाः पिशाचोरगराक्षसाः ॥&#x9;015c&lt;br&gt;&#xA;क्षममेतद्धि वो गावः प्रतिगृह्णीत मामिह ।&#x9;016a&lt;br&gt;&#xA;नावमन्या ह्यहं सौम्यास्त्रैलोक्ये सचराचरे ॥&#x9;016c&lt;br&gt;&#xA;गाव ऊचुः &#x9;017&lt;br&gt;&#xA;नावमन्यामहे देवि न त्वां परिभवामहे ।&#x9;017a&lt;br&gt;&#xA;अध्रुवा चलचित्तासि ततस्त्वां वर्जयामहे ॥&#x9;017c&lt;br&gt;&#xA;बहुना च किमुक्तेन गम्यतां यत्र वाञ्छसि ।&#x9;018a&lt;br&gt;&#xA;वपुष्मन्त्यो वयं सर्वाः किमस्माकं त्वयाऽनघे ॥&#x9;018c&lt;br&gt;&#xA;श्रीरुवाच &#x9;019&lt;br&gt;&#xA;अवज्ञाता भविष्यामि सर्वलोकेषु मानवैः ।&#x9;019a&lt;br&gt;&#xA;प्रत्याख्यातेति युष्माभिः प्रसादः क्रियतां मम ॥&#x9;019c&lt;br&gt;&#xA;महाभागा भवत्यो वै शरण्याः शरणागताम् ।&#x9;020a&lt;br&gt;&#xA;परित्रायन्तु मां नित्यं भजमानामनिन्दिताम् ॥&#x9;020c&lt;br&gt;&#xA;माननामहमिच्छामि भवत्यः सततं शिवाः ।&#x9;021a&lt;br&gt;&#xA;अप्येकाङ्गेष्वधो वस्तुमिच्छामि च सुकुत्सिते ॥&#x9;021c&lt;br&gt;&#xA;न वोऽस्ति कुत्सितं किञ्चिदङ्गेष्वालक्ष्यतेऽनघाः ।&#x9;022a&lt;br&gt;&#xA;पुण्याः पवित्राः सुभगा अवाग्देशं प्रयच्छथ ।&#x9;022c&lt;br&gt;&#xA;वसेयं यत्र वो देहे तन्मे व्याख्यातुमर्हथ ॥&#x9;022e&lt;br&gt;&#xA;एवमुक्तास्तु ता गावः शुभाः करुणवत्सलाः ।&#x9;023a&lt;br&gt;&#xA;सम्मान्य सहिताः सर्वाः श्रियमूचुर्नराधिप ॥&#x9;023c&lt;br&gt;&#xA;अवश्यं मानना कार्या तवास्माभिर्यशस्विनि ।&#x9;024a&lt;br&gt;&#xA;शकृन्मूत्रे निवसतां पुण्यमेतद्धि नः शुभे ॥&#x9;024c&lt;br&gt;&#xA;श्रीरुवाच &#x9;025&lt;br&gt;&#xA;दिष्ट्या प्रसादो युष्माभिः कृतो मेऽनुग्रहात्मकः ।&#x9;025a&lt;br&gt;&#xA;एवं भवतु भद्रं वः पूजिताऽस्मि सुखप्रदाः ॥&#x9;025c&lt;br&gt;&#xA;भीष्म उवाच &#x9;026&lt;br&gt;&#xA;एवं कृत्वा तु समयं श्रीर्गोभिः सह भारत ।&#x9;026a&lt;br&gt;&#xA;पश्यन्तीनां ततस्तासां तत्रैवान्तरधीयत ॥&#x9;026c&lt;br&gt;&#xA;एवं गोशकृतः पुत्र माहात्म्यं तेऽनुवर्णितम् ।&#x9;027a&lt;br&gt;&#xA;माहात्म्यं च गवां भूयः श्रूयतां गदतो मम ॥ &#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/129/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/129/</guid>
      <description>&lt;p&gt;श्रीः&#xA;अध्यायः 129&lt;/p&gt;&#xA;&lt;p&gt;भीष्मेण युधिष्ठिरम् प्रति गोलोकस्य देवलोकस्य देवलोकादप्युपरितनत्वे निमित्तप्रतिपादकब्रह्मशक्रसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;ये च गाः सम्प्रयच्छन्ति हुतशिष्टाशिनश्च ये ।&#x9;001a&lt;br&gt;&#xA;तेषां सत्राणि यज्ञाश्च नित्यमेव युधिष्ठिर ॥&#x9;001c&lt;br&gt;&#xA;ऋते दधिघृतेनेह न यज्ञः सम्प्रवर्तते ।&#x9;002a&lt;br&gt;&#xA;तेन यज्ञस्य यज्ञत्वमतो मूलं च लक्ष्यते ॥&#x9;002c&lt;br&gt;&#xA;दानानामपि सर्वेषां गवां दानं प्रशस्यते ।&#x9;003a&lt;br&gt;&#xA;गावः श्रेष्ठाः पवित्राश्च पावनं ह्येतदुत्तमम् ॥&#x9;003c&lt;br&gt;&#xA;पुष्ट्यर्थमेताः सेवेत शान्त्यर्थमपि चैव ह ।&#x9;004a&lt;br&gt;&#xA;पयो दधि घृतं चासां सर्वपापप्रमोचनम् ॥&#x9;004c&lt;br&gt;&#xA;गावस्तेजः परं प्रोक्तमिह लोके परत्र च ।&#x9;005a&lt;br&gt;&#xA;न गोभ्यः परमं किञ्चित्पवित्रं भरतर्षभ ॥&#x9;005c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;006a&lt;br&gt;&#xA;पितामहस्य संवादमिन्द्रस्य च युधिष्ठिर ॥&#x9;006c&lt;br&gt;&#xA;पराभूतेषु दैत्येषु शक्रस्त्रिभुवनेश्वरः ।&#x9;007a&lt;br&gt;&#xA;प्रजाः समुदिताः सर्वाः सत्यधर्मपरायणाः ॥&#x9;007c&lt;br&gt;&#xA;अथर्षयः सगन्धर्वाः किन्नरोरगराक्षसाः ।&#x9;008a&lt;br&gt;&#xA;देवासुरसुपर्णाश्च प्रजानां पतयस्तथा ।&#x9;008c&lt;br&gt;&#xA;पर्युपासत कौन्तेय कदाचिद्वै पितामहम् ॥&#x9;008e&lt;br&gt;&#xA;नारदः पर्वतश्चैव विश्वावसुहहाहुहूः ।&#x9;009a&lt;br&gt;&#xA;दिव्यतानेषु गायन्तः पर्युपासत तं प्रभुम् ॥&#x9;009c&lt;br&gt;&#xA;तत्र दिव्यानि पुष्पाणि प्रावहत्पवनस्तदा ।&#x9;010a&lt;br&gt;&#xA;आजह्रुर्ऋतवश्चापि सुगन्धीनि पृथक्पृथक् ॥&#x9;010c&lt;br&gt;&#xA;तस्मिन्देवसमावाये सर्वभूतसमागमे ।&#x9;011a&lt;br&gt;&#xA;दिव्यवादित्रसङ्घुष्टे दिव्यस्त्रीचारणावृते ।&#x9;011c&lt;br&gt;&#xA;इन्द्रः पप्रच्छ देवेशमभिवाद्य प्रणम्य च ॥&#x9;011e&lt;br&gt;&#xA;देवानां भगवन्कस्माल्लोकेशानां पितामह ।&#x9;012a&lt;br&gt;&#xA;उपरिष्टाद्गवां लोक एतदिच्छामि वेदितुम् ॥&#x9;012c&lt;br&gt;&#xA;किं तपो ब्रह्मचर्यं वा गोभिः कृतमिहेश्वर |&#x9;013a&lt;br&gt;&#xA;देवानामुपरिष्टाद्यद्वसन्त्यरजसः सुखम् ॥&#x9;013c&lt;br&gt;&#xA;ततः प्रोवाच ब्रह्मा तं शक्रं बलनिषूदनम् ।&#x9;014a&lt;br&gt;&#xA;अवज्ञातास्त्वया नित्यं गावो बलनिषूदन ॥&#x9;014c&lt;br&gt;&#xA;तेन त्वमासां माहात्म्यं न वेत्सि शृणु यत्प्रभो ।&#x9;015a&lt;br&gt;&#xA;गवां प्रभावं परमं माहात्म्यं च सुरर्षभ ॥&#x9;015c&lt;br&gt;&#xA;यज्ञाङ्गं कथिता गावो यज्ञ एव च वासव ।&#x9;016a&lt;br&gt;&#xA;एताभिश्च विना यज्ञो न वर्तेत कथञ्चन ॥&#x9;016c&lt;br&gt;&#xA;धारयन्ति प्रजाश्चैताः पयसा हविषा तथा ।&#x9;017a&lt;br&gt;&#xA;एतासां तनयाश्चापि कृषियोगमुपासते ॥&#x9;017c&lt;br&gt;&#xA;जनयन्ति च धान्यानि बीजानि विविधानि च ।&#x9;018a&lt;br&gt;&#xA;ततो यज्ञाः प्रवर्तन्ते हव्यं कव्यं च सर्वशः ॥&#x9;018c&lt;br&gt;&#xA;पयो दधि घृतं चैव पुण्याश्चैताः सुराधिप ।&#x9;019a&lt;br&gt;&#xA;वहन्ति विविधान्भोगान्क्षुत्तृष्णापरिपीडिताः ॥&#x9;019c&lt;br&gt;&#xA;मुनींश्च धारयन्तीह प्रजाश्चैवापि कर्मणा ।&#x9;020a&lt;br&gt;&#xA;वासवाऽकूटवाहिन्यः कर्मणा सुकृतेन च ॥&#x9;020c&lt;br&gt;&#xA;उपरिष्टात्ततोऽस्माकं वसन्त्येताः सदैव हि ।&#x9;021a&lt;br&gt;&#xA;एतत्ते कारणं शक्र निवासकृतमद्य वै ।&#x9;021c&lt;br&gt;&#xA;गावो देवोपरिष्टाद्धि समाख्याताः शतक्रतो ॥&#x9;021e&lt;br&gt;&#xA;एता हि वरदत्ताश्च वरदाश्चापि वासव ।&#x9;022a&lt;br&gt;&#xA;सुरभ्यः पुण्यकर्मिण्यः पावनाः शुभलक्षणाः ॥&#x9;022c&lt;br&gt;&#xA;यदर्थं गां गताश्चैव सुरभ्यः सुरसत्तम ।&#x9;023a&lt;br&gt;&#xA;तच्च मे शृणु कार्स्न्येन वदतो बलसूदन ॥&#x9;023c&lt;br&gt;&#xA;पुरा देवयुगे तात दैत्येन्द्रेषु महात्मसु ।&#x9;024a&lt;br&gt;&#xA;त्रील्ँलोकाननुशासत्सु विष्णौ गर्भत्वमागते ॥&#x9;024c&lt;br&gt;&#xA;अदित्यां तप्यमानायां तपो घोरं सुदुश्चरम् ।&#x9;025a&lt;br&gt;&#xA;पुत्रार्थममरश्रेष्ठ पादेनैकेन नित्यदा ॥&#x9;025c&lt;br&gt;&#xA;तां तु दृष्ट्वा महादेवीं तप्यमानां महत्तपः ।&#x9;026a&lt;br&gt;&#xA;दक्षस्य दुहिता देवी सुरभिर्नाम नामतः ॥&#x9;026c&lt;br&gt;&#xA;अतप्यत तपो घोरं हृष्टा धर्मपरायणा ।&#x9;027a&lt;br&gt;&#xA;कैलासशिखरे रम्ये देवगन्धर्वसेविते ॥&#x9;027c&lt;br&gt;&#xA;व्यतिष्ठदेकपादेन परमं योगमास्थिता ।&#x9;028a&lt;br&gt;&#xA;दशवर्षसहस्राणि दशवर्षशतानि च ॥&#x9;028c&lt;br&gt;&#xA;सन्तप्तास्तपसा तस्या देवाः सर्षिमहोरगाः ।&#x9;029a&lt;br&gt;&#xA;तत्र गत्वा मया सार्धं पर्युपासत तां शुभाम् ॥&#x9;029c&lt;br&gt;&#xA;अथाहमब्रवं तत्र देवीं तां तपसाऽन्विताम् ।&#x9;030a&lt;br&gt;&#xA;किमर्थं तप्यसे देवि तपो घोरमनिन्दिते ॥&#x9;030c&lt;br&gt;&#xA;प्रीतस्तेऽहं महाभागो तपसाऽनेन शोभने ।&#x9;031a&lt;br&gt;&#xA;वरयस्व वरं देवि दातास्मीति पुरन्दर ॥&#x9;031c&lt;br&gt;&#xA;सुरभिरुवाच &#x9;032&lt;br&gt;&#xA;वरेण भगवन्मह्यं कृतं लोकपितामह ।&#x9;032a&lt;br&gt;&#xA;एष एव वरो मेऽद्य यत्प्रीतोसि ममानघ ॥&#x9;032c&lt;br&gt;&#xA;ब्रह्मोवाच &#x9;033&lt;br&gt;&#xA;तामेवं ब्रुवतीं देवीं सुरभिं त्रिदशेश्वर ।&#x9;033a&lt;br&gt;&#xA;प्रत्यब्रवं यद्देवेन्द्र तन्निबोध शचीपते ॥&#x9;033c&lt;br&gt;&#xA;अलोभकाम्यया देवि तपसा शुचिना च ते ।&#x9;034a&lt;br&gt;&#xA;प्रसन्नोऽहं वरं तस्मादमरत्वं ददामि ते ॥&#x9;034c&lt;br&gt;&#xA;त्रयाणामपि लोकानामुपरिष्टान्निवत्स्यसि ।&#x9;035a&lt;br&gt;&#xA;मत्प्रसादाच्च विख्यातो गोलोकः सम्भविष्यति ॥&#x9;035c&lt;br&gt;&#xA;मानुषेषु च कुर्वाणाः प्रजाः कर्म शुभास्तव ।&#x9;036a&lt;br&gt;&#xA;निवत्स्यन्ति महाभागो सर्वा दुहितरश्च ते ॥&#x9;036c&lt;br&gt;&#xA;मनसा चिन्तिता भोगास्त्वया वै दिव्यमानुषाः ।&#x9;037a&lt;br&gt;&#xA;यच्च स्वर्गसुखं देवि तत्ते सम्पत्स्यते शुभे ॥&#x9;037c&lt;br&gt;&#xA;तस्या लोकाः सहस्राक्ष सर्वकामसमन्विताः ।&#x9;038a&lt;br&gt;&#xA;न तत्र क्रमते मृत्युर्न जरा न च पावकः ।&#x9;038c&lt;br&gt;&#xA;न दैन्यं नाशुभं किञ्चिद्विद्यते तत्र वासव ॥&#x9;038e&lt;br&gt;&#xA;तत्र दिव्यान्यरण्यानि दिव्यानि भवनानि च ।&#x9;039a&lt;br&gt;&#xA;विमानानि सुयुक्तानि कामगानि च वासव ॥&#x9;039c&lt;br&gt;&#xA;ब्रह्मचर्येण तपसा सत्येन च दमेन च ।&#x9;040a&lt;br&gt;&#xA;दानैश्च विविधैः पुण्यैस्तथा तीर्थानुसेवनात् ॥&#x9;040c&lt;br&gt;&#xA;तपसा महता चैव सुकृतेन च कर्मणा ।&#x9;041a&lt;br&gt;&#xA;शक्यः समासादयितुं गोलोकः पुष्करेक्षण ॥&#x9;041c&lt;br&gt;&#xA;एतत्ते सर्वमाख्यातं मया शक्रानुपृच्छते ।&#x9;042a&lt;br&gt;&#xA;न ते परिभवः कार्यो गवामसुरसूदन ॥&#x9;042c&lt;br&gt;&#xA;भीष्म उवाच &#x9;043&lt;br&gt;&#xA;एतच्छ्रुत्वा सहस्राक्षः पूजयामास नित्यदा ।&#x9;043a&lt;br&gt;&#xA;गाश्चक्रे बहुमानं च तासु नित्यं युधिष्ठिर ॥&#x9;043c&lt;br&gt;&#xA;एतत्ते सर्वमाख्यातं पावनं च महाद्युते ।&#x9;044a&lt;br&gt;&#xA;पवित्रं परमं चापि गवां माहात्म्यमुत्तमम् ||&#x9;044c&lt;br&gt;&#xA;कीर्तितं पुरुषव्याघ्र सर्वपापविमोचनम् ।&#x9;045a&lt;br&gt;&#xA;य इदं कथयेन्नित्यं ब्राह्मणेभ्यः समाहितः ॥&#x9;045c&lt;br&gt;&#xA;हव्यकव्येषु यज्ञेषु पितृकार्येषु चैव ह ।&#x9;046a&lt;br&gt;&#xA;सार्वकामिकमक्षय्यं पितॄंस्तस्योपतिष्ठते ॥&#x9;046c&lt;br&gt;&#xA;गोषु भक्तश्च लभते यद्यदिच्छति मानवः ।&#x9;047a&lt;br&gt;&#xA;स्त्रियोपि भक्ता या गोषु ताश्च काममवाप्नुयुः ॥&#x9;047c&lt;br&gt;&#xA;पुत्रार्थी लभते पुत्रं कन्यार्थी तामवाप्नुयात् ।&#x9;048a&lt;br&gt;&#xA;धनार्थी लभते वित्तं धर्मार्थी धर्ममाप्नुयात् ॥&#x9;048c&lt;br&gt;&#xA;विद्यार्थी चाप्नुयाद्विद्यां सुखार्थी प्राप्नुयात्सुखम् ।&#x9;049a&lt;br&gt;&#xA;न किञ्चिद्दुर्लभं चैव गवां भक्तस्य भारत ॥ &#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/130/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/130/</guid>
      <description>&lt;p&gt;श्रीः&#xA;अध्यायः 130&lt;/p&gt;&#xA;&lt;p&gt;युधिष्ठिरेण सुवणोत्पत्तिप्रकारम् पृष्टेन भीष्मेण तत्प्रतिपादकवसिष्ठपरसुरामसंवादानुवादारम्भः ॥ 1 ॥ भवस्य भवान्या सह रतियोगे तद्वीर्यभीरुभिर्देवैः प्रार्थितेन देवेन वीर्यस्योर्ध्वनिरोधनेन प्रजोच्छेदकुपितया देव्या देवानामनपत्यत्वशापदानम् || 2 ||&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;उक्तं पितामहेनेदं गवां दानमनुत्तमम् ।&#x9;001a&lt;br&gt;&#xA;विशेषेण नरेन्द्राणामिह धर्ममवेक्षताम् ॥&#x9;001c&lt;br&gt;&#xA;राज्यं हि सततं दुःखमाश्रमाश्च सुदुर्विदाः ।&#x9;002a&lt;br&gt;&#xA;परिचारेषु वै दुःखं दुर्धरं चाकृतात्मभिः ।&#x9;002c&lt;br&gt;&#xA;भूयिष्ठं च नरेन्द्राणां विद्यते न शुभा गतिः ॥&#x9;002e&lt;br&gt;&#xA;पूयन्ते तत्र नियतं प्रयच्छन्तो वसुन्धराम् ।&#x9;003a&lt;br&gt;&#xA;सर्वे च कथिता धर्मास्त्वया मे कुरुनन्दन ॥&#x9;003c&lt;br&gt;&#xA;एवमेव गवामुक्तं प्रदानं ते नृगेण ह ।&#x9;004a&lt;br&gt;&#xA;ऋषिणा नाचिकेतेन पूर्वमेव निदर्शितम् ॥&#x9;004c&lt;br&gt;&#xA;वेदोपनिषदे चैव सर्वकर्मसु दक्षिणाः ।&#x9;005a&lt;br&gt;&#xA;सर्वक्रतुषु चोद्दिष्टा भूमिर्गावोऽथ काञ्चनम् ॥&#x9;005c&lt;br&gt;&#xA;तत्र श्रुतिस्तु परमा सुवर्णं दक्षिणेति वै ।&#x9;006a&lt;br&gt;&#xA;एतदिच्छाम्यहं श्रोतुं पितामह यथातथम् ॥&#x9;006c&lt;br&gt;&#xA;किं सुवर्णं कथं जातं कस्मिन्काले किमात्मकम् ।&#x9;007a&lt;br&gt;&#xA;किन्दैव किम्फलं चैव कस्माच्च परमुच्यते ॥&#x9;007c&lt;br&gt;&#xA;कस्माद्दानं सुवर्णस्य पूजयन्ति मनीषिणः ।&#x9;008a&lt;br&gt;&#xA;कस्माच्च दक्षिणार्थं तद्यज्ञकर्मसु शस्यते ॥&#x9;008c&lt;br&gt;&#xA;कस्माच्च पावनं श्रेष्ठं भूमेर्गोभ्यश्च काञ्चनम् ।&#x9;009a&lt;br&gt;&#xA;परमं दक्षिणार्थे च तद्ब्रवीहि पितामह ॥&#x9;009c&lt;br&gt;&#xA;भीष्म उवाच &#x9;010&lt;br&gt;&#xA;शृणु राजन्नवहितो बहुकारणविस्तरम् ।&#x9;010a&lt;br&gt;&#xA;जातरूपसमुत्पत्तिमनुभूतं च यन्मया ॥&#x9;010c&lt;br&gt;&#xA;पिता मम महातेजाः श्तनुर्निधनं गतः ।&#x9;011a&lt;br&gt;&#xA;तस्य दित्सुरहं श्राद्धं गङ्गाद्वारमुपागमम् ॥&#x9;011c&lt;br&gt;&#xA;तत्रागम्य पितुः पुत्र श्राद्धकर्म समारभम् ।&#x9;012a&lt;br&gt;&#xA;मातो मे जाह्नवी चात्र साहाय्यमकरोत्तदा ॥&#x9;012c&lt;br&gt;&#xA;तत्रागतांस्तपस्सिद्धानुपवेश्य बहूनृषीन् ।&#x9;013a&lt;br&gt;&#xA;तोयप्रदानात्प्रभृति कार्याण्यहमथारभम् ॥&#x9;013c&lt;br&gt;&#xA;तत्समाप्य यथोद्दिष्टं पूर्वकर्म समाहितः ।&#x9;014a&lt;br&gt;&#xA;दातुं निर्वपणं सम्यग्यथावदहमारभम् ॥&#x9;014c&lt;br&gt;&#xA;ततस्तं दर्भविन्यासं भित्त्वा सुरुचिराङ्गदः ।&#x9;015a&lt;br&gt;&#xA;प्रलम्बाभरणो बाहुरुदतिष्ठद्विशाम्पते ॥&#x9;015c&lt;br&gt;&#xA;मुहूर्तमपि तं दृष्ट्वा परं विस्मयमागमम् ।&#x9;016a&lt;br&gt;&#xA;प्रतिग्रहीता साक्षान्मे पितेति भरतर्षभ ॥&#x9;016c&lt;br&gt;&#xA;ततो मे पुनरेवासीत्सञ्ज्ञा सञ्चिन्त्य शास्त्रतः ।&#x9;017a&lt;br&gt;&#xA;नायं वेदेषु विहितो विधिर्हस्त इति प्रभो ।&#x9;017c&lt;br&gt;&#xA;पिण्डो देयो नरेणेह ततो मतिरभून्मम ॥&#x9;017e&lt;br&gt;&#xA;साक्षान्नेह मनुष्यस्य पिण्डं हि पितरः क्वचित् ।&#x9;018a&lt;br&gt;&#xA;गृह्णन्ति विहितं चेत्थं पिण्डो देयः कुशेष्विति ॥&#x9;018c&lt;br&gt;&#xA;ततोऽहं तदनादृत्य पितुर्हस्तनिदर्शनम् ।&#x9;019a&lt;br&gt;&#xA;शास्त्रप्रामाण्यसूक्ष्मं तु विधिं पिण्डस्य संस्मरन् ॥&#x9;019c&lt;br&gt;&#xA;ततो दर्भेषु तत्सर्वमददं भरतर्षभ ।&#x9;020a&lt;br&gt;&#xA;शास्त्रमार्गानुसारेण तद्विद्धि मनुजर्षभ ॥&#x9;020c&lt;br&gt;&#xA;ततः सोऽन्तर्हितो बाहुः पितुर्मम जनाधिप ।&#x9;021a&lt;br&gt;&#xA;ततो मां दर्शयामासुः स्वप्नान्ते पितरस्तथा ॥&#x9;021c&lt;br&gt;&#xA;प्रीयमाणास्तु मामूचुः प्रीताः स्म भरतर्षभ ।&#x9;022a&lt;br&gt;&#xA;विज्ञानेन तवानेन यन्न मुह्यसि धर्मतः ॥&#x9;022c&lt;br&gt;&#xA;त्वया हि कुर्वता शास्त्रं प्रमाणमिह पार्थिव ।&#x9;023a&lt;br&gt;&#xA;आत्मा धर्मः श्रुतं वेदाः पितरश्चर्षिभिः सह ॥&#x9;023c&lt;br&gt;&#xA;साक्षात्पितामहो ब्रह्मा गुरवोऽथ प्रजापतिः ।&#x9;024a&lt;br&gt;&#xA;प्रमाणमुपनीता वै स्थिताश्च न विचालिताः ॥&#x9;024c&lt;br&gt;&#xA;तदिदं सम्यगारब्धं त्वयाऽद्य भरतर्षभ ।&#x9;025a&lt;br&gt;&#xA;किन्तु भूमेर्गवां चार्थे सुवर्णं दीयतामिति ॥&#x9;025c&lt;br&gt;&#xA;एवं वयं च धर्मश्च सर्वे चास्मत्पितामहाः ।&#x9;026a&lt;br&gt;&#xA;पाविता वै भविष्यन्ति पावनं हि परं हि तत् ॥&#x9;026c&lt;br&gt;&#xA;दश पूर्वान्दशैवान्यांस्तथा सन्तारयन्ति ते ।&#x9;027a&lt;br&gt;&#xA;सुवर्णं ये प्रयच्छन्ति एवं मत्पितरोऽब्रुवन् ॥&#x9;027c&lt;br&gt;&#xA;ततोऽहं विस्मितो राजन्प्रतिबुद्धो विशाम्पते ।&#x9;028a&lt;br&gt;&#xA;सुवर्णदानेऽकरवं मतिं च भरतर्षभ ॥&#x9;028c&lt;br&gt;&#xA;इतिहासमिमं चापि शृणु राजन्पुरातनम् ।&#x9;029a&lt;br&gt;&#xA;जामदग्न्यं प्रति विभो धन्यमायुष्यमेव च ॥&#x9;029c&lt;br&gt;&#xA;जामदग्न्येन रामेण तीव्ररोषान्वितेन वै ।&#x9;030a&lt;br&gt;&#xA;त्रिःसप्तकृत्वः पृथिवी कृता निःक्षत्रिया पुरा ॥&#x9;030c&lt;br&gt;&#xA;ततो जित्वा महीं कृत्स्नां रामो राजीवलोचनः ।&#x9;031a&lt;br&gt;&#xA;आजहार क्रतुं वीरो ब्रह्मक्षत्रेण पूजितम् ॥&#x9;031c&lt;br&gt;&#xA;वाजिमेधं महाराज सर्वकामसमन्वितम् ।&#x9;032a&lt;br&gt;&#xA;पावनं सर्वभूतानां तेजोद्युतिविवर्धनम् ॥&#x9;032c&lt;br&gt;&#xA;विपाप्मा च स तेजस्वी तेन क्रतुफलेन च ।&#x9;033a&lt;br&gt;&#xA;नैवात्मनोऽथ लघुतां जामदग्न्योऽध्यगच्छत ॥&#x9;033c&lt;br&gt;&#xA;स तु क्रतुवरेणेष्ट्वा महात्मा दक्षिणावता ।&#x9;034a&lt;br&gt;&#xA;पप्रच्छागमसम्पन्नानृषीन्देवांश्च भारत ॥&#x9;034c&lt;br&gt;&#xA;पावनं यत्परं नॄणामुग्रे कर्मणि वर्तताम् ।&#x9;035a&lt;br&gt;&#xA;तदुच्यतां महाभागा इति जातघृणोऽब्रवीत् ॥&#x9;035c&lt;br&gt;&#xA;इत्युक्ता वेदशास्त्रज्ञास्तमूचुस्ते महर्षयः ।&#x9;036a&lt;br&gt;&#xA;राम विप्राः सत्क्रियन्तां वेदप्रामाण्यदर्शनात् ॥&#x9;036c&lt;br&gt;&#xA;भूयश्च विप्रर्षिगणाः प्रष्टव्याः पावनं प्रति ।&#x9;037a&lt;br&gt;&#xA;ते यद्ब्रूयुर्महाप्राज्ञास्तच्चैव समुदाचर ॥&#x9;037c&lt;br&gt;&#xA;ततो वसिष्ठं देवर्षिमगस्त्यमथ काश्यपम् ।&#x9;038a&lt;br&gt;&#xA;तमेवार्थं महातेजाः पप्रच्छ भृगुनन्दनः ॥&#x9;038c&lt;br&gt;&#xA;जाता मतिर्मे विप्रेन्द्राः कथं पूयेयमित्युत ।&#x9;039a&lt;br&gt;&#xA;केन वा कर्मयोगेन प्रदानेनेह केन वा ॥&#x9;039c&lt;br&gt;&#xA;यदि वोऽनुग्रहकृता बुद्धिर्मां प्रति सत्तमाः ।&#x9;040a&lt;br&gt;&#xA;प्रबूत पावनं किं मे भवेदिति तपोधनाः ॥&#x9;040c&lt;br&gt;&#xA;ऋषय ऊचुः &#x9;041&lt;br&gt;&#xA;गाश्च भूमिं च वित्तं च दत्त्वेह भृगुनन्दन ।&#x9;041a&lt;br&gt;&#xA;पापकृत्पूयते मर्त्य इति भार्गव शुश्रुम ॥&#x9;041c&lt;br&gt;&#xA;अन्यद्दानं तु विप्रर्षे श्रूयतां पावनं महत् ।&#x9;042a&lt;br&gt;&#xA;दिव्यमत्यद्भुताकारमपत्यं जातवेदसः ॥&#x9;042c&lt;br&gt;&#xA;दग्ध्वा लोकान्पुरा वीर्यात्सम्भूतमिह शुश्रुम ।&#x9;043a&lt;br&gt;&#xA;सुवर्णमिति विख्यातं तद्ददत्सिद्धिमेष्यसि ॥&#x9;043c&lt;br&gt;&#xA;ततोऽब्रवीद्वसिष्ठस्तं भगवान्संशितव्रतः ।&#x9;044a&lt;br&gt;&#xA;शृणु राम यथोत्पन्नं सुवर्णमनलप्रभम् ॥&#x9;044c&lt;br&gt;&#xA;फलं दास्यति ते यत्तु दाने परमिहोच्यते ।&#x9;045a&lt;br&gt;&#xA;सुवर्णं यच्च यस्माच्च यथा च गुणवत्तमम् ॥&#x9;045c&lt;br&gt;&#xA;तन्निबोध महाबाहो सर्वं निगदतो मम ।&#x9;046a&lt;br&gt;&#xA;अग्निषोमात्मकमिदं सुवर्णं विद्धि निश्चये ॥&#x9;046c&lt;br&gt;&#xA;अजोऽग्निर्वरुणो मेषः सूर्योऽश्व इति दर्शनम् ।&#x9;047a&lt;br&gt;&#xA;कुञ्जराश्च मृगा नागा महिषाश्चासुरा इति ॥&#x9;047c&lt;br&gt;&#xA;कुक्कुटाश्च वराहाश्च राक्षसा भृगुनन्दन ।&#x9;048a&lt;br&gt;&#xA;इडा गावः पयः सोमो भूमिरित्येव च स्मृतिः ॥&#x9;048c&lt;br&gt;&#xA;जगत्सर्वं च निर्मथ्य तेजोराशिः समुत्थितः ।&#x9;049a&lt;br&gt;&#xA;सुवर्णमेभ्यो विप्रर्षे रत्नं परममुत्तमम् ॥&#x9;049c&lt;br&gt;&#xA;एतस्मात्कारणाद्देवा गन्धर्वोरगराक्षसाः ।&#x9;050a&lt;br&gt;&#xA;मनुष्याश्च पिशाचाश्च प्रयता धारयन्ति तत् ॥&#x9;050c&lt;br&gt;&#xA;मुकुटैरङ्गदयुतैरलङ्कारैः पृथग्विधैः ।&#x9;051a&lt;br&gt;&#xA;सुवर्णविकृतैस्तत्र विराजन्ते भृगूत्तम ॥&#x9;051c&lt;br&gt;&#xA;तस्मात्सर्वपवित्रेभ्यः पवित्रं परमं स्मृतम् ।&#x9;052a&lt;br&gt;&#xA;भूमेर्गोभ्योऽथ रत्नेभ्यस्तद्विद्धि मनुजर्षभ ॥&#x9;052c&lt;br&gt;&#xA;पृथिवीं गाश्च दत्त्वेह यच्चान्यदपि किञ्चन ।&#x9;053a&lt;br&gt;&#xA;विशिष्यते सुवर्णस्य दानं परमकं विभो ॥&#x9;053c&lt;br&gt;&#xA;अक्षयं पावनं चैव सुवर्णममरद्युते ।&#x9;054a&lt;br&gt;&#xA;प्रयच्छ द्विजमुख्येभ्यः पावनं ह्येतदुत्तमम् ॥&#x9;054c&lt;br&gt;&#xA;सुवर्णमेव सर्वासु दक्षिणासु विधीयते ।&#x9;055a&lt;br&gt;&#xA;सुवर्णं ये प्रयच्छन्ति सर्वदास्ते भवन्त्युत ॥&#x9;055c&lt;br&gt;&#xA;देवतास्ते प्रयच्छन्ति ये सुवर्णं ददत्यथ ।&#x9;056a&lt;br&gt;&#xA;अग्निर्हि देवताः सर्वाः सुवर्णं च तदात्मकम् ॥&#x9;056c&lt;br&gt;&#xA;तस्मात्सुवर्णं ददता दत्ताः सर्वाः स्म देवताः ।&#x9;057a&lt;br&gt;&#xA;भवन्ति पुरुषव्याघ्र न ह्यतः परमं विदुः ॥&#x9;057c&lt;br&gt;&#xA;भूय एव च महात्म्यं सुवर्णस्य निबोध मे ।&#x9;058a&lt;br&gt;&#xA;गदतो मम विप्रर्षे सर्वशस्त्रभृतांवर ॥&#x9;058c&lt;br&gt;&#xA;मया श्रुतमिदं पूर्वं पुराणे भृगुनन्दन ।&#x9;059a&lt;br&gt;&#xA;प्रजापतेः कथयतो मनोः स्वायम्भुवस्य वै ॥&#x9;059c&lt;br&gt;&#xA;शूलपाणेर्भगवतो रुद्रस्य च महात्मनः ।&#x9;060a&lt;br&gt;&#xA;गिरौ हिमवति श्रेष्ठे तदा भृगुकुलोद्वह ॥&#x9;060c&lt;br&gt;&#xA;देव्या विवाहे निर्वृत्ते रुद्राण्या भृगुनन्दन ।&#x9;061a&lt;br&gt;&#xA;समागमे भगवतो देव्या सह महात्मनः ॥&#x9;061c&lt;br&gt;&#xA;ततः सर्वे समुद्विग्ना देवा रुद्रमुपागमन् ॥&#x9;062a&lt;br&gt;&#xA;ते महादेवमासीनं देवीं च वरदामुमाम् ।&#x9;063c&lt;br&gt;&#xA;प्रसाद्य शिरसा सर्वे रुद्रमूचुर्भृगूद्वह ॥&#x9;063a&lt;br&gt;&#xA;अयं समागमो देव देव्या सह तवानघ ।&#x9;064c&lt;br&gt;&#xA;तपस्विनस्तपस्विन्या तेजस्विन्याऽतितेजसः ॥&#x9;064a&lt;br&gt;&#xA;अमोघतेजास्त्वं देव देवी चेयमुमा तथा ।&#x9;065c&lt;br&gt;&#xA;अपत्यं युवयोर्देव बलवद्भविता विभो ।&#x9;065a&lt;br&gt;&#xA;तन्नूनं त्रिषु लोकेषु न किञ्चिच्छेषयिष्यति ॥&#x9;065c&lt;br&gt;&#xA;तदेभ्यः प्रणतेभ्यस्त्वं देवेभ्यः पृथुलोचन ।&#x9;066a&lt;br&gt;&#xA;वरं प्रयच्छ लोकेश त्रैलोक्यहितकाम्यया ॥&#x9;066c&lt;br&gt;&#xA;अपत्यार्थं निगृह्णीष्व तेजः परमकं विभो ।&#x9;067a&lt;br&gt;&#xA;[त्रैलोक्यसारौ हि युवां लोकं सन्तापयिष्यथ ॥&#x9;067c&lt;br&gt;&#xA;तदपत्यं हि युवयोर्देवानभिभवेद्ध्रुवम् ।&#x9;068a&lt;br&gt;&#xA;न हि ते पृथिवी देवी न च द्यौर्न दिवं विभो ॥&#x9;068c&lt;br&gt;&#xA;नेदं धारयितुं शक्ताः समस्ता इति मे मतिः ।&#x9;069a&lt;br&gt;&#xA;तेजःप्रभावनिर्दग्धं तस्मात्सर्वमिदं जगत् ॥&#x9;069c&lt;br&gt;&#xA;तस्मात्प्रसादं भगवन्कर्तुमर्हसि नः प्रभो ।&#x9;070a&lt;br&gt;&#xA;न देव्यां सम्भवेत्पुत्रो भवतः सुरसत्तम ।&#x9;070c&lt;br&gt;&#xA;धैर्यादेव निगृह्णीष्व तेजो ज्वलितमुत्तमम् ॥&#x9;070e&lt;br&gt;&#xA;इति तेषां कथयतां भगवान्वृषभध्वजः] ।&#x9;071a&lt;br&gt;&#xA;एवमस्त्विति देवांस्तान्विप्रर्षे प्रत्यभाषत ॥&#x9;071c&lt;br&gt;&#xA;इत्युक्त्वा चोर्ध्वमनयद्रेतो वृषभवाहनः ।&#x9;072a&lt;br&gt;&#xA;ऊर्ध्वरेताः समभवत्ततः प्रभृति चापि सः ॥&#x9;072c&lt;br&gt;&#xA;रुद्राणीति ततः क्रुद्धा प्रजोच्छेदे तदा कृते ।&#x9;073a&lt;br&gt;&#xA;देवानथाब्रवीत्तत्र स्त्रीभावात्परुषं वचः ॥&#x9;073c&lt;br&gt;&#xA;यस्मादपत्यकामो वै भर्ता मे विनिवर्तितः ।&#x9;074a&lt;br&gt;&#xA;तस्मात्सर्वे सुरा यूयमनपत्या भविष्यथ ॥&#x9;074c&lt;br&gt;&#xA;प्रजोच्छेदो मम कृतो यस्माद्युष्माभिरद्य वै ।&#x9;075a&lt;br&gt;&#xA;तस्मात्प्रजा वः खगमाः सर्वेषां न भविष्यति ॥&#x9;075c&lt;br&gt;&#xA;पावकस्तु न तत्रासीच्छापकाले भृगूद्वह ।&#x9;076a&lt;br&gt;&#xA;देवा देव्यास्तथा शापादनपत्यास्ततोऽभवन् ॥&#x9;076c&lt;br&gt;&#xA;रुद्रस्तु तेजोऽप्रतिमं धारयामास वै तदा ।&#x9;077a&lt;br&gt;&#xA;प्रस्कन्नं तु ततस्तस्मात्किञ्चित्तत्रापतद्भुवि ॥&#x9;077c&lt;br&gt;&#xA;उत्पपात तदा वह्नौ ववृधे चाद्भुतोपमम् ।&#x9;078a&lt;br&gt;&#xA;तेजस्तेजसि संयुक्तमेकयोनित्वमागतम् ॥&#x9;078c&lt;br&gt;&#xA;एतस्मिन्नेव काले तु देवाः शक्रपुरोगमाः ।&#x9;079a&lt;br&gt;&#xA;असुरस्तारको नाम तेन सन्तापिता भृशम् ॥&#x9;079c&lt;br&gt;&#xA;आदित्या वसवो रुद्रा मरुतोऽथाश्विनावपि ।&#x9;080a&lt;br&gt;&#xA;साध्याश्च सर्वे सन्त्रस्ता दैतेयस्य पराक्रमात् ॥&#x9;080c&lt;br&gt;&#xA;स्थानानि देवतानां हि विमानानि पुराणि च ।&#x9;081a&lt;br&gt;&#xA;ऋषीणां चाश्रमाश्चैव बभूवुरसुरैर्हृताः ॥&#x9;081c&lt;br&gt;&#xA;ते दीनमनसः सर्वे देवता ऋषयश्च ये ।&#x9;082a&lt;br&gt;&#xA;प्रजग्मुः शरणं देवं ब्रह्माणमजरं विभुम् ॥ &#x9;082c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/131/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/131/</guid>
      <description>&lt;p&gt;श्रीः&#xA;अध्यायः 131&lt;/p&gt;&#xA;&lt;p&gt;तारकासुरबाधितैर्देवैर्ब्रह्माणम् प्रति स्वेषाम् पार्वतीशापेनानपत्यत्वकथनपूर्वकमसुरवधोपायकथनप्रार्थना ॥ 1 ॥ ब्रह्मणा देवान्प्रति अग्नेरसन्निहितत्वेन देवीशापाविषयतया देवेन स्ववीर्यनिरोधकाले भुवि प्रस्कन्नकिञ्चिद्वीर्यांशस्य तस्मिन्संसृष्टतया च तेन गङ्गायां कुमारोत्पादनकथनेनाग्न्यन्वेषणचोदना ॥ 2 ॥ अग्निना देवानाम् प्रार्थनया गङ्गायां स्वयंसृष्टरुद्रवीर्याधानम् ॥ 3 ॥ गङ्गयाऽग्निना स्वस्मिन्नाहितगर्भस्य मेरुगिरौ समुत्सर्जने तदीयतेजोव्याप्तयावद्वस्तूनां काञ्चनीभावप्राप्तिः ॥ 4 ॥ एवम् भीष्मेण सुवर्णोत्पत्तिप्रकारकथनम् ॥ 5 ॥&lt;/p&gt;&#xA;&lt;p&gt;देवा ऊचुः &#x9;001&lt;br&gt;&#xA;असुरस्तारको नाम त्वया दत्तवरः प्रभो ।&#x9;001a&lt;br&gt;&#xA;सुरानृषींश्च क्लिश्नाति वधस्तस्य विधीयताम् ॥&#x9;001c&lt;br&gt;&#xA;तस्माद्भयं समुत्पन्नमस्माकं वै पितामह ।&#x9;002a&lt;br&gt;&#xA;परित्रायस्व नो देव न ह्यन्या गतिरस्ति नः ॥&#x9;002c&lt;br&gt;&#xA;ब्रह्मोवाच &#x9;003&lt;br&gt;&#xA;समोहं सर्वभूतानामधर्मं नेह रोचये ।&#x9;003a&lt;br&gt;&#xA;हन्यतां तारकः क्षिप्रं सुरर्षिगणबाधिता ॥&#x9;003c&lt;br&gt;&#xA;वेदा धर्माश्च नोच्छेदं गच्छेयुः सुरसत्तमाः ।&#x9;004a&lt;br&gt;&#xA;विहितं पूर्वमेवात्र मया वै व्येतु वो ज्वरः ॥&#x9;004c&lt;br&gt;&#xA;देवा ऊचुः &#x9;005&lt;br&gt;&#xA;वरदानाद्भगवतो दैतेयो बलगर्वितः ।&#x9;005a&lt;br&gt;&#xA;देवैर्न शक्यते हन्तुं स कथं प्रशमं व्रजेत् ॥&#x9;005c&lt;br&gt;&#xA;स हि नैव स्म देवानां नासुराणां न रक्षसाम् ।&#x9;006a&lt;br&gt;&#xA;वध्यः स्यामिति जग्राह वरं त्वत्तः पितामह ॥&#x9;006c&lt;br&gt;&#xA;देवाश्च शप्ता रुद्राण्या प्रजोच्छेदे पुरा कृते ।&#x9;007a&lt;br&gt;&#xA;न भविष्यति वोऽपत्यमिति सर्वे जगत्पते ॥&#x9;007c&lt;br&gt;&#xA;ब्रह्मोवाच &#x9;008&lt;br&gt;&#xA;हुताशनो न तत्रासीच्छापकाले सुरोत्तमाः ।&#x9;008a&lt;br&gt;&#xA;स उत्पादयिताऽपत्यं वधाय त्रिदशद्विषाम् ॥&#x9;008c&lt;br&gt;&#xA;तद्वै सर्वानतिक्रम्य देवदानवराक्षसान् ।&#x9;009a&lt;br&gt;&#xA;मानुषानथ गन्धर्वान्नागानथ च पक्षिणः ॥&#x9;009c&lt;br&gt;&#xA;अस्त्रेणामोघपातेन शक्त्या तं घातयिष्यति ।&#x9;010a&lt;br&gt;&#xA;यतो वो भयपुत्पन्नं ये चान्ये सुरशत्रवः ॥&#x9;010c&lt;br&gt;&#xA;सनातनो हि सङ्कल्पः काम इत्यभिधीयते ।&#x9;011a&lt;br&gt;&#xA;रुद्रस्य तेजः प्रस्कन्नमग्नौ निपतितं च यत् ॥&#x9;011c&lt;br&gt;&#xA;तत्तजोऽग्निर्महद्भूतं द्वितीयमिव पावकम् ।&#x9;012a&lt;br&gt;&#xA;वधार्थं देवशत्रूणां गङ्गायां जनयिष्यति ॥&#x9;012c&lt;br&gt;&#xA;स तु नावाप तं शापं नष्टः स हुतभुक्तदा ।&#x9;013a&lt;br&gt;&#xA;तस्माद्वो भयहृद्देवाः समुत्पत्स्यति पावकिः ॥&#x9;013c&lt;br&gt;&#xA;अन्विष्यतां वै ज्वलनस्तथा चाद्य नियुज्यताम् ।&#x9;014a&lt;br&gt;&#xA;तारकस्य वधोपायः कथितो वै मयाऽनघाः ॥&#x9;014c&lt;br&gt;&#xA;न हि तेजस्विनां शापास्तेजःसु प्रभवन्ति वै ।&#x9;015a&lt;br&gt;&#xA;बलान्यतिबलं प्राप्य दुर्बलानि भवन्ति वै ॥&#x9;015c&lt;br&gt;&#xA;हन्यादवध्यान्वरदानपि चैव तपस्विनः ।&#x9;016a&lt;br&gt;&#xA;सङ्कल्पाभिरुचिः कामः सनातनतमोऽभवत् ॥&#x9;016c&lt;br&gt;&#xA;जगत्पतिरनिर्देश्य सर्वगः सर्वभावनः ।&#x9;017a&lt;br&gt;&#xA;हृच्छयः सर्वभूतानां ज्येष्ठो रुद्रादपि प्रभुः ॥&#x9;017c&lt;br&gt;&#xA;अन्विष्यतां स तु क्षिप्रं तेजोराशिर्हुताशनः ।&#x9;018a&lt;br&gt;&#xA;स वो मनोगतं कामं देवः सम्पादयिष्यति ॥&#x9;018c&lt;br&gt;&#xA;एतद्वाक्यमुपश्रुत्य ततो देवा महात्मनः ।&#x9;019a&lt;br&gt;&#xA;जग्मुः संसिद्धसङ्कल्पाः पर्येषन्तो विभावसुम् ॥&#x9;019c&lt;br&gt;&#xA;ततस्त्रैलोक्यमृषयो व्यचिन्वन्त सुरैः सह ।&#x9;020a&lt;br&gt;&#xA;काङ्क्षन्तो दर्शनं वह्नेः सर्वे तद्गतमानसाः ॥&#x9;020c&lt;br&gt;&#xA;परेण तपसा युक्ताः श्रीमन्तो लोकविश्रुताः ।&#x9;021a&lt;br&gt;&#xA;लोकानन्वचरन्सिद्धाः सर्व एव भृगूत्तम ।&#x9;021c&lt;br&gt;&#xA;नष्टमात्मनि संलीनं नाभिजग्मुर्हुताशनम् ॥&#x9;021e&lt;br&gt;&#xA;ततः सञ्जातसन्त्रासानग्निदर्शनलालसान् ।&#x9;022a&lt;br&gt;&#xA;जलेचरः क्लान्तमनास्तेजसाऽग्नेः प्रदीपितः ||&#x9;022c&lt;br&gt;&#xA;उवाच देवान्मण्डूको रसातलतलोत्थितः ।&#x9;023a&lt;br&gt;&#xA;रसातलतले देवा वसत्यग्निरिति प्रभो ।&#x9;023c&lt;br&gt;&#xA;सन्तापादिह सम्प्राप्तः पावकप्रभवादहम् ॥&#x9;023e&lt;br&gt;&#xA;स संसुप्तो जले देवा भगवान्हव्यवाहनः ।&#x9;024a&lt;br&gt;&#xA;अपः संसृज्य तेजोभिस्तेन सन्तापिता वयम् ॥&#x9;024c&lt;br&gt;&#xA;तस्य दर्शनमिष्टं वो यदि देवा विभावसोः ।&#x9;025a&lt;br&gt;&#xA;तत्रैवमधिगच्छध्वं कार्यं वो यदि वह्निना ॥&#x9;025c&lt;br&gt;&#xA;गम्यतां साधयिष्यामो वयं ह्यग्निभयात्सुराः ।&#x9;026a&lt;br&gt;&#xA;एतावदुक्त्वा मण्डूकस्त्वरितो जलमाविशत् ॥&#x9;026c&lt;br&gt;&#xA;हुताशनस्तु बुबुधे मण्डूकस्य च पैशुनम् ।&#x9;027a&lt;br&gt;&#xA;शशाप स तमासाद्य न रसान्वेत्स्यसीति वै ॥&#x9;027c&lt;br&gt;&#xA;तं वै संयुज्य शापेन मण्डूकं त्वरितो ययौ ।&#x9;028a&lt;br&gt;&#xA;अन्यत्र वासाय विभुर्न चात्मानमदर्शयत् ॥&#x9;028c&lt;br&gt;&#xA;देवास्त्वनुग्रहं चक्रुर्मण्डूकानां भृगूत्तम ।&#x9;029a&lt;br&gt;&#xA;यत्तच्छृणु महाबाहो गदतो मम सर्वशः ॥&#x9;029c&lt;br&gt;&#xA;देवा ऊचुः &#x9;030&lt;br&gt;&#xA;अग्निशापादजिह्वाऽपि रसज्ञानबहिष्कृताः ।&#x9;030a&lt;br&gt;&#xA;सरस्वतीं बहुविधां यूममुच्चारयिष्यथ ॥&#x9;030c&lt;br&gt;&#xA;बिलवासं गतांश्चैव निराहारानचेतसः ।&#x9;031a&lt;br&gt;&#xA;गतासूनपि वः शुष्कान्भूमिः सन्धारयिष्यति ॥&#x9;031c&lt;br&gt;&#xA;तमोघनायामपि वै निशायां विचरिष्यथ ।&#x9;032a&lt;br&gt;&#xA;इत्युक्त्वा तांस्ततो देवाः पुनरेव महीमिमाम् ॥&#x9;032c&lt;br&gt;&#xA;परीयुर्ज्वलनस्यार्थे न चाविन्दन्हुताशनम् ।&#x9;033a&lt;br&gt;&#xA;अथ तान्द्विरदः कश्चित्सुरेन्द्रद्विरदोपमः ॥&#x9;033c&lt;br&gt;&#xA;अश्वत्थस्थोऽग्निरित्येवमाह देवान्भृगूद्वह ।&#x9;034a&lt;br&gt;&#xA;शशाप ज्वलनः सर्वान्द्विरदान्क्रोधमूर्च्छितः ॥&#x9;034c&lt;br&gt;&#xA;प्रतीपा भवतां जिह्वा भवित्रीति भृगूद्वह ।&#x9;035a&lt;br&gt;&#xA;इत्युक्त्वा निःसृतोऽश्वत्थादग्निर्वारणसूचितः ।&#x9;035c&lt;br&gt;&#xA;प्रविवेश शमीगर्भमथ वह्निः सुषुप्सया ॥&#x9;035e&lt;br&gt;&#xA;अनुग्रहं तु नागानां यं चक्रुः शृणु तं प्रभो ।&#x9;036a&lt;br&gt;&#xA;देवा भृगुकुलश्रेष्ठ प्रीत्या सत्यपराक्रमाः ॥&#x9;036c&lt;br&gt;&#xA;देवा ऊचुः &#x9;037&lt;br&gt;&#xA;प्रतीपया जिह्वयाऽपि सर्वाहारान्हरिष्यथ ।&#x9;037a&lt;br&gt;&#xA;वाचं चोच्चारयिष्यध्वमुच्चैरव्यञ्जिताक्षराम् ।&#x9;037c&lt;br&gt;&#xA;इत्युक्त्वा पुनरेवाग्निमनुसस्रुर्दिवौकसः ॥&#x9;037e&lt;br&gt;&#xA;अश्वत्थान्निःसृतश्चाग्निः शमीगर्भमुपाविशत् ।&#x9;038a&lt;br&gt;&#xA;शुकेन ख्यापितो विप्र तं देवाः समुपाद्रवन् ॥&#x9;038c&lt;br&gt;&#xA;शशाप सुकमग्निस्तु वाग्विहीनो भविष्यसि ।&#x9;039a&lt;br&gt;&#xA;जिह्वामावर्तयामास तस्यापि हुतभुक्तदा ॥&#x9;039c&lt;br&gt;&#xA;दृष्ट्वा तु ज्वलनं देवाः शुकमूचुर्दयान्विताः ।&#x9;040a&lt;br&gt;&#xA;भविता न त्वमत्यन्तं शुकत्वे नष्टवागिति ॥&#x9;040c&lt;br&gt;&#xA;आवृत्तजिह्वस्य सतो वाक्यं कान्तं भविष्यति ।&#x9;041a&lt;br&gt;&#xA;बालस्येव प्रवृद्धस्य कलमव्यक्तमद्भुतम् ॥&#x9;041c&lt;br&gt;&#xA;इत्युक्त्वा तं शमीगर्भे वह्निमालक्ष्य देवताः ।&#x9;042a&lt;br&gt;&#xA;तदेवायतनं चक्रुः पुण्यं सर्वक्रियास्वपि ॥&#x9;042c&lt;br&gt;&#xA;तदाप्रभृति चाप्यग्निः शमीगर्भेषु दृश्यते ।&#x9;043a&lt;br&gt;&#xA;उत्पादने तथोपायमभिजग्मुश्च मानवाः ॥&#x9;043c&lt;br&gt;&#xA;आपो रसातले यास्तु संस्पृष्टाश्चित्रभानुना ।&#x9;044a&lt;br&gt;&#xA;ताः पर्वतप्रस्रवणैरूष्मां मुञ्चन्ति भार्गव ।&#x9;044c&lt;br&gt;&#xA;पावकेनाधिशयता सन्तप्तास्तस्य तेजसा ॥&#x9;044e&lt;br&gt;&#xA;अथाग्निर्देवता दृष्ट्वा बभूव व्यथितस्तदा ।&#x9;045a&lt;br&gt;&#xA;किमागमनमित्येवं तानपृच्छत पावकः ॥&#x9;045c&lt;br&gt;&#xA;तमूचुर्विबुधाः सर्वे ते चैव परमर्षयः ।&#x9;046a&lt;br&gt;&#xA;त्वां नियोक्ष्यामहे कार्ये तद्भवान्कर्तुमर्हति ।&#x9;046c&lt;br&gt;&#xA;कृते च तस्मिन्भविता तवापि सुमहान्गुणः ॥&#x9;046e&lt;br&gt;&#xA;अग्निरुवाच &#x9;047&lt;br&gt;&#xA;ब्रूत यद्भवतां कार्यं कर्तास्मि तदहं सुराः ।&#x9;047a&lt;br&gt;&#xA;भवतां तु नियोज्योस्मि मावोत्रास्तु विचारणा ॥&#x9;047c&lt;br&gt;&#xA;देवा ऊचुः &#x9;048&lt;br&gt;&#xA;असुरस्तारको नाम ब्रह्मणो वरदर्पितः ।&#x9;048a&lt;br&gt;&#xA;अस्मान्प्रबाधते वीर्याद्वधस्तस्य विधीयताम् ॥&#x9;048c&lt;br&gt;&#xA;इमान्देवगणांस्तात प्रजापतिगणांस्तथा ।&#x9;049a&lt;br&gt;&#xA;ऋषींश्चापि महाभाग परित्रायस्व पावक ॥&#x9;049c&lt;br&gt;&#xA;अपत्यं तेजसा युक्तं प्रवीरं जनय प्रभो ।&#x9;050a&lt;br&gt;&#xA;यद्भयं नोऽसुरात्तस्मान्नाशयेद्धव्यवाहन ॥&#x9;050c&lt;br&gt;&#xA;शप्तानां नो महादेव्या नान्यदस्ति परायणम् ।&#x9;051a&lt;br&gt;&#xA;अन्यत्र भवतो वीर तस्मात्त्रायस्व नः प्रभो ॥&#x9;051c&lt;br&gt;&#xA;इत्युक्तः स तथेत्युक्त्वा भगवान्हव्यवाहनः ।&#x9;052a&lt;br&gt;&#xA;जगामाथ दुराधर्षो गङ्गां भागीरथीं प्रति ॥&#x9;052c&lt;br&gt;&#xA;तया चाप्यभवन्मिश्रो गर्भं चास्यां दधे तदा ।&#x9;053a&lt;br&gt;&#xA;ववृधे स तदा गर्भः कक्षे कृष्णगतिर्यथा ॥&#x9;053c&lt;br&gt;&#xA;तेजसा तस्य देवस्य गङ्गा विह्वलचेतना ।&#x9;054a&lt;br&gt;&#xA;सन्तापमगमत्तीव्रं वोढुं सा न शशाक ह ॥&#x9;054c&lt;br&gt;&#xA;आहिते ज्वलनेनाथ गर्भे तेजःसमन्विते ।&#x9;055a&lt;br&gt;&#xA;गङ्गायामसुरः कश्चिद्भैरवं नादमानदत् ॥&#x9;055c&lt;br&gt;&#xA;अबुद्धिपतितेनाथ नादेन विपुलेन सा ॥&#x9;056a&lt;br&gt;&#xA;वित्रस्तोद्धान्तनयना गङ्गा विप्लुतलोचना ॥&#x9;056c&lt;br&gt;&#xA;विसञ्ज्ञा नाशकद्गर्भं वोढुमात्मानमेव च ।&#x9;057a&lt;br&gt;&#xA;सा तु तेजःपरीताङ्गी कम्पमाना च जाह्नवी ॥&#x9;057c&lt;br&gt;&#xA;उवाच ज्वलनं विप्र तदा गर्भबलोद्धुता ।&#x9;058a&lt;br&gt;&#xA;न ते शक्ताऽस्मि भगवंस्तेजसोऽस्य विधारणे ॥&#x9;058c&lt;br&gt;&#xA;विमूढाऽस्मि कृताऽनेन न मे स्वास्थ्यं यथा पुरा ।&#x9;059a&lt;br&gt;&#xA;विह्वला चास्मि भगवंश्चेतो नष्टं च मेऽनघ ||&#x9;059c&lt;br&gt;&#xA;धारणे नास्य शक्ताऽहं गर्भस्य तपतांवर ।&#x9;060a&lt;br&gt;&#xA;उत्स्रक्ष्येऽहमिमं दुःखान्न तु कामात्कथञ्चन ॥&#x9;060c&lt;br&gt;&#xA;न तेजसाऽस्ति संस्पर्शो मम देव विभावसो ।&#x9;061a&lt;br&gt;&#xA;आपदर्थे हि सम्बन्धः सुसूक्ष्मोऽपि महाद्युते ॥&#x9;061c&lt;br&gt;&#xA;यदत्र गुणसम्पन्नमितरद्वा हुताशन ।&#x9;062a&lt;br&gt;&#xA;त्वय्येव तदहं मन्ये धर्माधर्मौ च केवलौ ॥&#x9;062c&lt;br&gt;&#xA;तामुवाच ततो वह्निर्धार्यतां धार्यतामिति ।&#x9;063a&lt;br&gt;&#xA;गर्भो मत्तेजसा युक्तो महागुणफलोदयः ॥&#x9;063c&lt;br&gt;&#xA;शक्ता ह्यसि महीं कृत्स्नां वोढुं धारयितुं तथा ।&#x9;064a&lt;br&gt;&#xA;न हि ते किञ्चिदप्राप्यमन्यतो धारणादृते ॥&#x9;064c&lt;br&gt;&#xA;&#39;एवमुक्ता तु सा देवी तत्रैवान्तरधीयत ।&#x9;065a&lt;br&gt;&#xA;पावकश्चापि तेजस्वी कृत्वा कार्यं दिवौकसाम् ।&#x9;065c&lt;br&gt;&#xA;जगामेष्टं तदा देशं ततो भार्गवनन्दन ॥&#39;&#x9;065e&lt;br&gt;&#xA;सा वह्निना वार्यमाणा देवैरपि सरिद्वरा ।&#x9;066a&lt;br&gt;&#xA;समुत्ससर्ज तं गर्भं मेरौ गिरिवरे तदा ॥&#x9;066c&lt;br&gt;&#xA;समर्था धारणे चापि रुद्रतेजःप्रधर्षिता ।&#x9;067a&lt;br&gt;&#xA;नाशकत्सा तदा गर्भं सन्धारयितुमोजसा ।&#x9;067c&lt;br&gt;&#xA;समुत्ससर्ज तं दुःखाद्दीप्तवैश्वानरप्रभम् ॥&#x9;067e&lt;br&gt;&#xA;दर्शयामास चाग्निस्तां तदा गङ्गां भृगूद्वह ।&#x9;068a&lt;br&gt;&#xA;पप्रच्छ सरितां श्रेष्ठां कच्चिद्गर्भः सुखोदयः ॥&#x9;068c&lt;br&gt;&#xA;कीदृग्गुणोपि वा देवि कीदृग्रूपश्च दृश्यते ।&#x9;069a&lt;br&gt;&#xA;तेजसा केन वा युक्तः सर्वमेतद्ब्रवीहि मे ॥&#x9;069c&lt;br&gt;&#xA;गङ्गोवाच &#x9;070&lt;br&gt;&#xA;जातरूपः स गर्भो वै तेजसा त्वमिवानघ ।&#x9;070a&lt;br&gt;&#xA;सुवर्णो विमलो दीप्तः पर्वतं चावभासयन् ॥&#x9;070c&lt;br&gt;&#xA;पद्मोत्पलविमिश्राणां ह्रदानामिव शीतलः ।&#x9;071a&lt;br&gt;&#xA;गन्धोस्य स कदम्बानां तुल्यो वै तपतांवर ॥&#x9;071c&lt;br&gt;&#xA;तेजसा तस्य गर्भस्य भास्करस्येव रश्मिभिः ।&#x9;072a&lt;br&gt;&#xA;यद्द्रव्यं परिसंसृष्टं पृथिव्यां पर्वतेषु च ।&#x9;072c&lt;br&gt;&#xA;तत्सर्वं काञ्चनीभूतं समन्तात्प्रत्यदृश्यत ॥&#x9;072e&lt;br&gt;&#xA;पर्यधावत शैलांश्च नदीः प्रस्रवणानि च ।&#x9;073a&lt;br&gt;&#xA;व्यादीपयत्तेजसा च त्रैलोक्यं सचराचरम् ॥&#x9;073c&lt;br&gt;&#xA;एवंरूपः स भगवान्पुत्रस्ते हव्यवाहन ।&#x9;074a&lt;br&gt;&#xA;सूर्यवैश्वानरसमः कान्त्या सोम इवापरः ॥&#x9;074c&lt;br&gt;&#xA;वसिष्ठ उवाच &#x9;075&lt;br&gt;&#xA;एवमुक्त्वा तु सा देवी तत्रैवान्तरधीयत ।&#x9;075a&lt;br&gt;&#xA;पावकश्चापि तेजस्वी कृत्वा कार्यं दिवौकसाम् ।&#x9;075c&lt;br&gt;&#xA;जगामेष्टं ततो देशं तदा भार्गवनन्दन ॥&#x9;075e&lt;br&gt;&#xA;एतैः कर्मगुणैर्लोके नामाग्नेः परिगीयते ।&#x9;076a&lt;br&gt;&#xA;हिरण्यरेता इति वै ऋषिभिर्विबुधैस्तथा ।&#x9;076c&lt;br&gt;&#xA;पृथिवी च तदा देवी ख्याता वसुमतीति वै ॥&#x9;076e&lt;br&gt;&#xA;स तु गर्भो महातेजा गाङ्गेयः पावकोद्भवः ।&#x9;077a&lt;br&gt;&#xA;दिव्यं शरवणं प्राप्य ववृधेऽद्भुतदर्शनः ॥&#x9;077c&lt;br&gt;&#xA;ददृशुः कृत्तिकास्तं तु बालार्कसदृशद्युतिम् ।&#x9;078a&lt;br&gt;&#xA;जातस्नेहास्तु तं बालं पुपुषुः स्तन्यविस्रवैः ॥&#x9;078c&lt;br&gt;&#xA;ततः स कार्तिकेयत्वमवाप परमद्युतिः ।&#x9;079a&lt;br&gt;&#xA;स्कन्नत्वात्स्कन्दतां चापि गुहावासाद्गुहोऽभवत् ॥&#x9;079c&lt;br&gt;&#xA;एवं सुवर्णमुत्पन्नमपत्यं जातवेदसः ।&#x9;080a&lt;br&gt;&#xA;तत्र जाम्बूनदं श्रेष्ठं देवानामपि भूषणम् ॥&#x9;080c&lt;br&gt;&#xA;ततःप्रभृति चाप्येतञ्जातरूपमुदाहृतम् ।&#x9;081a&lt;br&gt;&#xA;रत्नानामुत्तमं रत्नं भूषणानां तथैव च ॥&#x9;081c&lt;br&gt;&#xA;पवित्रं च पवित्राणां मङ्गलानां च मङ्गलम् ।&#x9;082a&lt;br&gt;&#xA;यत्सुवर्णं स भगवानग्निरीशः प्रजापतिः ॥&#x9;082c&lt;br&gt;&#xA;पवित्राणां पवित्रं हि कनकं द्विजसत्तमाः ।&#x9;083a&lt;br&gt;&#xA;अग्नीषोमात्मकं चैव जातरूपमुदाहृतम् ॥ &#x9;083c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/132/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/132/</guid>
      <description>&lt;p&gt;श्रीः&#xA;अध्यायः 132&lt;/p&gt;&#xA;&lt;p&gt;वसिष्ठेन परशुरामम् प्रति सुवर्णप्रभावकथनप्रसङ्गेन रुद्रयज्ञे भृग्वङ्गिरःप्रभृतिप्रभावादिकथनम् ॥ 1 ॥&lt;/p&gt;&#xA;&lt;p&gt;वसिष्ठ उवाच &#x9;001&lt;br&gt;&#xA;अपि चेदं पुरा राम श्रुतं मे ब्रह्मदर्शनम् ।&#x9;001a&lt;br&gt;&#xA;पितामहस्य यद्वृत्तं ब्रह्मणः परमात्मनः ॥&#x9;001c&lt;br&gt;&#xA;देवस्य महतस्तात वारुणीं बिभ्रतस्तनुम् ।&#x9;002a&lt;br&gt;&#xA;ऐश्वर्ये वारुणेवाऽथ रुद्रस्येशस्य वै प्रभो ॥&#x9;002c&lt;br&gt;&#xA;आजग्मुर्मुनयः सर्वे देवाश्चाग्निपुरोगमाः ।&#x9;003a&lt;br&gt;&#xA;यज्ञाङ्गानि च सर्वाणि वषट्कारश्च मूर्तिमान् ॥&#x9;003c&lt;br&gt;&#xA;मूर्तिमन्ति च सामानि यजूंषि च सहस्रशः ।&#x9;004a&lt;br&gt;&#xA;ऋग्वेदश्चागमत्तत्र पदक्रमविभूषितः ॥&#x9;004c&lt;br&gt;&#xA;लक्षणानि स्वरास्तोभा निरुक्ताः स्वरभक्तयः ।&#x9;005a&lt;br&gt;&#xA;ओङ्कारश्छन्दसां नेत्रं निग्रहप्रग्रहौ तथा ॥&#x9;005c&lt;br&gt;&#xA;वेदाश्च सोपनिषदो विद्या सावित्र्यथापि च ।&#x9;006a&lt;br&gt;&#xA;भूतं भव्यं भविष्यच्च दधार भगवाञ्शिवः ॥&#x9;006c&lt;br&gt;&#xA;सञ्जुहावात्मनाऽऽत्मानं स्वयमेव तदा प्रभो ।&#x9;007a&lt;br&gt;&#xA;यज्ञं च शोभयामास बहुरूपं पिनाकधृत् ॥&#x9;007c&lt;br&gt;&#xA;द्यौर्नभः पृथिवी खं च तथा चैवैष भूपतिः ।&#x9;008a&lt;br&gt;&#xA;सर्वविद्येश्वरः श्रीमानेष चापि विभावसुः ॥&#x9;008c&lt;br&gt;&#xA;एष ब्रह्मा शिवो रुद्रो वरुणोऽग्निः प्रजापतिः ।&#x9;009a&lt;br&gt;&#xA;कीर्त्यते भगवान्देवः सर्वभूतपतिः शिवः ॥&#x9;009c&lt;br&gt;&#xA;तस्य यज्ञः पशुपतेस्तपः क्रतव एव च ।&#x9;010a&lt;br&gt;&#xA;दीक्षा दीप्तव्रता देवी दिशश्च सदिगीश्वराः ॥&#x9;010c&lt;br&gt;&#xA;देवपत्न्यश्च कन्याश्च देवानां चैव मातरः ।&#x9;011a&lt;br&gt;&#xA;आजग्मुः सहितास्तत्र तदा भृगुकुलोद्वह ।&#x9;011c&lt;br&gt;&#xA;यज्ञं पशुपतेः प्रीता वरुणस्य महात्मनः ॥&#x9;011e&lt;br&gt;&#xA;स्वयम्भुवस्तु ता दृष्ट्वा रेतः समपतद्भुवि ॥&#x9;012ac&lt;br&gt;&#xA;तस्य शुक्रस्य निष्यन्दान्पांसून्सङ्गृह्य भूमितः ।&#x9;013a&lt;br&gt;&#xA;प्रास्यत्पूषा कराभ्यां वै तस्मिन्नेव हुताशने ॥&#x9;013c&lt;br&gt;&#xA;ततस्तस्मिन्सम्प्रवृत्ते सत्रे ज्वलितपावके ।&#x9;014a&lt;br&gt;&#xA;ब्रह्मणो जुह्वतस्तत्र प्रादुर्भावो बभूवह ॥&#x9;014c&lt;br&gt;&#xA;स्कन्नमात्रं च तच्छुक्रं स्रुवेण परिगृह्य सः ।&#x9;015a&lt;br&gt;&#xA;आज्यवन्मन्त्रतश्चापि सोऽजुहोद्भृगुनन्दन ॥&#x9;015c&lt;br&gt;&#xA;ततः स जनयामास भूतग्रामं च वीर्यवान् ।&#x9;016a&lt;br&gt;&#xA;तस्य तत्तेजसस्तस्माज्जज्ञे लोकेषु तैजसम् ॥&#x9;016c&lt;br&gt;&#xA;तमसस्तामसा भावा व्यापि सत्वं तथोभयम् ।&#x9;017a&lt;br&gt;&#xA;स गुणस्तेजसो नित्यं तमस्याकाशमेव च ।&#x9;017c&lt;br&gt;&#xA;सर्वभूतेषु च तथा सत्वं तेजस्तथोत्तमम् ॥&#x9;017e&lt;br&gt;&#xA;शुक्रे हुतेऽग्नौ तस्मिंस्तु प्रादुरासंस्त्रयः प्रभो ।&#x9;018a&lt;br&gt;&#xA;पुरुषा वपुषा युक्ताः स्वैः स्वैः प्रसवजैर्गुणैः ॥&#x9;018c&lt;br&gt;&#xA;भर्जनाद्भृगुरित्येवमङ्गारेभ्योऽङ्गिराऽभवत् ।&#x9;019a&lt;br&gt;&#xA;अङ्गारसंश्रयाच्चैव कविरित्यपरोऽभवत् ।&#x9;019c&lt;br&gt;&#xA;सह ज्वालाभिरुत्पन्नो भृगुस्तस्माद्भृगुः स्मृतः ॥&#x9;019e&lt;br&gt;&#xA;मरीचिभ्यो मरीचिस्तु मारीचः कश्यपो ह्यभूत् ।&#x9;020a&lt;br&gt;&#xA;अङ्गोरभ्योऽङ्गिरास्तात वालखिल्याः कुशोच्चयात् ॥&#x9;020c&lt;br&gt;&#xA;अत्रैवात्रेति च विभो जातमत्रिं वदन्त्यपि ॥&#x9;021ac&lt;br&gt;&#xA;तथा भस्मव्यपोहेभ्यो ब्रह्मर्षिगणसम्मताः ।&#x9;022a&lt;br&gt;&#xA;वैखानसाः समुत्पन्नास्तपःश्रुतगुणेप्सवः ॥&#x9;022c&lt;br&gt;&#xA;अश्रुतोऽस्य समुत्पन्नावश्विनौ रूपसम्मतौ ।&#x9;023a&lt;br&gt;&#xA;शेषाः प्रजानां पतयः स्रोतोभ्यस्तस्य जज्ञिरे ।&#x9;023c&lt;br&gt;&#xA;ऋषयो रोमकूपेभ्यः स्वेदाच्छन्दो बलान्मनः ॥&#x9;023e&lt;br&gt;&#xA;एतस्मात्कारणादाहुरग्निः सर्वास्तु देवताः ।&#x9;024a&lt;br&gt;&#xA;ऋषयः श्रुतसम्पन्ना वेदप्रामाण्यदर्शनात् ॥&#x9;024c&lt;br&gt;&#xA;यानि दारूणि निर्यासास्ते मासाः पक्षसञ्ज्ञिताः ।&#x9;025a&lt;br&gt;&#xA;अहोरात्रा मुहूर्ताश्च वीतज्योतिश्च वारुणम् ॥&#x9;025c&lt;br&gt;&#xA;रौद्रं लोहितमित्याहुर्लोहितात्कनकं स्मृतम् ।&#x9;026a&lt;br&gt;&#xA;तन्मैत्रमिति विज्ञेयं धूमाच्च वसवः स्मृताः ॥&#x9;026c&lt;br&gt;&#xA;अर्चिषो याश्च ते रुद्रास्तथाऽऽदित्या महाप्रभाः ।&#x9;027a&lt;br&gt;&#xA;उद्दीप्तास्ते तथाऽङ्गारा ये धिष्ण्येषु दिवि स्थिताः ॥&#x9;027c&lt;br&gt;&#xA;अग्निर्नाथश्च लोकस्य तत्परं ब्रह्म तद्भुवम् ।&#x9;028a&lt;br&gt;&#xA;सर्वकामदमित्याहुस्तत्र हव्यमुपावहन् ॥&#x9;028c&lt;br&gt;&#xA;ततोऽब्रवीन्महादेवो वरुणः पवनात्मकः ।&#x9;029a&lt;br&gt;&#xA;मम सत्रमिदं दिव्यमहं गृहपतिस्त्विह ॥&#x9;029c&lt;br&gt;&#xA;त्रीणि पूर्वाण्यपत्यानि मम तानि न संशयः ।&#x9;030a&lt;br&gt;&#xA;इति जानीत खगमा मम यज्ञफलं हि तत् ॥&#x9;030c&lt;br&gt;&#xA;अग्निरुवाच &#x9;031&lt;br&gt;&#xA;मदङ्गेभ्यः प्रसूतानि मदाश्रयकृतानि च ।&#x9;031a&lt;br&gt;&#xA;ममैव तान्यपत्यानि मम शुक्लं हुतं हि तत् ॥&#x9;031c&lt;br&gt;&#xA;अथाब्रवील्लोकगुरुर्ब्रह्मा लोकपितामहः ।&#x9;032a&lt;br&gt;&#xA;ममैव तान्यपत्यानि मम शुक्लं हुतं हि तत् ॥&#x9;032c&lt;br&gt;&#xA;अहं वक्ता च मन्त्रस्य होता शुक्रस्य चैव ह ।&#x9;033a&lt;br&gt;&#xA;यस्य बीजं फलं तस्य शुक्रं चेत्कारणं मतम् ॥&#x9;033c&lt;br&gt;&#xA;ततोऽब्रुवन्देवगणाः पितामहमुपेत्य वै ।&#x9;034a&lt;br&gt;&#xA;कृताञ्जलिपुटाः सर्वे शिरोभिरभिवन्द्य च ॥&#x9;034c&lt;br&gt;&#xA;वयं च भगवन्सर्वे जगच्च सचराचरम् ।&#x9;035a&lt;br&gt;&#xA;तवैव प्रसवाः सर्वे तस्मादग्निर्विभावसुः ।&#x9;035c&lt;br&gt;&#xA;वरुणश्चेश्वरो देवो लभतां काममीप्सितम् ॥&#x9;035e&lt;br&gt;&#xA;निसर्गाद्ब्रह्मणश्चापि वरुणो यादसाम्पतिः ।&#x9;036a&lt;br&gt;&#xA;जग्राह वै भृगु पूर्वमपत्यं सूर्यवर्चसम् ॥&#x9;036c&lt;br&gt;&#xA;ईश्वरोऽङ्गिरसं चाग्नेरपत्यार्थमकल्पयत् ।&#x9;037a&lt;br&gt;&#xA;पितामहस्त्वपत्यं वै कविं जग्राह तत्त्ववित् ॥&#x9;037c&lt;br&gt;&#xA;तदा स वारुणिः ख्यातो भृगुः प्रसवकर्मकृत् ।&#x9;038a&lt;br&gt;&#xA;आग्नेयस्त्वङ्गिराः श्रीमान्कविर्ब्राह्मो महायशाः ।&#x9;038c&lt;br&gt;&#xA;भार्गवाङ्गिरसौ लोके लोकसन्तानलक्षणौ ॥&#x9;038e&lt;br&gt;&#xA;एते विप्रवराः सर्वे प्रजानां पतयस्त्रयः ।&#x9;039a&lt;br&gt;&#xA;सर्वं सन्तानमेतेषामिदमित्युपधारय ॥&#x9;039c&lt;br&gt;&#xA;भृगोस्तु पुत्राः सप्तासन्सर्वे तुल्या भृगोर्गुणैः ।&#x9;040a&lt;br&gt;&#xA;च्यवनो वज्रशीर्षश्च शुचिरौर्वस्तथैव च ॥&#x9;040c&lt;br&gt;&#xA;शुक्रो वरेण्यश्च विभुः सवनश्चेति सप्त ते ।&#x9;041a&lt;br&gt;&#xA;भार्गवा वारुणाः सर्वे येषां वंशे भवानपि ॥&#x9;041c&lt;br&gt;&#xA;अष्टौ चाङ्गिरसः पुत्रा वारुणास्तेऽप्यवारुणाः ।&#x9;042a&lt;br&gt;&#xA;बृहस्पतिरुचथ्यश्च वयस्यः शान्तिरेव च ॥&#x9;042c&lt;br&gt;&#xA;घोरो विरूपः संवर्तः सुधन्वा चाष्टमः स्मृतः ।&#x9;043a&lt;br&gt;&#xA;एतेऽष्टौ वह्निजाः सर्वे ज्ञाननिष्ठा निरामयाः ॥&#x9;043c&lt;br&gt;&#xA;ब्राह्मणाश्च कवेः पुत्रा वारुणास्तेऽप्युदाहृताः ।&#x9;044a&lt;br&gt;&#xA;अष्टौ प्रसवजैर्युक्ता गुणैर्ब्रह्मविदः शुभाः ॥&#x9;044c&lt;br&gt;&#xA;कविः काव्यश्च विष्णुश्च बुद्धिमानुशना तथा ।&#x9;045a&lt;br&gt;&#xA;भृगुश्च वरुणश्चैव काश्यपोऽग्निश्च धर्मवित् ॥&#x9;045c&lt;br&gt;&#xA;अष्टौ कविसुता ह्येते सर्वमेभिर्जगत्ततम् ।&#x9;046a&lt;br&gt;&#xA;प्रजापतय एते हि प्रजानां यैरिमाः प्रजाः ॥&#x9;046c&lt;br&gt;&#xA;एवमङ्गिरसश्चैव कवेश्च प्रसवान्वयैः ।&#x9;047a&lt;br&gt;&#xA;भृगोश्च भृगुशार्दूल वंशजैः सततं जगत् ॥&#x9;047c&lt;br&gt;&#xA;वरुणश्चादितो विप्र जग्राह प्रभुरीश्वरः ।&#x9;048a&lt;br&gt;&#xA;कविं तात भृगुं चापि तस्मात्तौ वारुणौ स्मृतौ ॥&#x9;048c&lt;br&gt;&#xA;जग्राहाङ्गिरसं देवः शिखी तस्माद्धुताशनः ।&#x9;049a&lt;br&gt;&#xA;तस्मादाङ्गिरसा ज्ञेयाः सर्व एव तदन्वयाः ॥&#x9;049c&lt;br&gt;&#xA;ब्रह्मा पितामहः पूर्वं देवताभिः प्रसादितः ।&#x9;050a&lt;br&gt;&#xA;इमे नः सन्तरिष्यन्ति प्रजाभिर्जगदीश्वराः ॥&#x9;050c&lt;br&gt;&#xA;सर्वे प्रजानां पतयः सर्वे चातितपस्विनः ।&#x9;051a&lt;br&gt;&#xA;त्वत्प्रसादादिमं लोकं धारयिष्यन्ति शाश्वतम् ॥&#x9;051c&lt;br&gt;&#xA;तथैव वंशकर्तारस्तव तेजोविवर्धनाः ।&#x9;052a&lt;br&gt;&#xA;भवेयुर्वेदविदुषः सर्वे च कृतिनस्तथा ॥&#x9;052c&lt;br&gt;&#xA;देवपक्षचराः सौम्याः प्राजापत्या महर्षयः ।&#x9;053a&lt;br&gt;&#xA;अनन्तं ब्रह्म सत्यं च तपश्च परमं भुवि ॥&#x9;053c&lt;br&gt;&#xA;सर्वे हि वयमेते च तवैव प्रसवाः प्रभो ।&#x9;054a&lt;br&gt;&#xA;देवानां ब्राह्मणानां च त्वं हि कर्ता पितामह ॥&#x9;054c&lt;br&gt;&#xA;मारीचमादितः कृत्वा सर्वे चैवाथ भार्गवाः ।&#x9;055a&lt;br&gt;&#xA;अपत्यानीति सम्प्रेक्ष्य क्षमयाम पितामह ॥&#x9;055c&lt;br&gt;&#xA;अथ स्वेनैव रूपेण प्रजनिष्यन्ति वै प्रजाः ।&#x9;056a&lt;br&gt;&#xA;स्थापयिष्यन्ति चात्मानं युगादिनिधने तथा ॥&#x9;056c&lt;br&gt;&#xA;इत्युक्तः स तदा तैस्तु ब्रह्मा लोकपितामहः ।&#x9;057a&lt;br&gt;&#xA;ततेत्येवाब्रवीत्प्रीतस्तेऽपि जग्मुर्यथागतम् ॥&#x9;057c&lt;br&gt;&#xA;एवमेतत्पुरावृत्तं तस्य यज्ञे महात्मनः ।&#x9;058a&lt;br&gt;&#xA;देवश्रेष्ठस्य लोकादौ वारुणीं बिभ्रतस्तनुम् ॥&#x9;058c&lt;br&gt;&#xA;अग्निर्ब्रह्म पशुपतिः शर्वो रुद्रः प्रजापतिः ।&#x9;059a&lt;br&gt;&#xA;अग्नेरपत्यमेतद्वै सुवर्णमिति धारणाः ॥&#x9;059c&lt;br&gt;&#xA;अग्न्यभावे च कुरुते वह्निस्थानेषु काञ्चनम् ।&#x9;060a&lt;br&gt;&#xA;जामदग्न्यप्रमाणज्ञो वेदश्रुतिनिदर्शनात् ॥&#x9;060c&lt;br&gt;&#xA;कुशस्तम्बे जुहोत्यग्निं सुवर्णे तत्र च स्थिते ।&#x9;061a&lt;br&gt;&#xA;वल्मीकस्य वपायां च कर्णे वाजस्य दक्षिणे ॥&#x9;061c&lt;br&gt;&#xA;शकटोर्व्यां परस्याप्सु ब्राह्मणस्य करे तथा ।&#x9;062a&lt;br&gt;&#xA;हुते प्रीतिकरीमृद्धिं भगवांस्तत्र मन्यते ॥&#x9;062c&lt;br&gt;&#xA;तस्मादग्निपराः सर्वे देवता इति शुश्रुम ।&#x9;063a&lt;br&gt;&#xA;ब्रह्मणो हि प्रभूतोऽग्निरग्नेरपि च काञ्चनम् ॥&#x9;063c&lt;br&gt;&#xA;तस्माद्ये वै प्रयच्छन्ति सुवर्णं धर्मदर्शिनः ।&#x9;064a&lt;br&gt;&#xA;देवतास्ते प्रयच्छन्ति समस्ता इति नः श्रुतम् ॥&#x9;064c&lt;br&gt;&#xA;तस्य वा तपसो लोकान्गच्छतः परमां गतिम् ।&#x9;065a&lt;br&gt;&#xA;स्वर्लोके राजराज्येन सोभिषिच्येत भार्गव ॥&#x9;065c&lt;br&gt;&#xA;आदित्योदयने प्राप्ते विधिमन्त्रपुरस्कृतम् ।&#x9;066a&lt;br&gt;&#xA;ददाति काञ्चनं यो वाः दुःस्वप्नं प्रतिहन्ति सः ॥&#x9;066c&lt;br&gt;&#xA;ददात्युदितमात्रे यस्यस्य पाप्मा विधूयते ।&#x9;067a&lt;br&gt;&#xA;मध्याह्ने ददतो रुक्मं हन्ति पापमनागतम् ॥&#x9;067c&lt;br&gt;&#xA;ददाति पश्चिमां सन्ध्यां यः सुवर्णं यतव्रतः ।&#x9;068a&lt;br&gt;&#xA;ब्रह्मवाय्वग्निसोमानां सालोक्यमुपयाति सः ॥&#x9;068c&lt;br&gt;&#xA;सेन्द्रेषु चैव लोकेषु प्रतिष्ठां विन्दते शुभाम् ।&#x9;069a&lt;br&gt;&#xA;इह लोके यशः प्राप्य शान्तपाप्मा च मोदते ॥&#x9;069c&lt;br&gt;&#xA;ततः सम्पद्यतेऽन्येषु लोकेष्वप्रतिमः सदा ।&#x9;070a&lt;br&gt;&#xA;अनावृतगतिश्चैव कामचारो भवत्युत ॥&#x9;070c&lt;br&gt;&#xA;न च क्षरति तेभ्यश्च यशश्चैवाप्नुते महत् ।&#x9;071a&lt;br&gt;&#xA;सुवर्णमक्षयं दत्त्वा लोकांश्चाप्नोति पुष्कलान् ॥&#x9;071c&lt;br&gt;&#xA;यस्तु सञ्जनयित्वाऽग्निमादित्योदयनं प्रति ।&#x9;072a&lt;br&gt;&#xA;दद्याद्वै व्रतमुद्दिश्य सर्वकामान्समश्नुते ॥&#x9;072c&lt;br&gt;&#xA;अग्निरित्येव तत्प्राहुः प्रदानं च सुखावहम् ।&#x9;073a&lt;br&gt;&#xA;यथेष्टगुणसंवृत्तं प्रवर्तकमिति स्मृतम् ॥&#x9;073c&lt;br&gt;&#xA;एषा सुवर्णस्योत्पत्तिः कथिता ते मयाऽनघ ।&#x9;074a&lt;br&gt;&#xA;कार्तिकेयस्य च विभो तद्विद्धि भृगुनन्दन ॥&#x9;074c&lt;br&gt;&#xA;कार्तिकेयस्तु संवृद्धः कालेन महता तदा ।&#x9;075a&lt;br&gt;&#xA;देवैः सेनापतित्वेन वृतः सेन्द्रैर्भृगूद्वह ॥&#x9;075c&lt;br&gt;&#xA;जघान तारकं चापि दैत्यमन्यांस्तथाऽसुरान् ।&#x9;076a&lt;br&gt;&#xA;त्रिदशेन्द्राज्ञया ब्रह्मल्ँलोकानां हितकाम्यया ॥&#x9;076c&lt;br&gt;&#xA;सुवर्णदाने च मया कथितास्ते गुणा विभो ।&#x9;077a&lt;br&gt;&#xA;तस्मात्सुवर्णं विप्रेभ्यः प्रयच्छ ददतांवर ॥&#x9;077c&lt;br&gt;&#xA;भीष्म उवाच &#x9;078&lt;br&gt;&#xA;इत्युक्तः स वसिष्ठेन जामदग्न्यः प्रतापवान् ।&#x9;078a&lt;br&gt;&#xA;ददौ सुवर्णं विप्रेभ्यो व्यमुच्यत च किल्बिषात् ॥&#x9;078c&lt;br&gt;&#xA;एतत्ते सर्वमाख्यातं सुवर्णस्य महीपते ।&#x9;079a&lt;br&gt;&#xA;प्रदानस्य फलं चैव जन्म चास्य युधिष्ठिर ॥&#x9;079c&lt;br&gt;&#xA;तस्मात्त्वमपि विप्रेभ्यः प्रयच्छ कनकं बहुः ।&#x9;080a&lt;br&gt;&#xA;ददत्सुवर्णं नृपते किल्बिषाद्विप्रमोक्ष्यसि ॥ &#x9;080c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/133/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/133/</guid>
      <description>&lt;p&gt;श्रीः&#xA;अध्यायः 133&lt;/p&gt;&#xA;&lt;p&gt;भीष्मेण युधिष्ठिरम् प्रति कुमारोत्पत्तिप्रकारस्य देवादिभिस्तस्मै क्रीडनकादिदानस्य तारकासुरवधादेश्च कथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;उक्ताः पितामहेनेह सुवर्णस्य विधानतः ।&#x9;001a&lt;br&gt;&#xA;विस्तरेण प्रदानस्य ये गुणाः श्रुतिलक्षणाः ॥&#x9;001c&lt;br&gt;&#xA;यत्तु कारणमुत्पत्तेः सुवर्णस्य प्रकीर्तितम् ।&#x9;002a&lt;br&gt;&#xA;स कथं तारकः प्राप्तो निधनं तद्ब्रवीहि मे ॥&#x9;002c&lt;br&gt;&#xA;उक्तं स दैवतानां हि अवध्य इति पार्थिव ।&#x9;003a&lt;br&gt;&#xA;कथं तस्याभवन्मृत्युर्विस्तरेण प्रकीर्तय ॥&#x9;003c&lt;br&gt;&#xA;एतदिच्छाम्यहं श्रोतुं त्वत्तः कुरुकुलोद्वह ।&#x9;004a&lt;br&gt;&#xA;कार्त्स्न्येन तारकवधं परं कौतूहलं हि मे ॥&#x9;004c&lt;br&gt;&#xA;भीष्म उवाच &#x9;005&lt;br&gt;&#xA;विपन्नकृत्या राजेन्द्र देवता ऋषयस्तथा ।&#x9;005a&lt;br&gt;&#xA;कृत्तिकाश्चोदयामासुरपत्यभरणाय वै ॥&#x9;005c&lt;br&gt;&#xA;न देवतानां काचिद्धि समर्था जातवेदसः ।&#x9;006a&lt;br&gt;&#xA;एता हि शक्तास्तं गर्भं सन्धारयितुमोजसा ॥&#x9;006c&lt;br&gt;&#xA;षण्णां तासां ततः प्रीतः पावको गर्भधारणात् ।&#x9;007a&lt;br&gt;&#xA;स्वेन तेजोविसर्गेण वीर्येण परमेण च ॥&#x9;007c&lt;br&gt;&#xA;तास्तु षट् कृत्तिका गर्भं पुपुषुर्जातवेदसः ।&#x9;008a&lt;br&gt;&#xA;षट्सु वर्त्मसु तेजोऽग्नेः सकलं निहितं प्रभो ॥&#x9;008c&lt;br&gt;&#xA;ततस्ता वर्धमानस्य कुमारस्य महात्मनः ।&#x9;009a&lt;br&gt;&#xA;तेजसाऽभिपरीताङ्ग्यो न क्वचिच्छर्म लेभिरे ॥&#x9;009c&lt;br&gt;&#xA;ततस्तेजःपरीताङ्ग्यः सर्वाः काल उपस्थिते ।&#x9;010a&lt;br&gt;&#xA;समं गर्भं सुषुविरे कृतिकास्ता नरर्षभ ॥&#x9;010c&lt;br&gt;&#xA;ततस्तं षडधिष्ठानं गर्भमेकत्वमागतम् ।&#x9;011a&lt;br&gt;&#xA;पृथिवी प्रतिजग्राह कृत्तिकानां समीपतः ॥&#x9;011c&lt;br&gt;&#xA;स गर्भो दिव्यसंस्थानो दीप्तिमान्पावकप्रभः ।&#x9;012a&lt;br&gt;&#xA;दिव्यं शरवणं प्राप्य ववृधे प्रियदर्शनः ॥&#x9;012c&lt;br&gt;&#xA;ददृशुः कृत्तिकास्तं तु बालमर्कसमद्युतिम् ।&#x9;013a&lt;br&gt;&#xA;जातस्नेहाश्च सौहार्दात्पुपुषुः स्तन्यविस्रवैः ॥&#x9;013c&lt;br&gt;&#xA;अभवत्कार्तिकेयः स त्रैलोक्ये सचराचरे ।&#x9;014a&lt;br&gt;&#xA;स्कन्नत्वात्स्कन्दतां प्राप्तो गुहावासाद्गुहोऽभवत् ॥&#x9;014c&lt;br&gt;&#xA;ततो देवास्त्रयस्त्रिंशद्दिशश्च सदिगीश्वराः ।&#x9;015a&lt;br&gt;&#xA;रुद्रो धाता च विष्णुश्च यमः पूषाऽर्यमा भगः ॥&#x9;015c&lt;br&gt;&#xA;अंशो मित्रश्च साध्याश्च वासवो वसवोऽश्विनौ ।&#x9;016a&lt;br&gt;&#xA;आपो वायुर्नभश्चन्द्रो नक्षत्राणि ग्रहा रविः ॥&#x9;016c&lt;br&gt;&#xA;पृथग्भूतानि चान्यानि यानि देवगणानि वै ।&#x9;017a&lt;br&gt;&#xA;आजग्मुस्तेऽद्भुतं द्रष्टुं कुमारं ज्वलनात्मजम् ॥&#x9;017c&lt;br&gt;&#xA;ऋषयस्तुष्टुवुश्चैव गन्धर्वाश्च जगुस्तथा ।&#x9;018a&lt;br&gt;&#xA;षडाननं कुमारं तु द्विषडक्षं द्विजप्रियम् ॥&#x9;018c&lt;br&gt;&#xA;पीनांसं द्वादशभुजं पावकादित्यवर्चसम् ।&#x9;019a&lt;br&gt;&#xA;शयानं शरगुल्मस्थं दृष्ट्वा देवाः सहर्षिभिः ।&#x9;019c&lt;br&gt;&#xA;लेभिरे परमं हर्षं मेनिरे चासुरं हतम् ॥&#x9;019e&lt;br&gt;&#xA;ततो देवाः प्रियाण्यस्य सर्व एव समाहरन् ।&#x9;020a&lt;br&gt;&#xA;क्रीडतः क्रीडनीयानि ददुः पक्षिगणांश्च ह ॥&#x9;020c&lt;br&gt;&#xA;सुपर्णोऽस्य ददौ पुत्रं मयूरं चित्रबर्हिणम् ।&#x9;021a&lt;br&gt;&#xA;राक्षसाश्च ददुस्तस्मै वराहमहिषावुभौ ॥&#x9;021c&lt;br&gt;&#xA;कुक्कुटं चाग्निसङ्काशं प्रददावरुणः स्वयम् ।&#x9;022a&lt;br&gt;&#xA;चन्द्रमाः प्रददौ मेषमादित्यो रुचिरां प्रभाम् ॥&#x9;022c&lt;br&gt;&#xA;गवां माता च गा देवी ददौ शतसहस्रशः ।&#x9;023a&lt;br&gt;&#xA;छागमग्निर्गुणोपेतमिला पुष्पफलं बहु ॥&#x9;023c&lt;br&gt;&#xA;सुधन्वा शकटं चैव रथं चाञ्चितकूबरम् ।&#x9;024a&lt;br&gt;&#xA;वरुणो वारुणान्दिव्यान्सगजान्प्रददौ शुभान् ॥&#x9;024c&lt;br&gt;&#xA;सिंहान्सुरेन्द्रो व्याघ्रांश्च द्विपानन्यांश्च दंष्ट्रिणः ।&#x9;025a&lt;br&gt;&#xA;श्वापदांश्च बहून्घोराञ्शस्त्राणि विविधानि च ॥&#x9;025c&lt;br&gt;&#xA;राक्षसासुरसङ्घाश्च अनुजग्मुस्तमीश्वरम् ॥&#x9;026ac&lt;br&gt;&#xA;वर्धमानवधोपायं प्रार्थयामास तारकः ।&#x9;027a&lt;br&gt;&#xA;उपायैर्बहुभिर्हन्तुं नाशकच्चापि तं विभुम् ॥&#x9;027c&lt;br&gt;&#xA;सैनापत्येन तं देवाः पूजयित्वा गुहालयम् ।&#x9;028a&lt;br&gt;&#xA;शशंसुर्विप्रकारं तं तस्मै तारककारितम् ॥&#x9;028c&lt;br&gt;&#xA;स विवृद्धो महावीर्यो देवसेनापतिः प्रभुः ।&#x9;029a&lt;br&gt;&#xA;जघानामोघया शक्त्या दानवं तारकं गुहः ॥&#x9;029c&lt;br&gt;&#xA;तेन तस्मिन्कुमारेण क्रीडता निहतेऽसुरे ।&#x9;030a&lt;br&gt;&#xA;सुरेन्द्रः स्थापितो राज्ये देवानां पुनरीश्वरः ॥&#x9;030c&lt;br&gt;&#xA;स सेनापतिरेवाथ बभौ स्कन्दः प्रतापवान् ।&#x9;031a&lt;br&gt;&#xA;ईशो गोप्ता च देवानां प्रियकृच्छङ्करस्य च ॥&#x9;031c&lt;br&gt;&#xA;हिरण्यमूर्तिर्भगवानेष एव च पावकिः ।&#x9;032a&lt;br&gt;&#xA;सदा कुमारो देवानां सैनापत्यमवाप्तवान् ॥&#x9;032c&lt;br&gt;&#xA;तस्मात्सुवर्णं मङ्गल्यं रत्नमक्षय्यमुत्तमम् ।&#x9;033a&lt;br&gt;&#xA;सहजं कार्तिकेयस्य वह्नेस्तेजः परं मतम् ॥&#x9;033c&lt;br&gt;&#xA;एवं रामाय कौरव्य वसिष्ठोऽकथयत्पुरा ।&#x9;034a&lt;br&gt;&#xA;तस्मात्सुवर्णदानाय प्रयतस्व नराधिप ॥&#x9;034c&lt;br&gt;&#xA;रामः सुवर्णं दत्त्वा हि विमुक्तः सर्वकिल्बिषैः ।&#x9;035a&lt;br&gt;&#xA;त्रिविष्टपे महत्स्थानमवापासुलभं नरैः ॥ &#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/134/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/134/</guid>
      <description>&lt;p&gt;श्रीः&#xA;अध्यायः 134&lt;/p&gt;&#xA;&lt;p&gt;भीष्मेण युधिष्ठिरम् प्रति प्रतिपदादितिथिषु श्राद्धकरणस्य प्रत्येकम् फलकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;चातुर्वर्ण्यस्य धर्मात्मन्धर्माः प्रोक्ता यथा त्वया ।&#x9;001a&lt;br&gt;&#xA;तथैव मे श्राद्धविधिं कृत्स्नं प्रब्रूहि पार्थिव ॥&#x9;001c&lt;br&gt;&#xA;वैशम्पायन उवाच &#x9;002&lt;br&gt;&#xA;युधिष्ठिरेणैवमुक्तो भीष्मः शान्तनवस्तदा ।&#x9;002a&lt;br&gt;&#xA;इमं श्राद्धविधिं कृत्स्नं वक्तुं समुपचक्रमे ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;शृणुष्वावहितो राजञ्श्राद्धकर्मविधिं शुभम् ।&#x9;003a&lt;br&gt;&#xA;धन्यं यशस्यं पुत्रीयं पितृयज्ञं परन्तप ॥&#x9;003c&lt;br&gt;&#xA;देवासुरमनुष्याणां गन्धर्वोरगरक्षसाम् ।&#x9;004a&lt;br&gt;&#xA;पिशाचकिन्नराणां च पूज्या वै पितरः सदा ॥&#x9;004c&lt;br&gt;&#xA;पितॄन्पूज्यादितः पश्चाद्देवतास्तर्पयन्ति वै ।&#x9;005a&lt;br&gt;&#xA;तस्मात्तान्सर्वयत्नेन पुरुषः पूजयेत्सदा ॥&#x9;005c&lt;br&gt;&#xA;अन्वाहार्यं महाराज पितॄणां श्राद्धमुच्यते ।&#x9;006a&lt;br&gt;&#xA;तस्माद्विशेषविधिना विधिः प्रथमकल्पितः ॥&#x9;006c&lt;br&gt;&#xA;सर्वेष्वहःसु प्रीयन्ते कृते श्राद्धे पितामहाः ।&#x9;007a&lt;br&gt;&#xA;&#39;पिण्डान्वाहार्यकं श्राद्धं कुर्यान्मासानुमासिकम् ।&#x9;007c&lt;br&gt;&#xA;पितृयज्ञं तु निर्वर्त्य विप्रश्चन्द्रक्षयेऽग्निमान् ॥&#x9;007e&lt;br&gt;&#xA;पिण्डानां मासिकश्राद्धमन्वाहार्यं विदुर्बुधाः ।&#x9;008a&lt;br&gt;&#xA;तदामिषेण कुर्वीत प्रयतः प्राञ्जलिः शुचिः ॥&#39;&#x9;008c&lt;br&gt;&#xA;प्रवक्ष्यामि तु ते सर्वांस्तिथ्यान्तिथ्यां दिने गुणान् ।&#x9;009a&lt;br&gt;&#xA;येष्वहःसु कृतैः श्राद्धैर्यत्फलं प्राप्यतेऽनघ ।&#x9;009c&lt;br&gt;&#xA;तत्सर्वं कीर्तयिष्यामि यथावत्तन्निबोध मे ॥&#x9;009e&lt;br&gt;&#xA;पितॄनर्च्य प्रतिपदि प्राप्नुयात्स्वगृहे स्त्रियः ।&#x9;010a&lt;br&gt;&#xA;अभिरूपप्रजायिन्यो दर्शनीया बहुप्रजाः ॥&#x9;010c&lt;br&gt;&#xA;स्त्रियो द्वितीयां जायन्ते तृतीयायां तु वाजिनः ।&#x9;011a&lt;br&gt;&#xA;चतुर्थ्यां क्षुद्रपशवो भवन्ति बहवो गृहे ॥&#x9;011c&lt;br&gt;&#xA;पञ्चम्यां बहवः पुत्रा जायन्ते कुर्वतां नृप ।&#x9;012a&lt;br&gt;&#xA;कुर्वाणास्तु नराः षष्ठ्यां भवन्ति द्युतिभागिनः ॥&#x9;012c&lt;br&gt;&#xA;कृषिभागी भवेच्छ्राद्धं कुर्वाणः सप्तमीं नृप ।&#x9;013a&lt;br&gt;&#xA;अष्टम्यां तु प्रकुर्वाणो वाणिज्ये लाभमाप्नुयात् ॥&#x9;013c&lt;br&gt;&#xA;नवम्यां कुर्वतः श्राद्धं भवत्येकशफं बहु ।&#x9;014a&lt;br&gt;&#xA;विवर्धन्ते तु दशमीं गावः श्राद्धानि कुर्वतः ॥&#x9;014c&lt;br&gt;&#xA;कुप्यभागी भवेन्मर्त्यः कुर्वन्नेकादशीं नृप ।&#x9;015a&lt;br&gt;&#xA;ब्रह्मवर्चस्विनः पुत्रा जायन्ते तस्य वेश्मनि ॥&#x9;015c&lt;br&gt;&#xA;द्वादश्यामीहमानस्य नित्यमेव प्रदृश्यते ।&#x9;016a&lt;br&gt;&#xA;रजतं बहुवित्तं च सुवर्णं च मनोरमम् ॥&#x9;016c&lt;br&gt;&#xA;ज्ञातीनां तु भवेच्छ्रेष्ठः कुर्वञ्श्राद्धं त्रयोदशीम् ॥&#x9;017ac&lt;br&gt;&#xA;अवश्यं तु युवानोऽस्य प्रमीयन्ते नरा गृहे ।&#x9;018a&lt;br&gt;&#xA;युद्धभागी भवेन्मर्त्यः कुर्वञ्श्राद्धं चतुर्दशीम् ॥&#x9;018c&lt;br&gt;&#xA;अमावास्यां तु निवपन्सर्वकामानवाप्नुयात् ॥&#x9;019ac&lt;br&gt;&#xA;कृष्णपक्षे दशम्यादौ वर्जयित्वा चतुर्दशीम् ।&#x9;020a&lt;br&gt;&#xA;श्राद्धकर्मणि तिथ्यस्तु प्रशस्ता न तथेतराः ॥&#x9;020c&lt;br&gt;&#xA;यथा चैवापरः पक्षः पूर्वपक्षाद्विशिष्यते ।&#x9;021a&lt;br&gt;&#xA;तथा श्राद्धस्य पूर्वाह्णादपराह्णो विशिष्यते ॥ &#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/135/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/135/</guid>
      <description>&lt;p&gt;श्रीः&#xA;अध्यायः 135&lt;/p&gt;&#xA;&lt;p&gt;भीष्मेण युधिष्ठिरम् प्रति श्राद्धे तिलमांसविशेषदानस्य फलविशेषकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;किंस्विद्दत्तं पितृभ्यो वै भवत्यक्षयमीश्वरः ।&#x9;001a&lt;br&gt;&#xA;किंस्विद्बहुफलं प्रोक्तं किमानन्त्याय कल्पते ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;हवींषि श्राद्धकल्पे तु यानि श्राद्धविदो विदुः ।&#x9;002a&lt;br&gt;&#xA;तानि मे शृणु काम्यानि फलं चैषां युधिष्ठिर ॥&#x9;002c&lt;br&gt;&#xA;तिलैर्व्रीहियवैर्माषैरद्भिर्मूलफलैस्तथा ।&#x9;003a&lt;br&gt;&#xA;दत्तेन मासं प्रीयन्ते श्राद्धेन पितरो नृप ॥&#x9;003c&lt;br&gt;&#xA;वर्धमानतिलं श्राद्धमक्षयं मनुरब्रवीत् ।&#x9;004a&lt;br&gt;&#xA;सर्वेष्वेव तु भोज्येषु तिलाः प्राधान्यतः स्मृताः ॥&#x9;004c&lt;br&gt;&#xA;द्वौ मासौ तु भवेत्तृप्तिर्मत्स्यैः पितृगणस्य ह ।&#x9;005a&lt;br&gt;&#xA;त्रीन्मासानाविकेनाहुश्चतुर्मासं शशेन ह ॥&#x9;005c&lt;br&gt;&#xA;आजेन मासान्प्रीयन्ते पञ्चैव पितरो नृप ।&#x9;006a&lt;br&gt;&#xA;वाराहेण तु षण्मासान्सप्त वै शाकुलेन तु ॥&#x9;006c&lt;br&gt;&#xA;मासानष्टौ पार्षतेन रौरवेण नव प्रभो ।&#x9;007a&lt;br&gt;&#xA;गवयस्य तु मांसेन तृप्तिः स्याद्दशमासिकी ॥&#x9;007c&lt;br&gt;&#xA;मांसेनेकादश प्रीतिः पितॄणां माहिषेण तु ।&#x9;008a&lt;br&gt;&#xA;गव्येन दत्ते श्राद्धे तु संवत्सरमिहोच्यते ॥&#x9;008c&lt;br&gt;&#xA;यथा गव्यं तथा युक्तं पायसं सर्पिषा सह ।&#x9;009a&lt;br&gt;&#xA;वाध्रीणसस्य मांसेन तृप्तिर्द्वादशवार्षिकी ॥&#x9;009c&lt;br&gt;&#xA;आन्त्याय भवेद्दतं खड्गमांसं पितृक्षये ।&#x9;010a&lt;br&gt;&#xA;कालशाकं च लौहं चाप्यानन्त्यं छाग उच्यते ॥&#x9;010c&lt;br&gt;&#xA;गाथाश्चाप्यत्र गायन्ति पितृगीता युधिष्ठिर ।&#x9;011a&lt;br&gt;&#xA;सनत्कुमारो भगवान्पुरा मय्यभ्यभाषत ॥&#x9;011c&lt;br&gt;&#xA;अपि नः स्वकुले जायाद्यो नो दद्यात्त्रयोदशीम् ।&#x9;012a&lt;br&gt;&#xA;मघासु सर्पिःसंयुक्तं पायसं दक्षिणायने ॥&#x9;012c&lt;br&gt;&#xA;आजेन वाऽपि लौहेन मघास्वेव यतव्रतः ।&#x9;013a&lt;br&gt;&#xA;हस्तिच्छायासु विधिवत्कर्णव्यजनवीजितम् ॥&#x9;013c&lt;br&gt;&#xA;एष्टव्या बहवः पुत्रा यद्येकोपि गयां व्रजेत् ।&#x9;014a&lt;br&gt;&#xA;यत्रासौ प्रथितो लोकेष्वक्षय्यकरणो वटः ॥&#x9;014c&lt;br&gt;&#xA;आपो मूलं फलं मांसमन्नं वाऽपि पितृक्षये ।&#x9;015a&lt;br&gt;&#xA;यत्किञ्चिन्मधुसम्मिश्रं तदानन्त्याय कल्पते ॥ &#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/136/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/136/</guid>
      <description>&lt;p&gt;श्रीः&#xA;अध्यायः 136&lt;/p&gt;&#xA;&lt;p&gt;भीष्मेण युधिष्ठिरम्प्रत्यश्विन्यादिनक्षत्रेषु श्राद्धकरणस्य फलविशेषकथनम् ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;यमस्तु यानि श्राद्धानि प्रोवाच शशबिन्दवे ।&#x9;001a&lt;br&gt;&#xA;तानि मे शृणु काम्यानि नक्षत्रेषु पृथक्पृथक् ॥&#x9;001c&lt;br&gt;&#xA;श्राद्धं यः कृत्तिकायोगे कुर्वीत सततं नरः ।&#x9;002a&lt;br&gt;&#xA;अग्नीनाधाय सापत्यो यजेत विगतज्वरः ॥&#x9;002c&lt;br&gt;&#xA;अपत्यकामो रोहिण्यां तेजस्कामो मृगोत्तमे ।&#x9;003a&lt;br&gt;&#xA;क्रूरकर्मा ददच्छ्राद्धमार्द्रायां मानवो भवेत् ॥&#x9;003c&lt;br&gt;&#xA;कृषिभागी भवेन्मर्त्यः कुर्वञ्श्राद्धं पुनर्वसौ ।&#x9;004a&lt;br&gt;&#xA;पुष्टिकामोऽथ पुष्येण श्राद्धमीहेत मानवः ॥&#x9;004c&lt;br&gt;&#xA;आश्लेषायां ददच्छ्राद्धं धीरान्पुत्रान्प्रजायते ।&#x9;005a&lt;br&gt;&#xA;ज्ञातीनां तु भवेच्छ्रेष्ठो मघासु श्राद्धमावपन् ॥&#x9;005c&lt;br&gt;&#xA;फल्गुनीषु ददच्छ्राद्धं सुभगः श्राद्धदो भवेत् ।&#x9;006a&lt;br&gt;&#xA;अपत्यभागुत्तरासु हस्तेन फलभाग्भवेत् ॥&#x9;006c&lt;br&gt;&#xA;चित्रायां तु ददच्छ्राद्धं लभेद्रूपवतः सुतान् ।&#x9;007a&lt;br&gt;&#xA;स्वातियोगे पितॄनर्च्य वाणिज्यमुपजीवति ॥&#x9;007c&lt;br&gt;&#xA;बहुपुत्रो विशाखासु पुत्रमीहन्भवेन्नरः ।&#x9;008a&lt;br&gt;&#xA;अनुराधासु कुर्वाणो राज्यचक्रं प्रवर्तयेत् ॥&#x9;008c&lt;br&gt;&#xA;आधिपत्यं व्रजेन्मर्त्यो ज्येष्ठायामपवर्जयन् ।&#x9;009a&lt;br&gt;&#xA;नरः कुरुकुलश्रेष्ठ ऋद्धो दमपुरःसरः ॥&#x9;009c&lt;br&gt;&#xA;मूले त्वारोग्यमृच्छेत यशोऽषाढासु चोत्तमम् ।&#x9;010a&lt;br&gt;&#xA;उत्तरासु त्वषाढासु वीतशोकश्चरेन्महीम् ॥&#x9;010c&lt;br&gt;&#xA;श्राद्धं त्वभिजितौ कुर्वन्विद्यां श्रेष्ठामवाप्नुयात् ।&#x9;011a&lt;br&gt;&#xA;श्रवणेषु ददच्छ्राद्धं प्रेत्य गच्छेत्स तद्गतिम् ॥&#x9;011c&lt;br&gt;&#xA;राज्यभागी धनिष्ठायां भवेत नियतं नरः ।&#x9;012a&lt;br&gt;&#xA;नक्षत्रे वारुणे कुर्वन्भिषक्सिद्धिमवाप्नुयात् ॥&#x9;012c&lt;br&gt;&#xA;पूर्वप्रोष्ठपदाः कुर्वन्बहून्विन्दत्यजाविकान् ।&#x9;013a&lt;br&gt;&#xA;उत्तरासु प्रकुर्वाणो विन्दते गाः सहस्रशः ॥&#x9;013c&lt;br&gt;&#xA;बहुकुप्यकृतं वित्तं विन्दते रेवतीं श्रितः ।&#x9;014a&lt;br&gt;&#xA;अश्विनीष्वश्वान्विन्देत भरणीष्वायुरुत्तमम् ॥&#x9;014c&lt;br&gt;&#xA;इमं श्राद्धविधिं श्रुत्वा शशबिन्दुस्तथाऽकरोत् ।&#x9;015a&lt;br&gt;&#xA;अक्लेसेनाजयच्चापि महीं सोऽनुशशास ह ॥ &#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/137/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/137/</guid>
      <description>&lt;p&gt;श्रीः&#xA;अध्यायः 137&lt;/p&gt;&#xA;&lt;p&gt;भीष्मेण युधिष्ठिरम् प्रति श्राद्धे निमन्त्रणार्हानर्हाणां लक्षणनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;कीदृशेभ्यः प्रदातव्यं भवेच्छ्राद्धं पितामह ।&#x9;001a&lt;br&gt;&#xA;द्विजेभ्यः कुरुशार्दूल तन्मे व्याख्यातुमर्हसि ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;ब्राह्मणान्न परीक्षेत क्षत्रियो दानधर्मवित् ।&#x9;002a&lt;br&gt;&#xA;दैवे कर्मणि पित्र्ये तु न्यायमाहुः परीक्षणम् ॥&#x9;002c&lt;br&gt;&#xA;देवताः पावयन्तीह दैवेनैवेह तेजसा ।&#x9;003a&lt;br&gt;&#xA;उपेत्य तस्माद्देवेभ्यः सर्वेभ्यो दापयेन्नरः ॥&#x9;003c&lt;br&gt;&#xA;श्राद्धे त्वथ महाराज परीक्षेद्ब्राह्मणान्बुधः ।&#x9;004a&lt;br&gt;&#xA;कुलशीलवयोरूपैर्विद्ययाऽभिजनेन च ॥&#x9;004c&lt;br&gt;&#xA;तेषामन्ये पङ्क्तिदूष्यास्तथाऽन्ये पङ्क्तिपावनाः ।&#x9;005a&lt;br&gt;&#xA;अपाङ्क्तेयास्तु ये राजन्कीर्तयिष्यामि ताञ्शृणु ॥&#x9;005c&lt;br&gt;&#xA;कितवो भ्रूणहा यक्ष्मी पशुपालो निराकृतिः ।&#x9;006a&lt;br&gt;&#xA;ग्रामप्रेष्यो वार्धुषिको गायनः सर्वविक्रयी ॥&#x9;006c&lt;br&gt;&#xA;अगारदाही गरदः कुण्डाशी सोमविक्रयी ।&#x9;007a&lt;br&gt;&#xA;सामुद्रिको राजभृत्यस्तैलिकः कूटकारकः ॥&#x9;007c&lt;br&gt;&#xA;पित्रा विभजमानश्च यस्य चोपपतिर्गृहे ।&#x9;008a&lt;br&gt;&#xA;अभिशस्तस्तथा स्तेनः शिल्पं यश्चोपजीवति ॥&#x9;008c&lt;br&gt;&#xA;पर्वकारश्च सूची च मित्रध्रुक् पारदारिकः ।&#x9;009a&lt;br&gt;&#xA;अव्रतानामुपाध्यायः काण्डपृष्ठस्तथैव च ॥&#x9;009c&lt;br&gt;&#xA;श्वभिश्च यः परिक्रामेद्यः शुना दष्ट एव च ।&#x9;010a&lt;br&gt;&#xA;परिवित्तिश्च यश्च स्याद्दुश्चर्मा गुरुतल्पगः ।&#x9;010c&lt;br&gt;&#xA;कुशीलवो देवलको नक्षत्रैर्यश्च जीवति ॥&#x9;010e&lt;br&gt;&#xA;ईदृशैर्ब्राह्मणैर्भुक्तमपाङ्क्तेयैर्युधिष्ठिर ।&#x9;011a&lt;br&gt;&#xA;रक्षांसि गच्छते हव्यमित्याहुर्ब्रह्मवादिनः ॥&#x9;011c&lt;br&gt;&#xA;श्राद्धं भुक्त्वा त्वधीयीत वृषलीतल्पगश्च यः ।&#x9;012a&lt;br&gt;&#xA;पुरीषे तस्य ते मासं पितरस्तस्य शेरते ।&#x9;012c&lt;br&gt;&#xA;सोमविक्रयिणे विष्ठा भिषजे पूयशोणितम् ॥&#x9;013ac&lt;br&gt;&#xA;नष्टं देवलके दत्तमप्रतिष्ठं च वार्धुषे ।&#x9;014a&lt;br&gt;&#xA;यत्तु वाणिजके दत्तं नेह नामुत्र तद्भवेत् ।&#x9;014c&lt;br&gt;&#xA;भस्मनीव हुतं हव्यं तथा पौनर्भवे द्विजे ॥&#x9;014e&lt;br&gt;&#xA;ये तु धर्मव्यपेतेषु चारित्रापगतेषु च ।&#x9;015a&lt;br&gt;&#xA;हव्यं कव्यं प्रयच्छन्ति येषां तत्प्रेत्य नश्यति ॥&#x9;015c&lt;br&gt;&#xA;ज्ञानपूर्वं तु ये तेभ्यः प्रयच्छन्त्यल्पबुद्धयः ।&#x9;016a&lt;br&gt;&#xA;पुरीषं भुञ्जते तस्य पितरः प्रेत्य निश्चयः ॥&#x9;016c&lt;br&gt;&#xA;एतानिमान्विजानीयादपाङ्क्तेयान्द्विजाधमान् ।&#x9;017a&lt;br&gt;&#xA;शूद्राणामुपदेशं च ये कुर्वन्त्यल्पचेतसः ॥&#x9;017c&lt;br&gt;&#xA;षष्टिं काणः शतं षण्डः श्वित्री यावत्प्रपश्यति ।&#x9;018a&lt;br&gt;&#xA;पङ्क्त्यां समुपविष्टायां तावद्दूषयते नृप ॥&#x9;018c&lt;br&gt;&#xA;यद्वेष्टितशिरा भुङ्क्ते यद्भुङ्क्ते दक्षिणामुखः ।&#x9;019a&lt;br&gt;&#xA;सोपानत्कश्च यद्भुङ्क्ते सर्वं विद्यात्तदासुरम् ॥&#x9;019c&lt;br&gt;&#xA;असूयता च यदत्तं यच्च श्रद्धाविवर्जितम् ।&#x9;020a&lt;br&gt;&#xA;सर्वं तदसुरेन्द्राय ब्रह्मा भागमकल्पयत् ॥&#x9;020c&lt;br&gt;&#xA;श्वानश्च पङ्क्तिदूषाश्च नावेक्षेरन्कथञ्चन ।&#x9;021a&lt;br&gt;&#xA;तस्मात्परिसृते दद्यात्तिलांश्चान्ववकीरयेत् ॥&#x9;021c&lt;br&gt;&#xA;तिलैर्विरहितं श्राद्धं कृतं क्रोधवशेन च ।&#x9;022a&lt;br&gt;&#xA;यातुधानाः पिशाचाश्च विप्रलुम्पन्ति तद्धविः ॥&#x9;022c&lt;br&gt;&#xA;अपाङ्क्तो यावतः पाङ्क्तान्भुञ्जानाननुपश्यति ।&#x9;023a&lt;br&gt;&#xA;तावत्फलाद्भ्रंशयति दातारं तस्य बालिशम् ॥&#x9;023c&lt;br&gt;&#xA;इमे तु भरतश्रेष्ठ विज्ञेयाः पङ्क्तिपावनाः ।&#x9;024a&lt;br&gt;&#xA;हेतुतस्तान्प्रवक्ष्यामि परीक्षस्वेह तान्द्विजान् ॥&#x9;024c&lt;br&gt;&#xA;विद्यावेदव्रतस्नाता ब्राह्मणाः सर्व एव हि ।&#x9;025a&lt;br&gt;&#xA;सदाचारपराश्चैव विज्ञेयाः सर्वपावनाः ॥&#x9;025c&lt;br&gt;&#xA;पाङ्क्तेयांस्तु प्रवक्ष्यामि ज्ञेयास्ते पङ्क्तिपावनाः ।&#x9;026a&lt;br&gt;&#xA;त्रिणाचिकेतः पञ्चाग्निस्त्रिसुपर्णः षडङ्गवित् ॥&#x9;026c&lt;br&gt;&#xA;ब्रह्मदेयानुसन्तानश्छन्दोगो ज्येष्ठसामगः ।&#x9;027a&lt;br&gt;&#xA;मातापित्रोर्यश्च वश्यः श्रोत्रियो दशपूरुषः ॥&#x9;027c&lt;br&gt;&#xA;ऋतुकालाभिगामी च धर्मपत्नीषु यः सदा ।&#x9;028a&lt;br&gt;&#xA;वेदविद्याव्रतस्नातो विप्रः पङ्क्तिं पुनात्युत ॥&#x9;028c&lt;br&gt;&#xA;अथर्वशिरसोऽध्येता ब्रह्मचारी यतव्रतः ।&#x9;029a&lt;br&gt;&#xA;सत्यवादी धर्मशीलः स्वकर्मनिरतश्च सः ॥&#x9;029c&lt;br&gt;&#xA;ये च पुण्येषु तीर्थेषु अभिषेककृतश्रमाः ।&#x9;030a&lt;br&gt;&#xA;मखेषु च समन्त्रेषु भवन्त्यवभृथप्लुताः ॥&#x9;030c&lt;br&gt;&#xA;अक्रोधना ह्यचपलाः क्षान्ताः दान्ता जितेन्द्रियाः ।&#x9;031a&lt;br&gt;&#xA;सर्वभूतहिता ये च श्राद्धेष्वेतान्निमन्त्रयेत् ॥&#x9;031c&lt;br&gt;&#xA;एतेषु दत्तमक्षय्यमेते वै पङ्क्तिपावनाः ।&#x9;032a&lt;br&gt;&#xA;इमे परे महाभागा विज्ञेयाः पङ्क्तिपावनाः ॥&#x9;032c&lt;br&gt;&#xA;यतयो मोक्षधर्मज्ञा योगिनश्चरितव्रताः ।&#x9;033a&lt;br&gt;&#xA;&#39;पञ्चरात्रविदो मुख्यास्तथा भागवताः परे ॥&#x9;033c&lt;br&gt;&#xA;वैखानसाः कुलश्रेष्ठा वैदिकाचारचारिणः ।&#39;&#x9;034a&lt;br&gt;&#xA;ये चेतिहासं प्रयताः श्रावयन्ति द्विजोत्तमान् ॥&#x9;034c&lt;br&gt;&#xA;ये च भाष्यविदः केचिद्ये च व्याकरणे रताः ।&#x9;035a&lt;br&gt;&#xA;अधीयते पुराणं ये धर्मशास्त्राण्यथापि च ॥&#x9;035c&lt;br&gt;&#xA;अधीत्य च यथान्यायं विधिवत्तस्य कारिणः ।&#x9;036a&lt;br&gt;&#xA;उपपन्नो गुरुकुले सत्यवादी सहस्रशः ॥&#x9;036c&lt;br&gt;&#xA;अग्र्याः सर्वेषु वेदेषु सर्वप्रवचनेषु च ।&#x9;037a&lt;br&gt;&#xA;यावदेते प्रपश्यन्ति पङ्क्त्यास्तावत्पुनन्त्युत ॥&#x9;037c&lt;br&gt;&#xA;ततो हि पावनात्पङ्क्त्याः पङ्क्तिपावन उच्यते ।&#x9;038a&lt;br&gt;&#xA;क्रोशादर्धतृतीयाच्च पावयेदेक एव हि ।&#x9;038c&lt;br&gt;&#xA;ब्रह्मदेयानुसन्तान इति ब्रह्मविदो विदुः ॥&#x9;038e&lt;br&gt;&#xA;अनृत्विगनुपाध्यायः स चेदग्रासनं व्रजेत् ।&#x9;039a&lt;br&gt;&#xA;ऋत्विग्भिरभ्यनुज्ञातः पङ्क्त्या हरति दुष्कृतम् ॥&#x9;039c&lt;br&gt;&#xA;अथ चेद्वेदवित्सर्वैः पङ्क्तिदोषैर्विवर्जितः ।&#x9;040a&lt;br&gt;&#xA;न च स्यात्पतितो राजन्पङ्क्तिपावन एव सः ॥&#x9;040c&lt;br&gt;&#xA;तस्मात्सर्वप्रयत्नेन परीक्ष्यामन्त्रयेद्द्विजान् ।&#x9;041a&lt;br&gt;&#xA;स्वकर्मनिरतान्दान्तान्कुले जातान्बहुश्रतान् ॥&#x9;041c&lt;br&gt;&#xA;यस्य मित्रप्रधानानि श्राद्धानि च हवींषि च ।&#x9;042a&lt;br&gt;&#xA;न प्रीणन्ति पितॄन्देवान्स्वर्गं च न स गच्छति ॥&#x9;042c&lt;br&gt;&#xA;यश्च श्राद्धे कुरुते सङ्गतानि न देवयानेन पथा स याति ।&#x9;043a&lt;br&gt;&#xA;स वै मुक्तः पिप्पलं बन्धनाद्वा स्वर्गाल्लोकच्च्यवते श्राद्धमित्रः ॥&#x9;043c&lt;br&gt;&#xA;तस्मान्मित्रं श्राद्धकृन्नाद्रियेत दद्यान्मित्रेभ्यः सङ्ग्रहार्थं धनानि ।&#x9;044a&lt;br&gt;&#xA;यन्मन्यते नैव शत्रुं न मित्रं तं मध्यस्थं भोजयेद्धव्यकव्ये ॥&#x9;044c&lt;br&gt;&#xA;यथोषरे बीजमुप्तं न रोहेन्नचावप्ता प्राप्नुयाद्बीजभागम् ।&#x9;045a&lt;br&gt;&#xA;एवं श्राद्धं भुक्तमनर्हमाणैर्न चेह नामुत्र फलं ददाति ॥&#x9;045c&lt;br&gt;&#xA;ब्राह्मणो ह्यनधीयानस्तृणाग्निरिव शाम्यति ।&#x9;046a&lt;br&gt;&#xA;तस्मै श्राद्धं न दातव्यं न हि भस्मनि हूयते ॥&#x9;046c&lt;br&gt;&#xA;सम्भोजनी नाम पिशाचदक्षिणा सा नैव देवान्न पितॄनुपैति ।&#x9;047a&lt;br&gt;&#xA;इहैव सा भ्राम्यति हीनपुण्या शालान्तरे गौरिव नष्टवत्सा ॥&#x9;047c&lt;br&gt;&#xA;यथाऽग्नौ शान्ते घृतमाजुहोति तन्नैव देवान्न पितॄनुपैति ।&#x9;048a&lt;br&gt;&#xA;तथा दत्तं नर्तके गायके च यां चानृते दक्षिणामावृणोति ॥&#x9;048c&lt;br&gt;&#xA;उभौ हिनस्ति न भुनक्ति चैषा या चानृते दक्षिणा दीयते वै ।&#x9;049a&lt;br&gt;&#xA;आघातिनी गर्हितैषा पतन्ती तेषां प्रेतान्पातयेद्देवयानात् ॥&#x9;049c&lt;br&gt;&#xA;ऋषीणां समये नित्यं ये चरन्ति युधिष्ठिर ।&#x9;050a&lt;br&gt;&#xA;निश्चिताः सर्वधर्मज्ञास्तान्देवा ब्राह्मणान्विदुः ॥&#x9;050c&lt;br&gt;&#xA;स्वाध्यायनिष्ठा ऋषयो ज्ञाननिष्ठास्तथैव च ।&#x9;051a&lt;br&gt;&#xA;तपोनिष्ठाश्च बोद्धव्याः कर्मनिष्ठाश्च भारत ॥&#x9;051c&lt;br&gt;&#xA;कव्यानि ज्ञाननिष्ठेभ्यः प्रतिष्ठाप्यानि भारत ।&#x9;052a&lt;br&gt;&#xA;तत्र ये ब्राह्मणान्केचिन्न सीदन्ति हि ते नराः ॥&#x9;052c&lt;br&gt;&#xA;ये तु निन्दन्ति जल्पेषु न ताञ्श्राद्धेषु भोजयेत् ।&#x9;053a&lt;br&gt;&#xA;ब्राह्मणा निन्दिता राजन्हन्युस्त्रैपुरुषं कुलम् ॥&#x9;053c&lt;br&gt;&#xA;वैखानसानां वचनमृषीणां श्रूयते नृप ।&#x9;054a&lt;br&gt;&#xA;दूरादेव परीक्षेत ब्राह्मणान्वेदपारगान् ॥&#x9;054c&lt;br&gt;&#xA;प्रियो वा यदि वा द्वेष्यस्तेषां तु श्राद्धमावपेत् ॥&#x9;055ac&lt;br&gt;&#xA;यः सहस्रं सहस्राणां भोजयदेनृचो नरः ।&#x9;056a&lt;br&gt;&#xA;एकस्तान्मन्त्रवित्प्रीतः सर्वानर्हति भारत ॥ &#x9;056c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/138/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/138/</guid>
      <description>&lt;p&gt;श्रीः&#xA;अध्यायः 138&lt;/p&gt;&#xA;&lt;p&gt;भीष्मेण युधिष्ठिरम् प्रति श्राद्धे वर्जनीयधान्यशाकादिप्रतिपादकात्रिनिमिसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;केन सङ्कल्पितं श्राद्धं कस्मिन्काले किमात्मकम् ।&#x9;001a&lt;br&gt;&#xA;भृग्वङ्गिरसिके काले मुनिना कतरेण वा ॥&#x9;001c&lt;br&gt;&#xA;&#39;येन सङ्कल्पितं चैव तन्मे ब्रूहि पितामह ।&#39;&#x9;002a&lt;br&gt;&#xA;कानि श्राद्धेषु वर्ज्यानि कानि मूलफलानि च ।&#x9;002c&lt;br&gt;&#xA;धान्यजात्यश्च का वर्ज्यास्तन्मे ब्रूहि पितामह ॥&#x9;002e&lt;br&gt;&#xA;भीष्म उवाच &#x9;003&lt;br&gt;&#xA;यथा श्राद्धं सम्प्रवृत्तं यस्मिन्काले सदात्मकम् ।&#x9;003a&lt;br&gt;&#xA;येन सङ्कल्पितं चैव तन्मे शृणु जनाधिप ॥&#x9;003c&lt;br&gt;&#xA;स्वायम्भुवोऽत्रिः कौरव्य परमर्षिः प्रतापवान् ।&#x9;004a&lt;br&gt;&#xA;तस्य वंशे महाराज दत्तात्रेय इति स्मृतः ॥&#x9;004c&lt;br&gt;&#xA;दत्तात्रेयस्य पुत्रोऽभून्निमिर्नाम तपोधनः ।&#x9;005a&lt;br&gt;&#xA;निमेश्चाप्यभवत्पुत्रः श्रीमान्नाम श्रिया वृतः ॥&#x9;005c&lt;br&gt;&#xA;पूर्णे वर्षसहस्रान्ते स कृत्वा दुष्करं तपः ।&#x9;006a&lt;br&gt;&#xA;कालधर्मपरीतात्मा निधनं समुपागतः ॥&#x9;006c&lt;br&gt;&#xA;निमिस्तु कृत्वा शौचानि विधिदृष्टेन कर्मणा ।&#x9;007a&lt;br&gt;&#xA;सन्तापमगमत्तीव्रं पुत्रशोकपरायणः ॥&#x9;007c&lt;br&gt;&#xA;अथ कृत्वोपकार्याणि चतुर्दश्यां महामतिः ।&#x9;008a&lt;br&gt;&#xA;तमेव गणयञ्शोकं विरात्रे प्रत्यबुध्यत ॥&#x9;008c&lt;br&gt;&#xA;तस्यासीत्प्रतिबुद्धस्य शोकेन व्यथितात्मनः ।&#x9;009a&lt;br&gt;&#xA;मनः संहृत्य विषये बुद्धिर्विस्तारगामिनी ॥&#x9;009c&lt;br&gt;&#xA;ततः सञ्चिन्तयामास श्राद्धकल्पं समाहितः ।&#x9;010a&lt;br&gt;&#xA;यानि तस्यैव भोज्यानि मूलानि च फलानि च ॥&#x9;010c&lt;br&gt;&#xA;उक्तानि यानि चान्यानि यानि चेष्टानि तस्य ह ।&#x9;011a&lt;br&gt;&#xA;तानि सर्वाणि मनसा विनिश्चित्य तपोधनः ॥&#x9;011c&lt;br&gt;&#xA;अमावास्यां महाप्राज्ञो विप्रानानाय्य पूजितान् ।&#x9;012a&lt;br&gt;&#xA;दक्षिणावर्तिकाः सर्वा बृसीः स्वयमथाकरोत् ॥&#x9;012c&lt;br&gt;&#xA;सप्त विप्रांस्ततो भोज्ये युगपत्समुपानयत् ।&#x9;013a&lt;br&gt;&#xA;ऋते च लवणं भोज्यं श्यामाकान्नं ददौ प्रभुः ॥&#x9;013c&lt;br&gt;&#xA;दक्षिणाग्रास्ततो दर्भा विष्टरेषु निवेशिताः ।&#x9;014a&lt;br&gt;&#xA;पादयोश्चैव विप्राणां ये त्वन्नमुपभुञ्जते ॥&#x9;014c&lt;br&gt;&#xA;कृत्वा च दक्षिणाग्नान्वै दर्भान्स प्रयतः शुचिः ।&#x9;015a&lt;br&gt;&#xA;प्रददौ श्रीमते पिण्डान्नामगोत्रमुदाहरन् ॥&#x9;015c&lt;br&gt;&#xA;तत्कृत्वा स मुनिश्रेष्ठो धर्मसङ्करमात्मनः ।&#x9;016a&lt;br&gt;&#xA;पश्चात्तापेन महता तप्यमानोऽभ्यचिन्तयत् ॥&#x9;016c&lt;br&gt;&#xA;अकृतं मुनिभिः पूर्वं किं मयेदमनुष्ठितम् ।&#x9;017a&lt;br&gt;&#xA;कथं नु शापेन न मां दहेयुर्ब्राह्मणा इति ॥&#x9;017c&lt;br&gt;&#xA;ततः सञ्चिन्तयामास वंशकर्तारमात्मनः ।&#x9;018a&lt;br&gt;&#xA;&#39;बुद्ध्वाऽत्रिं मनसा दध्यौ भगवन्तं समाहितः ।&#39;&#x9;018c&lt;br&gt;&#xA;ध्यातमात्रस्तथा चात्रिराजगाम तपोधनः ॥&#x9;018e&lt;br&gt;&#xA;अथात्रिस्तं तथा दृष्ट्वा पुत्रशोकेन कर्शितम् ।&#x9;019a&lt;br&gt;&#xA;भृशमाश्वासयामास वाग्भिरिष्टाभिरव्ययः ॥&#x9;019c&lt;br&gt;&#xA;निमे सङ्कल्पितस्तेऽयं पितृयज्ञस्तपोधन ।&#x9;020a&lt;br&gt;&#xA;मतो मे पूर्वदृष्टोऽत्र धर्मोऽयं ब्रह्मणा स्वयम् ॥&#x9;020c&lt;br&gt;&#xA;सोयं स्वयम्भुविहितो धर्मः सङ्कल्पितस्त्वया ।&#x9;021a&lt;br&gt;&#xA;ऋते स्वयम्भुवः कोऽन्यः श्राद्धे संविधिमाहरेत् ॥&#x9;021c&lt;br&gt;&#xA;अथाख्यास्यामि ते पुत्र श्राद्धे यं विधिमुत्तमम् ।&#x9;022a&lt;br&gt;&#xA;स्वयम्भुविहितं पुत्र तत्कुरुष्व निबोध मे ॥&#x9;022c&lt;br&gt;&#xA;कृत्वाऽग्निशरणं पूर्वं मन्त्रपूर्वं तपोधन ।&#x9;023a&lt;br&gt;&#xA;ततोऽग्नयेऽथ सोमाय वरुणाय च नित्यशः ॥&#x9;023c&lt;br&gt;&#xA;विश्वेदवाश्च ये नित्यं पितृभिः सह गोचराः ।&#x9;024a&lt;br&gt;&#xA;तेभ्यः सङ्कल्पिता भागाः स्वयमेव स्वयम्भुवा ॥&#x9;024c&lt;br&gt;&#xA;स्तोतव्या चेह पृथिवी लोकस्यैव तु धारिणी ।&#x9;025a&lt;br&gt;&#xA;वैष्णवी काश्यपी चेति तथैवेहाक्षयेति च ॥&#x9;025c&lt;br&gt;&#xA;उदकानयने चैव स्तोतव्यो वरुणो विभुः ।&#x9;026a&lt;br&gt;&#xA;ततोऽग्निश्चैव सोमश्च आराध्याविह तेऽनघ ॥&#x9;026c&lt;br&gt;&#xA;देवास्तु पितरो नाम निर्मिता ये स्वयम्भुवा ।&#x9;027a&lt;br&gt;&#xA;ऊष्मपा ये महाभागास्तेषां भागः प्रकल्पितः ॥&#x9;027c&lt;br&gt;&#xA;ते श्राद्धेनार्च्यमाना वै विमुच्यन्ते ह किल्बिषात् ।&#x9;028a&lt;br&gt;&#xA;सप्तकाः पितृवंशास्तु पूर्वदृष्टाः स्वयम्भुवा ॥&#x9;028c&lt;br&gt;&#xA;विश्वे चाग्निमुखा देवाः सङ्ख्याताः पूर्वमेव ते ।&#x9;029a&lt;br&gt;&#xA;तेषां नामानि वक्ष्यामि भागार्हाणां महात्मनाम् ॥&#x9;029c&lt;br&gt;&#xA;सहः कृतिर्विपाप्मा च पुण्यकृत्पावनस्तथा ।&#x9;030a&lt;br&gt;&#xA;ग्राम्यः क्षेम्यः समूहश्च दिव्यसानुस्तथैव च ॥&#x9;030c&lt;br&gt;&#xA;विवस्वान्वीर्यवाञ्श्रीमान्कीर्तिमान्कृत एव च ।&#x9;031a&lt;br&gt;&#xA;जितात्मा मुनिवीर्यश्च दीप्तरोमा भयङ्करः ॥&#x9;031c&lt;br&gt;&#xA;अनुकर्मा प्रतीतश्च प्रदाताऽप्यंशुमांस्तथा ।&#x9;032a&lt;br&gt;&#xA;शैलाभः परमक्रोधी धीरोष्णी भूपतिस्तथा ॥&#x9;032c&lt;br&gt;&#xA;स्रजो वज्रीवरी चैव विश्वेदेवाः सनातनाः ।&#x9;033a&lt;br&gt;&#xA;विद्युद्वर्चाः सोमवर्चाः सूर्यश्रीश्चेति नामतः ॥&#x9;033c&lt;br&gt;&#xA;सोमपः सूर्यसावित्रो दत्तात्मा पुण्डरीयकः ।&#x9;034a&lt;br&gt;&#xA;उष्णीनाभो नभोदश्च विश्वायुर्दीप्तिरेव च ॥&#x9;034c&lt;br&gt;&#xA;चमूहरः सुरेशश्च व्योमारिः शङ्करो भवः ।&#x9;035a&lt;br&gt;&#xA;ईशः कर्ता कृतिर्दक्षो भुवनो दिव्यकर्मकृत् ॥&#x9;035c&lt;br&gt;&#xA;गणितः पञ्चवीर्यश्च आदित्यो रश्मिवांस्तथा ।&#x9;036a&lt;br&gt;&#xA;सप्तकृत्सोमवर्चाश्च विश्वकृत्कविरेव च ॥&#x9;036c&lt;br&gt;&#xA;अनुगोप्ता सुगोप्ता च नप्ता चेश्वर एव च ।&#x9;037a&lt;br&gt;&#xA;कीर्तितास्ते महाभागाः कालस्य गतिगोचराः ॥&#x9;037c&lt;br&gt;&#xA;अश्राद्धेयानि धान्यानि कोद्रवाः पुलकास्तथा ।&#x9;038a&lt;br&gt;&#xA;हिङ्गुद्रवेषु शाकेषु मूलानां लशुनं तथा ॥&#x9;038c&lt;br&gt;&#xA;पलाण्डुः सौभाञ्जनकस्तथा गृञ्जनकादयः ।&#x9;039a&lt;br&gt;&#xA;कूश्माण्डजात्यलाबुं च कृष्णं लवणमेव च ॥&#x9;039c&lt;br&gt;&#xA;ग्राम्यवाराहमांसं च यच्चैवाप्रोक्षितं भवेत् ।&#x9;040a&lt;br&gt;&#xA;कृष्णाजं जीरकं चैव शीतपाकी तथैव च ।&#x9;040c&lt;br&gt;&#xA;अङ्कुराद्यास्तथा वर्ज्या इह शृङ्गाटकानि च ॥&#x9;040e&lt;br&gt;&#xA;वर्जयेल्लवणं सर्वं तथा जम्बूफलानि च ।&#x9;041a&lt;br&gt;&#xA;अवक्षुतावरुदितं तथा श्राद्धे च वर्जयेत् ||&#x9;041c&lt;br&gt;&#xA;निवापे हव्यकव्ये वा गर्हितं च सुदर्शनम् ।&#x9;042a&lt;br&gt;&#xA;पितरश्च हि देवाश्च नाभिनन्दन्ति तद्धविः ॥&#x9;042c&lt;br&gt;&#xA;चण्डालश्वपचौ वर्ज्यौ निवापे समुपस्थिते ।&#x9;043a&lt;br&gt;&#xA;काषायवासाः कुष्ठी वा पतितो ब्रह्महाऽपि वा ॥&#x9;043c&lt;br&gt;&#xA;सङ्कीर्णयोनिर्विप्रश्च सम्बन्धी पतितश्च यः ।&#x9;044a&lt;br&gt;&#xA;वर्जनीय बुधैरेते निवापे समुपस्थिते ॥&#x9;044c&lt;br&gt;&#xA;इत्येवमुक्त्वा भगवान्स्ववंश्यं तमृषिं पुरा ।&#x9;045a&lt;br&gt;&#xA;पितामहसभां दिव्या जगामात्रिस्तपोधनः ॥ &#x9;045c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/139/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/139/</guid>
      <description>&lt;p&gt;श्रीः&#xA;अध्यायः 139&lt;/p&gt;&#xA;&lt;p&gt;भीष्मेण युधिष्ठिरम् प्रति निमिकृतश्राद्धप्रकारानुवादेन श्राद्धविधिकथनम् ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;तथा विधौ प्रवृत्ते तु सर्व एव महर्षयः ।&#x9;001a&lt;br&gt;&#xA;पितृयज्ञानकुर्वन्त विधिदृष्टेन कर्मणा ॥&#x9;001c&lt;br&gt;&#xA;ऋषयो धर्मनित्यास्तु कृत्वा निवपनान्युत ।&#x9;002a&lt;br&gt;&#xA;तर्पणं चापि कुर्वन्त तीर्थाम्भोभिर्यतव्रताः ॥&#x9;002c&lt;br&gt;&#xA;निवापैर्दीयमानैश्च चातुर्वर्ण्येन भारत ।&#x9;003a&lt;br&gt;&#xA;तर्पिताः पितरो देवास्तत्रान्नं जरयन्ति वै ॥&#x9;003c&lt;br&gt;&#xA;अजीर्णैस्त्वभिहन्यन्ते ते देवाः पितृभिः सह ॥&#x9;004a&lt;br&gt;&#xA;सोममेवाभ्यपद्यन्त तदा ह्यन्नाभिपीडिताः ॥&#x9;004c&lt;br&gt;&#xA;तेऽब्रुवन्सोममासाद्य पितरोऽजीर्णपीडिताः ।&#x9;005a&lt;br&gt;&#xA;निवापान्नेन पीड्यामः श्रेयो नोत्र विधीयताम् ॥&#x9;005c&lt;br&gt;&#xA;तान्सोमः प्रत्युवाचाथ श्रेयश्चेदीप्सितं सुराः ।&#x9;006a&lt;br&gt;&#xA;स्वयम्भूसदनं यात स वः श्रेयोऽभिधास्यति ॥&#x9;006c&lt;br&gt;&#xA;ते सोमवचनाद्देवाः पितृभिः सह भारत ।&#x9;007a&lt;br&gt;&#xA;मेरुशृङ्गे समासीनं पितामहमुपागमन् ॥&#x9;007c&lt;br&gt;&#xA;पितर ऊचुः &#x9;008&lt;br&gt;&#xA;निवापान्नेन भगवन्भृशं पीड्यामहे वयम् ।&#x9;008a&lt;br&gt;&#xA;प्रसादं कुरु नो देव श्रेयो नः संविधीयताम् ॥&#x9;008c&lt;br&gt;&#xA;इति तेषां वचः श्रुत्वा स्वयम्भूरिदमब्रवीत् ।&#x9;009a&lt;br&gt;&#xA;एष मे पार्श्वतो वह्निर्युष्मच्छ्रेयो विधास्यति ||&#x9;009c&lt;br&gt;&#xA;अग्निरुवाच &#x9;010&lt;br&gt;&#xA;सहितास्तस्य भोक्ष्यामो निवापे समुपस्थिते ।&#x9;010a&lt;br&gt;&#xA;जरयिष्यथ चाप्यन्नं मया सार्धं न संशयः ॥&#x9;010c&lt;br&gt;&#xA;एतच्छ्रुत्वा तु पितरस्ततस्ते विज्वराऽभवन् ।&#x9;011a&lt;br&gt;&#xA;एतस्मात्कारणाच्चाग्नेः प्राग्भागो दीयते नृप ॥&#x9;011c&lt;br&gt;&#xA;निवापे चाग्निपूर्वं वै निवृत्ते पुरुषर्षभ ।&#x9;012a&lt;br&gt;&#xA;न ब्रह्मराक्षसास्तं वै निवापं धर्षयन्त्युत ॥&#x9;012c&lt;br&gt;&#xA;रक्षांसि नाभिवर्धन्ते स्थिते देवे हुताशने ।&#x9;013a&lt;br&gt;&#xA;पूर्वं पिण्डं पितुर्दद्यात्ततो दद्यात्पितामहे ॥&#x9;013c&lt;br&gt;&#xA;प्रपितामहाय च तत एष श्राद्धविधिः स्मृतः ।&#x9;014a&lt;br&gt;&#xA;ब्रूयाच्छ्राद्धे च सावित्रीं पिण्डे पिण्डे समाहितः ।&#x9;014c&lt;br&gt;&#xA;सोमायेति च वक्तव्यं तथा पितृमतेति च ॥&#x9;014e&lt;br&gt;&#xA;रजस्वला च या नारी व्यङ्गिता कर्णयोश्च या ।&#x9;015a&lt;br&gt;&#xA;निवापे नोपतिष्ठेत सङ्ग्राह्या नान्यवंशजा ॥&#x9;015c&lt;br&gt;&#xA;जलं प्रतरमाणश्च कीर्तयेत पितामहान् ।&#x9;016a&lt;br&gt;&#xA;नदीमासाद्य कुर्वीत पितॄणां पितृतर्पणम् ॥&#x9;016c&lt;br&gt;&#xA;पूर्वं स्ववंशजानां तु कृत्वाऽद्भिस्तर्पणं पुनः ।&#x9;017a&lt;br&gt;&#xA;सुहृत्सम्बन्धिवर्गाणां ततो दद्याज्जलाञ्जलिम् ॥&#x9;017c&lt;br&gt;&#xA;कल्माषगोयुगेनाथ युक्तेन तरतो जलम् ।&#x9;018a&lt;br&gt;&#xA;पितरोऽभिलषन्ते वै नावं चाप्यधिरोहिताः ॥&#x9;018c&lt;br&gt;&#xA;सदा नावि जलं तज्ज्ञाः प्रयच्छन्ति समाहिताः ।&#x9;019a&lt;br&gt;&#xA;मासार्धे कृष्णपक्षस्य कुर्यान्निर्वपणानि वै ॥&#x9;019c&lt;br&gt;&#xA;पुष्टिरायुस्तथा वीर्यं श्रीश्चैव पितृभक्तितः ॥&#x9;020ac&lt;br&gt;&#xA;पितामहः पुलस्त्यश्च वसिष्ठः पुलहस्तथा ।&#x9;021a&lt;br&gt;&#xA;अङ्गिराश्च क्रतुश्चैव कश्यपश्च महानृषिः ।&#x9;021c&lt;br&gt;&#xA;एते कुरुकुलश्रेष्ठ महायोगेश्वराः स्मृताः ॥&#x9;021e&lt;br&gt;&#xA;एते च पितरो राजन्नेष श्राद्धविधिः परः ।&#x9;022a&lt;br&gt;&#xA;प्रेतास्तु पिण्डसम्बन्धान्मुच्यन्ते तेन कर्मणा ॥&#x9;022c&lt;br&gt;&#xA;इत्येषा पुरुषश्रेष्ठ श्राद्धोत्पत्तिर्यथागमम् ।&#x9;023a&lt;br&gt;&#xA;व्याख्याता पूर्वनिर्दिष्टा किं ते वक्ष्याम्यतः परम् ॥ &#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/140/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/140/</guid>
      <description>&lt;p&gt;श्रीः&#xA;अध्यायः 140&lt;/p&gt;&#xA;&lt;p&gt;भीष्मेण युधिष्ठिरम्प्रत्युपवासब्रह्मचर्यादीनां लक्षणकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;द्विजातयो व्रतोपेता हविस्ते यदि भुञ्जते ।&#x9;001a&lt;br&gt;&#xA;अन्नं ब्राह्मणकामाय कथमेतत्पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अवेदोक्तव्रताश्चैव भुञ्जानाः कामकारणे ।&#x9;002a&lt;br&gt;&#xA;वेदोक्तेषु तु भुञ्जाना व्रतलुप्ता युधिष्ठिर ॥&#x9;002c&lt;br&gt;&#xA;युधिष्ठिर उवाच &#x9;003&lt;br&gt;&#xA;यदिदं तप इत्याहुरुपवासं पृथग्जनाः ।&#x9;003a&lt;br&gt;&#xA;तपः स्यादेतदेवेह तपोऽन्यद्वाऽपि किं भवेत् ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;मासार्धमासोपवासाद्यत्तपो मन्यते जनः ।&#x9;004a&lt;br&gt;&#xA;आत्मतन्त्रोपघाती यो न तपस्वी न धर्मवित् ॥&#x9;004c&lt;br&gt;&#xA;त्यागस्य चापि सम्पत्तिः शिष्यते तप उत्तमम् ।&#x9;005a&lt;br&gt;&#xA;सदोपवासी च भवेद्ब्रह्मचारी तथैव च ॥&#x9;005c&lt;br&gt;&#xA;मुनिश्च स्यात्सदा विप्रो देवांश्चैव सदा यजेत् ।&#x9;006a&lt;br&gt;&#xA;कुटुम्बिको धर्मकामः सदाऽस्वप्नश्च मानवः ॥&#x9;006c&lt;br&gt;&#xA;अमृताशी सदा च स्यात्पवित्रं च सदा पठेत् ।&#x9;007a&lt;br&gt;&#xA;ऋतवादी सदा च स्यान्नियतश्च सदा भवेत् ॥&#x9;007c&lt;br&gt;&#xA;विघसाशी कथं च स्यात्सदा चैवातिथिप्रियः ।&#x9;008a&lt;br&gt;&#xA;अमृताशी सदा च स्यात्पवित्री च सदा भवेत् ॥&#x9;008c&lt;br&gt;&#xA;युधिष्ठिर उवाच &#x9;009&lt;br&gt;&#xA;कथं सदोपवासी स्याद्ब्रह्मचारी च पार्थिव ।&#x9;009a&lt;br&gt;&#xA;विघसाशी कथं च स्यात्कथं चैवातिथिप्रियः ॥&#x9;009c&lt;br&gt;&#xA;भीष्म उवाच &#x9;010&lt;br&gt;&#xA;अन्तरा सायमाशं च प्रातराशं च यो नरः ।&#x9;010a&lt;br&gt;&#xA;सदोपवासी भवति यो न भुङ्क्तेऽन्तरा पुनः ॥&#x9;010c&lt;br&gt;&#xA;भार्या गच्छन्ब्रह्मचारी ऋतौ भवति चैव ह ।&#x9;011a&lt;br&gt;&#xA;ऋतवादी सदा च स्याद्दानशीलस्तु मानवः ॥&#x9;011c&lt;br&gt;&#xA;अभक्षयन्वृथा मांसममांसाशी भवत्युत ।&#x9;012a&lt;br&gt;&#xA;दानं ददत्पवित्री स्यादस्वप्नश्च दिवाऽस्वपन् ॥&#x9;012c&lt;br&gt;&#xA;भृत्यातिथिषु यो भुङ्क्ते भुक्तवत्सु नरः सदा ।&#x9;013a&lt;br&gt;&#xA;अमृतं केवलं भुङ्क्ते इति विद्धि युधिष्ठिर ॥&#x9;013c&lt;br&gt;&#xA;अभुक्तवत्सु नाश्नाति ब्राह्मणेषु तु यो नरः ।&#x9;014a&lt;br&gt;&#xA;अभोजनेन तेनास्य जितः स्वर्गो भवत्युत ॥&#x9;014c&lt;br&gt;&#xA;देवेभ्यश्च पितृभ्यश्च संश्रितेभ्यस्तथैव च ।&#x9;015a&lt;br&gt;&#xA;अवशिष्टानि यो भुङ्क्ते तमाहुर्विघसाशिनम् ॥&#x9;015c&lt;br&gt;&#xA;तेषां लोका ह्यपर्यन्ताः सदने ब्रह्मणः स्मृताः ।&#x9;016a&lt;br&gt;&#xA;उपस्थिता ह्यप्सरसो गन्धर्वैश्च जनाधिप ॥&#x9;016c&lt;br&gt;&#xA;देवतातिथिभिः सार्धं पितृभिश्चोपभुञ्जते ।&#x9;017a&lt;br&gt;&#xA;रमन्ते पुत्रपौत्रैश्च तेषां गतिरनुत्तमा ॥ &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/141/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/141/</guid>
      <description>&lt;p&gt;श्रीः&#xA;अध्यायः 141&lt;/p&gt;&#xA;&lt;p&gt;भीष्मेण युधिष्ठिरम्प्रत्यसाधुभ्यः प्रतिग्रहस्य निन्द्यत्वे प्रमाणतया सप्तर्षिवृषादर्भिसंवादानुवादः ॥ 1 ॥ वृषादर्भिणा राज्ञा कश्यपादिसप्तर्षिभिः स्वस्मात्प्रतिग्रहनिराकरणे तज्जिघांसया कृत्योत्पादनम् ॥ 2 ॥ तन्नामार्थपरिज्ञानेन तद्वधं चोदितया कृत्यया वने तत्समीपम् प्रति गमनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;ब्राह्मणेभ्यः प्रयच्छन्ति दानानि विविधानि च ।&#x9;001a&lt;br&gt;&#xA;दातृप्रतिग्रहीत्रोर्वै को विशेषः पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;साधोर्यः प्रतिगृह्णीयात्तथैवासाधुतो द्विजः ।&#x9;002a&lt;br&gt;&#xA;गुणवत्यल्पदोषः स्यान्निर्गुणे तु निमज्जति ॥&#x9;002c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;003a&lt;br&gt;&#xA;वृषादर्भेश्च संवादं सप्तर्षीणां च भारत ॥&#x9;003c&lt;br&gt;&#xA;कश्यपोऽत्रिर्वसिष्ठश्च भरद्वाजोऽथ गौतमः ।&#x9;004a&lt;br&gt;&#xA;विश्वामित्रो जमदग्निः साध्वी चैवाप्यरुन्धती ॥&#x9;004c&lt;br&gt;&#xA;सर्वेषामथ तेषां तु गण्डाभूत्परिचारिका ।&#x9;005a&lt;br&gt;&#xA;शूद्रः पशुसखश्चैव भर्ता चास्या बभूव ह ॥&#x9;005c&lt;br&gt;&#xA;ते च सर्वे तपस्यन्तः पुरा चेरुर्महीमिमाम् ।&#x9;006a&lt;br&gt;&#xA;समाधिना प्रतीक्षन्तो ब्रह्मलोकं सनातनम् ॥&#x9;006c&lt;br&gt;&#xA;अथाभवदनावृष्टिर्महती कुरुनन्दन ।&#x9;007a&lt;br&gt;&#xA;कृच्छ्रप्राणोऽभवद्यत्र लोकोऽयं वै क्षुधान्वितः ॥&#x9;007c&lt;br&gt;&#xA;कस्मिंश्चिच्च पुरा यज्ञे याज्येन शिबिसूनुना ।&#x9;008a&lt;br&gt;&#xA;दक्षिणार्थेऽथ ऋत्विग्भ्यो दत्तः पुत्रोऽनिलः किल ||&#x9;008c&lt;br&gt;&#xA;अस्मिन्कालेऽथ सोऽल्पायुर्दिष्टान्तमगमत्प्रभुः ।&#x9;009a&lt;br&gt;&#xA;ते तं क्षुधाभिसन्तप्ताः परिवार्योपतस्थिरे ॥&#x9;009c&lt;br&gt;&#xA;याज्यात्मजमथो दृष्ट्वा गतासुमृषिसत्तमाः ।&#x9;010a&lt;br&gt;&#xA;अपचन्त तदा स्थाल्यां क्षुधार्ताः किल भारत ||&#x9;010c&lt;br&gt;&#xA;नाजीव्ये मर्त्यलोकेऽस्मिन्नात्मानं ते परीप्सवः ।&#x9;011a&lt;br&gt;&#xA;कृच्छ्रामापेदिरे वृत्तिमन्नहेतोस्तपस्विनः ॥&#x9;011c&lt;br&gt;&#xA;अटमानोऽथ तान्मार्गे पचमानान्महीपतिः ।&#x9;012a&lt;br&gt;&#xA;राजा शैब्यो वृषादर्भिः क्लिश्यमानान्ददर्श ह ॥&#x9;012c&lt;br&gt;&#xA;वृषादर्भिरुवाच &#x9;013&lt;br&gt;&#xA;प्रतिग्रहस्तारयति पुष्टिर्वै प्रतिगृह्णताम् ।&#x9;013a&lt;br&gt;&#xA;मयि यद्विद्यते वित्तं तद्वृणुध्वं तपोधनाः ॥&#x9;013c&lt;br&gt;&#xA;&#39;प्रतिग्रहो ब्राह्मणानां सृष्टा वृत्तिरनिन्दिता ।&#x9;014a&lt;br&gt;&#xA;तस्माद्ददामि वो वित्तं तद्वृणुध्वं तपोधनाः ॥&#39;&#x9;014c&lt;br&gt;&#xA;प्रियो हि मे ब्राह्मणो याचमानो दद्यामहं वोऽश्वतरीसहस्रम् ।&#x9;015a&lt;br&gt;&#xA;धेनूनां दद्यामयुतं समग्रमेकैकशः सवृषाः सम्प्रसूताः ॥&#x9;015c&lt;br&gt;&#xA;अश्वांस्तथा शीघ्रगाञ्श्वेतरूपान्न्मनोजवान्प्रददाम्यर्बुदानि ।&#x9;016a&lt;br&gt;&#xA;कुलम्भराननडुहः शतं शतान्धुर्याञ्श्वेतान्सर्वशोऽहं ददामि ।&#x9;016c&lt;br&gt;&#xA;प्रष्ठौहीनां पीवराणां च तावदग्र्या गृष्टीर्धेनवः सुव्रताश्च ॥&#x9;016e&lt;br&gt;&#xA;वरान्ग्रामान्व्रीहिरसं यवांश्च रत्नं चान्यद्दुर्लभं किं ददानि ।&#x9;017a&lt;br&gt;&#xA;नास्मिन्नभक्ष्ये भावमेवं कुरुध्वं पुष्ट्यर्थं वः किं प्रयच्छाम्यहं वै ॥&#x9;017c&lt;br&gt;&#xA;ऋषय ऊचुः &#x9;018&lt;br&gt;&#xA;राजन्प्रतिग्रहो राज्ञं मध्वास्वादो विषोपमः ।&#x9;018a&lt;br&gt;&#xA;तज्जानमानः कस्मात्त्वं कुरुषे नः प्रलोभनम् ॥&#x9;018c&lt;br&gt;&#xA;&#39;दशसूनासमश्चक्री दशचक्रिसमो ध्वजी ।&#x9;019a&lt;br&gt;&#xA;दशध्वजिसमा वेश्या दशवेश्यासमो नृपः ॥&#x9;019c&lt;br&gt;&#xA;दशसूनासहस्राणि यो वाहयति सौनिकः ।&#x9;020a&lt;br&gt;&#xA;तेन तुल्यो भवेद्राजा घोरस्तस्य प्रतिग्रहः ॥&#39;&#x9;020c&lt;br&gt;&#xA;क्षेत्रं हि दैवतमिव ब्राह्मणान्समुपाश्रितम् ।&#x9;021a&lt;br&gt;&#xA;अमलो ह्येष तपसा प्रीतः प्रीणाति देवताः ॥&#x9;021c&lt;br&gt;&#xA;अह्नायेह तपो जातु ब्राह्मणस्योपजायते ।&#x9;022a&lt;br&gt;&#xA;तद्दाव इव निर्दह्यात्प्राप्तो राजप्रतिग्रहः ॥&#x9;022c&lt;br&gt;&#xA;कुशलं सह दानेन राजन्नस्तु सदा तव ।&#x9;023a&lt;br&gt;&#xA;अर्थिभ्यो दीयतां सर्वमित्युक्त्वा तेन्यतो ययुः ॥&#x9;023c&lt;br&gt;&#xA;अपक्वमेव तन्मांसमभूत्तेषां महात्मनाम् ।&#x9;024a&lt;br&gt;&#xA;अथ हित्वा ययुः सर्वे वनमाहारकाङ्क्षिणः ॥&#x9;024c&lt;br&gt;&#xA;ततः प्रचोदिता राज्ञा वनं गत्वाऽस्य मन्त्रिणः ।&#x9;025a&lt;br&gt;&#xA;प्रचीयोदुम्बराणि स्म दातुं तेषां प्रचक्रिरे ॥&#x9;025c&lt;br&gt;&#xA;&#39;दृष्ट्वा फलानि मुनयस्ते ग्रहीतुमुपाद्रवन् ॥&#39;&#x9;026ac&lt;br&gt;&#xA;उदुम्बराण्यथान्यानि हेमगर्भाण्युपाहरन् ।&#x9;027a&lt;br&gt;&#xA;भृत्यास्तेषां ततस्तानि प्रग्राहितुमुपाद्रवन् ॥&#x9;027c&lt;br&gt;&#xA;गुरूणीति विदित्वाऽथ न ग्राह्याण्यत्रिरब्रवीत् ।&#x9;028a&lt;br&gt;&#xA;नास्महे मन्दविज्ञाना नास्म मानुषबुद्धयः ॥&#x9;028c&lt;br&gt;&#xA;हैमानीमानि जानीमः प्रतिबुद्धाः स्म जागृम ।&#x9;029a&lt;br&gt;&#xA;इह ह्येतदुपावृत्तं प्रेत्य स्यात्कटुकोदयम् ।&#x9;029c&lt;br&gt;&#xA;अप्रतिग्राह्यमेवैतत्प्रेत्येह च सुखेप्सुना ॥&#x9;029e&lt;br&gt;&#xA;वसिष्ठ उवाच &#x9;030&lt;br&gt;&#xA;शतेन निष्कगुणितं सहस्रेण च सम्मितम् ।&#x9;030a&lt;br&gt;&#xA;तथा बहु प्रतीच्छन्वै पापिष्ठां लभते गतिम् ॥&#x9;030c&lt;br&gt;&#xA;कश्यप उवाच &#x9;031&lt;br&gt;&#xA;यत्पृथिव्यां व्रीहियवं हिरण्यं पशवः स्त्रियः ।&#x9;031a&lt;br&gt;&#xA;सर्वं तन्नालमेकस्य तस्माद्विद्वाञ्शमं व्रजेत् ॥&#x9;031c&lt;br&gt;&#xA;भरद्वाज उवाच &#x9;032&lt;br&gt;&#xA;उत्पन्नस्य रुरोः शृङ्गं वर्धमानस्य वर्धते ।&#x9;032a&lt;br&gt;&#xA;प्रार्थना पुरुषस्येव तस्य मात्रा न विद्यते ॥&#x9;032c&lt;br&gt;&#xA;गौतम उवाच &#x9;033&lt;br&gt;&#xA;न तल्लोके द्रव्यमस्ति यल्लोभं प्रतिपूरयेत् ।&#x9;033a&lt;br&gt;&#xA;समुद्रकल्पः पुरुषो न कदाचन पूर्यते ॥&#x9;033c&lt;br&gt;&#xA;विश्वामित्र उवाच &#x9;034&lt;br&gt;&#xA;कामं कामयमानस्य यदा कामः समृध्यते ।&#x9;034a&lt;br&gt;&#xA;अथैनमपरः काम इष्टो विध्यति बाणवत् ॥&#x9;034c&lt;br&gt;&#xA;&#39;अत्रिरुवाच &#x9;035&lt;br&gt;&#xA;न जातु कामः कामानामुपभोगेन शाम्यति ।&#x9;035a&lt;br&gt;&#xA;हविषा कृष्णवर्त्मेव भूय एवाभिवर्धते ॥&#39;&#x9;035c&lt;br&gt;&#xA;जमदग्निरुवाच &#x9;036&lt;br&gt;&#xA;प्रतिग्रहे संयमो वै तपो धारयते ध्रुवम् ।&#x9;036a&lt;br&gt;&#xA;तद्धनं ब्राह्मणस्येह लुभ्यमानस्य विस्रवेत् ॥&#x9;036c&lt;br&gt;&#xA;अरुन्धत्युवाच &#x9;037&lt;br&gt;&#xA;धर्मार्थं सञ्चयो यो वा द्रव्याणां पक्षसम्मतः ।&#x9;037a&lt;br&gt;&#xA;तपःसञ्चय एवेह विशिष्टो द्रव्यसञ्चयात् ॥&#x9;037c&lt;br&gt;&#xA;चण्डोवाच &#x9;038&lt;br&gt;&#xA;उग्रादितो भयाद्यस्माद्बिभ्यतीमे ममेश्वराः ।&#x9;038a&lt;br&gt;&#xA;बलीयसो दुर्बलवद्बिभेम्यहमतः परम् ॥&#x9;038c&lt;br&gt;&#xA;पशुसख उवाच &#x9;039&lt;br&gt;&#xA;यद्वै धर्मात्परं नास्ति तादृशं ब्राह्मणा विदुः ।&#x9;039a&lt;br&gt;&#xA;विनयात्साधु विद्वांसमुपासेयं यथातथम् ॥&#x9;039c&lt;br&gt;&#xA;ऋषय ऊचुः &#x9;040&lt;br&gt;&#xA;कुशलं सह दानेन तस्मै यस्य प्रजा इमाः ।&#x9;040a&lt;br&gt;&#xA;फलान्युपधियुक्तानि य एवं नः प्रयच्छति ॥&#x9;040c&lt;br&gt;&#xA;भीष्म उवाच &#x9;041&lt;br&gt;&#xA;इत्युक्त्वा हेमगर्भाणि हित्वा तानि फलानि ते ।&#x9;041a&lt;br&gt;&#xA;ऋषयो जग्मुरन्यत्र सर्व एव दृढव्रताः ॥&#x9;041c&lt;br&gt;&#xA;अथ ते मन्त्रिणः सर्वे राजानमिदमब्रुवन् ।&#x9;042a&lt;br&gt;&#xA;उपधिं शङ्कमानास्ते हित्वा तानि फलानि वै ।&#x9;042c&lt;br&gt;&#xA;ततोऽन्यत्रैव गच्छन्ति विदितं तेऽस्तु पार्थिव ॥&#x9;042e&lt;br&gt;&#xA;इत्युक्तः स तु भृत्यैस्तैर्वृषादर्भिश्चुकोप ह ।&#x9;043a&lt;br&gt;&#xA;तेषां वै प्रतिकर्तुं च सर्वेषामगमद्गृहम् ॥&#x9;043c&lt;br&gt;&#xA;स गत्वाऽऽहवनीयेऽग्नौ तीव्रं नियममास्थितः ।&#x9;044a&lt;br&gt;&#xA;जुहाव संस्कृतैर्मन्त्रैरेकैकामाहुतिं नृपः ॥&#x9;044c&lt;br&gt;&#xA;तस्मादग्नेः समुत्तस्थौ कृत्या लोकभयङ्करी ।&#x9;045a&lt;br&gt;&#xA;तस्या नाम वृषादर्भिर्यातुधानीत्यथाकरोत् ॥&#x9;045c&lt;br&gt;&#xA;सा कृत्या कालरात्रीव कृताञ्जलिरुपस्थिता ।&#x9;046a&lt;br&gt;&#xA;वृषादर्भिं नरपतिं किं करोमीति चाब्रवीत् ॥&#x9;046c&lt;br&gt;&#xA;वृषादर्भिरुवाच &#x9;047&lt;br&gt;&#xA;ऋषीणां गच्छ सप्तानामरुन्धत्यास्तथैव च ।&#x9;047a&lt;br&gt;&#xA;दासीभर्तुश्च दास्याश्च मनसा नाम धारय ॥&#x9;047c&lt;br&gt;&#xA;ज्ञात्वा नामानि चैवैषां सर्वानेतान्विनाशय ।&#x9;048a&lt;br&gt;&#xA;विनष्टेषु तथा स्वैरं गच्छ यत्रेप्सितं तव ॥&#x9;048c&lt;br&gt;&#xA;सा तथेति प्रतिश्रुत्य यातुधानी स्वरूपिणी ।&#x9;049a&lt;br&gt;&#xA;जगाम तद्वनं यत्र विचेरुस्ते महर्षयः ॥ &#x9;049c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/142/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/142/</guid>
      <description>&lt;p&gt;श्रीः&#xA;अध्यायः 142&lt;/p&gt;&#xA;&lt;p&gt;वने विचरतां सप्तर्षीणाम् परिव्राड्रूपधारिणेन्द्रेण समागमः ॥ 1 ॥ अरुन्धत्या तस्यातिपीनाङ्गत्वे कारणं पृष्टैस्तैस्तत्कथनम् ॥ 2 ॥ तथा कामपि पद्मिनीमवलोकितवद्भिस्तैर्बिसग्रहणाय तत्समीपगमनम् ॥ 3 ॥ तत्र तद्रक्षिण्या वृषादर्भिनिर्मितकृत्यया स्वस्वनामनिर्वचनेन सरःप्रवेशं चोदिसैस्ताम्प्रति तन्निर्वचनम् ॥ 4 ॥ भिक्षुरूपिणेन्द्रेण सकृत्स्वनामनिर्वचनेऽपि पुन पृच्छन्त्याः कृत्याया दण्डेन मारणपूर्वकमृषीन्प्रति स्वस्वरूपप्रकटनम् ॥ 5 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;अथात्रिप्रमुखा राजन्वने तस्मिन्महर्षयः ।&#x9;001a&lt;br&gt;&#xA;व्यचरन्भक्षयन्तो वै मूलानि च फलानि च ॥&#x9;001c&lt;br&gt;&#xA;अथापश्यन्सुपीनांसपाणिपादमुखोदरम् ।&#x9;002a&lt;br&gt;&#xA;परिव्रजन्तं स्थूलाङ्गं परिव्राजं शुनस्सखम् ॥&#x9;002c&lt;br&gt;&#xA;अरुन्धती तु तं दृष्ट्वा सर्वाङ्गोपचितं शुभम् ।&#x9;003a&lt;br&gt;&#xA;भवितारो भवन्तो वै नैवमित्यब्रवीदृषीन् ॥&#x9;003c&lt;br&gt;&#xA;वसिष्ठ उवाच &#x9;004&lt;br&gt;&#xA;नैतस्येह यथाऽस्माकमग्निहोत्रमनिर्हुतम् ।&#x9;004a&lt;br&gt;&#xA;सायं प्रातश्च होतव्यं तेन पीवाञ्शुनस्सखः ॥&#x9;004c&lt;br&gt;&#xA;अत्रिरुवाच &#x9;005&lt;br&gt;&#xA;नैतस्येह यथाऽस्माकं क्षुधया वीर्यमाहतम् ।&#x9;005a&lt;br&gt;&#xA;कृच्छ्राधीतं प्रनष्टं च तेन पीवाञ्छुनस्सखः ॥&#x9;005c&lt;br&gt;&#xA;विश्वामित्र उवाच &#x9;006&lt;br&gt;&#xA;नैतस्येह यथाऽस्माकं शश्वच्छास्त्रकृतो ज्वरः ।&#x9;006a&lt;br&gt;&#xA;अलसः क्षुत्परो मूर्खस्तेन पीवाञ्शुनस्सखः ॥&#x9;006c&lt;br&gt;&#xA;जमदग्निरुवाच &#x9;007&lt;br&gt;&#xA;नैतस्येह यथाऽस्माकं भक्तमिन्धनमेव च &#x9;007a&lt;br&gt;&#xA;सञ्चित्यं वार्षिकं चित्ते तेन पीवाञ्शुनस्सखः ॥&#x9;007c&lt;br&gt;&#xA;कश्यप उवाच &#x9;008&lt;br&gt;&#xA;नैतस्येह यथाऽस्माकं चत्वारश्च सहोदराः ।&#x9;008a&lt;br&gt;&#xA;देहिदेहीति भिक्षन्ति तेन पीवाञ्शुनस्सखः ॥&#x9;008c&lt;br&gt;&#xA;भरद्वाज उवाच &#x9;009&lt;br&gt;&#xA;नैतस्येह यथाऽस्माकं ब्रह्मबन्धोरचेतसः ।&#x9;009a&lt;br&gt;&#xA;शोको भार्यापवादेन तेन पीवाञ्शुनस्सखः ॥&#x9;009c&lt;br&gt;&#xA;गौतम उवाच &#x9;010&lt;br&gt;&#xA;नैतस्येह यथाऽस्माकं त्रिकौशेयं च राङ्कवम् ।&#x9;010a&lt;br&gt;&#xA;एकैकं वै त्रिवर्षीयं तेन पीवाञ्शुनस्सखः ॥&#x9;010c&lt;br&gt;&#xA;भीष्म उवाच &#x9;011&lt;br&gt;&#xA;अथ दृष्ट्वा परिव्राट् स तान्महर्षीञ्शुनस्सखः ।&#x9;011a&lt;br&gt;&#xA;अभिवाद्य यथान्यायं पाणिस्पर्शमथाचरत् ॥&#x9;011c&lt;br&gt;&#xA;परिचर्यां वने तां तु क्षुत्प्रतीकारकाङ्क्षिणः ।&#x9;012a&lt;br&gt;&#xA;अन्योन्येन निवेद्याथ प्रातिष्ठन्त सहैव ते ॥&#x9;012c&lt;br&gt;&#xA;एकनिश्चयकार्याश्च व्यचरन्त वनानि ते ।&#x9;013a&lt;br&gt;&#xA;आददानाः समुद्धृत्य मूलानि च फलानि च ॥&#x9;013c&lt;br&gt;&#xA;कदाचिद्विचरन्तस्ते वृक्षैरविरलैर्वृताम् ।&#x9;014a&lt;br&gt;&#xA;शुचिपूर्णप्रसन्नोदां ददृशुः पद्मिनीं शुभाम् ॥&#x9;014c&lt;br&gt;&#xA;बालादित्यवपुःप्रख्यैः पुष्करैरुपशोभिताम् ।&#x9;015a&lt;br&gt;&#xA;वैडूर्यवर्णसदृशैः पद्मपत्रैरथावृताम् ॥&#x9;015c&lt;br&gt;&#xA;नानाविधैश्च विहगैर्जलप्रवरसेविभिः ।&#x9;016a&lt;br&gt;&#xA;एकद्वारामनादेयां सूपतीर्थामकर्दमाम् ॥&#x9;016c&lt;br&gt;&#xA;वृषादर्भिप्रयुक्ता तु कृत्या विकृतदर्शना ।&#x9;017a&lt;br&gt;&#xA;यातुधानीति विख्याता पद्मिनीं तामरक्षत ॥&#x9;017c&lt;br&gt;&#xA;शुनस्सखसहायास्तु बिसार्थं ते महर्षयः ।&#x9;018a&lt;br&gt;&#xA;पद्मिनीमभिजग्मुस्ते सर्वे कृत्याभिरक्षिताम् ॥&#x9;018c&lt;br&gt;&#xA;ततस्ते यातुधानीं तां दृष्ट्वा विकृतदर्शनाम् ।&#x9;019a&lt;br&gt;&#xA;स्थितां कमलिनीतीरे कृत्यामूचुर्महर्षयः ॥&#x9;019c&lt;br&gt;&#xA;एका तिष्ठसि का च त्वं कस्यार्थे किं प्रयोजनम् ।&#x9;020a&lt;br&gt;&#xA;पद्मिनीतीरमाश्रित्य ब्रूहि त्वं किं चिकीर्षसि ॥&#x9;020c&lt;br&gt;&#xA;यातुधान्युवाच &#x9;021&lt;br&gt;&#xA;याऽस्मि काऽस्म्यनुयोगो मे न कर्तव्यः कथञ्चन ।&#x9;021a&lt;br&gt;&#xA;आरक्षिणीं मा पद्मिन्या वित्त सर्वे तपोधनाः ॥&#x9;021c&lt;br&gt;&#xA;ऋषय ऊचुः &#x9;022&lt;br&gt;&#xA;सर्व एव क्षुधार्ताः स्म न चान्यत्किञ्चिदस्ति नः ।&#x9;022a&lt;br&gt;&#xA;भवत्याः सम्मते सर्वे गृह्णीयाम बिसान्युत ॥&#x9;022c&lt;br&gt;&#xA;यातुधान्युवाच &#x9;023&lt;br&gt;&#xA;समयेन बिसानीतो गृह्णीध्वं कामकारतः ।&#x9;023a&lt;br&gt;&#xA;एकैको नाम मे प्रोक्त्वा ततो गृह्णीत माचिरम् ॥&#x9;023c&lt;br&gt;&#xA;भीष्म उवाच &#x9;024&lt;br&gt;&#xA;विज्ञाय यातुधानीं तां कृत्यामृषिवधैषिणीम् ।&#x9;024a&lt;br&gt;&#xA;अत्रिः क्षुधा परीतात्मा ततो वचनमब्रवीत् ॥&#x9;023c&lt;br&gt;&#xA;अत्त्रिरुवाच &#x9;025&lt;br&gt;&#xA;अरात्त्रिरत्त्रिः सा रात्रिर्यां नाधीते त्रिरद्य वै ।&#x9;025a&lt;br&gt;&#xA;अरात्रिरत्रिरित्येव नाम मे विद्धि शोभने ॥&#x9;025c&lt;br&gt;&#xA;यातुधान्युवाच &#x9;026&lt;br&gt;&#xA;यथोदाहृतमेतत्ते त्वया नाम महाद्युते ।&#x9;026a&lt;br&gt;&#xA;दुर्धार्यमेतन्मनसा गच्छाऽवतर पद्मिनीम् ॥&#x9;026c&lt;br&gt;&#xA;वसिष्ठ उवाच &#x9;027&lt;br&gt;&#xA;वसिष्ठोऽस्मि वरिष्ठोऽस्मि वसे वासगृहेष्वपि ।&#x9;027a&lt;br&gt;&#xA;वरिष्ठत्वाच्च वासाच्च वसिष्ठ इति विद्धि माम् ॥&#x9;027c&lt;br&gt;&#xA;यातुधान्युवाच &#x9;028&lt;br&gt;&#xA;नाम नैरुक्तमेतत्ते दुःखव्याभाषिताक्षरम् ।&#x9;028a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;028c&lt;br&gt;&#xA;कश्यप उवाच &#x9;029&lt;br&gt;&#xA;कुलङ्कुलं च कुवमः कुवमः कश्यपो द्विजः ।&#x9;029a&lt;br&gt;&#xA;काश्यः काशनिकाशत्वादेतन्मे नाम धारय ॥&#x9;029c&lt;br&gt;&#xA;यातुधान्युवाच &#x9;030&lt;br&gt;&#xA;यथोदाहृतमेतत्ते मयि नाम महाद्युते ।&#x9;030a&lt;br&gt;&#xA;दुर्धार्यमेतन्मनसा गच्छाऽवतर पद्मिनीम् ॥&#x9;030c&lt;br&gt;&#xA;भरद्वाज उवाच &#x9;031&lt;br&gt;&#xA;भरेऽसुतान्भरे पोष्यान्भरे देवान्भरे द्विजान् ।&#x9;031a&lt;br&gt;&#xA;भरे भार्यामहं व्याजाद्भरद्वाजोऽस्मि शोभने ॥&#x9;031c&lt;br&gt;&#xA;यातुधान्युवाच &#x9;032&lt;br&gt;&#xA;नाम नैरुक्तमेतत्ते दुःखव्याभाषिताक्षरम् ।&#x9;032a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;032c&lt;br&gt;&#xA;गौतम उवाच &#x9;033&lt;br&gt;&#xA;गोदमो दमतोऽधूमोऽदमस्ते समदर्शनात् ।&#x9;033a&lt;br&gt;&#xA;विद्धि मां गोतमं कृत्ये यातुधानि निबोध माम् ||&#x9;033c&lt;br&gt;&#xA;यातुधान्युवाच &#x9;034&lt;br&gt;&#xA;यथोदाहृतमेतत्ते मयि नाम महामुने ।&#x9;034a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;034c&lt;br&gt;&#xA;विश्वामित्र उवाच &#x9;035&lt;br&gt;&#xA;विश्वेदेवाश्च मे मित्रं मित्रमस्मि गवां तथा ।&#x9;035a&lt;br&gt;&#xA;विश्वामित्र इति ख्यातं यातुधानि निबोध माम् ||&#x9;035c&lt;br&gt;&#xA;यातुधान्युवाच &#x9;036&lt;br&gt;&#xA;नाम नैरुक्तमेतत्ते दुःखव्याभाषिताक्षरम् ।&#x9;036a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;036c&lt;br&gt;&#xA;जमदग्निरुवाच &#x9;037&lt;br&gt;&#xA;जाजमद्यजजानेऽहं जिजाहीह जिजायिषि ।&#x9;037a&lt;br&gt;&#xA;जमदग्निरिति ख्यातं ततो मां विद्धि शोभने ॥&#x9;037c&lt;br&gt;&#xA;यातुधान्युवाच &#x9;038&lt;br&gt;&#xA;यथोदाहृतमेतत्ते मयि नाम महामुने ।&#x9;038a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;038c&lt;br&gt;&#xA;अरुन्धत्युवाच &#x9;039&lt;br&gt;&#xA;धरान्धरित्रीं वसुधां भर्तुस्तिष्ठाम्यनन्तरम् ।&#x9;039a&lt;br&gt;&#xA;मनोऽनुरुन्धती भर्तुरिति मां विद्ध्यरुन्धतीम् ॥&#x9;039c&lt;br&gt;&#xA;यातुधान्युवाच &#x9;040&lt;br&gt;&#xA;नामनैरुक्तमेतत्ते दुःखव्याभाषिताक्षरम् ।&#x9;040a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;040c&lt;br&gt;&#xA;गण्डोवाच &#x9;041&lt;br&gt;&#xA;वक्त्रैकदेशे गण्डेति धातुमेतं प्रचक्षते ।&#x9;041a&lt;br&gt;&#xA;तेनोन्नतेन गण्डेति विद्धि माऽनलसम्भवे ॥&#x9;041c&lt;br&gt;&#xA;यातुधान्युवाच &#x9;042&lt;br&gt;&#xA;नामनैरुक्तमेतत्ते दुःखव्याभाषिताक्षरम् ।&#x9;042a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;042c&lt;br&gt;&#xA;पशुसख उवाच &#x9;043&lt;br&gt;&#xA;पशून्रञ्जामि दृष्ट्वाऽहं पशूनां च सदा सखा ।&#x9;043a&lt;br&gt;&#xA;गौणं पशुसखेत्येवं विद्धि मामग्निसम्भवे ॥&#x9;043c&lt;br&gt;&#xA;यातुधान्युवाच &#x9;044&lt;br&gt;&#xA;नामनैरुक्तमेतत्ते दुःखव्याभाषिताक्षरम् ।&#x9;044a&lt;br&gt;&#xA;नैतद्धारयितुं शक्यं गच्छाऽवतर पद्मिनीम् ॥&#x9;044c&lt;br&gt;&#xA;शुनःसख उवाच &#x9;045&lt;br&gt;&#xA;एभिरुक्तं यथा नाम नाहं वक्तुमिहोत्सहे ।&#x9;045a&lt;br&gt;&#xA;शुनःसखसखायं मां यातुधान्युपधारय ॥&#x9;045c&lt;br&gt;&#xA;यातुधान्युवाच &#x9;046&lt;br&gt;&#xA;नाम न व्यक्तमुक्तं वै वाक्यं सन्दिग्धया गिरा ।&#x9;046a&lt;br&gt;&#xA;तस्मात्सकृदिदानीं त्वं ब्रूहि यन्नाम ते द्विज ॥&#x9;046c&lt;br&gt;&#xA;शुनःसख उवाच &#x9;047&lt;br&gt;&#xA;सकृदुक्तं मया नाम न गृहीतं त्वया यदि ।&#x9;047a&lt;br&gt;&#xA;तस्मात्त्रिदण्डाभिहता गच्छ भस्मेति माचिरम् ॥&#x9;047c&lt;br&gt;&#xA;भीष्म उवाच &#x9;048&lt;br&gt;&#xA;सा ब्रह्मदण्डकल्पेन तेन मूर्ध्नि हता तदा ।&#x9;048a&lt;br&gt;&#xA;कृत्या पपात मेदिन्यां भस्म साच जगाम ह ॥&#x9;048c&lt;br&gt;&#xA;शुनःसखश्च हत्वा तां यातुधानीं महाबलाम् ।&#x9;049a&lt;br&gt;&#xA;भुवि त्रिदण्डं विष्टभ्य शाद्वले समुपाविशत् ॥&#x9;049c&lt;br&gt;&#xA;ततस्ते मुनयः सर्वेः पुष्कराणि बिसानि च |&#x9;050a&lt;br&gt;&#xA;यथाकाममुपादाय समुत्तस्थुर्मुदाऽन्विताः ॥&#x9;050c&lt;br&gt;&#xA;श्रमेण महता युक्तास्ते बिसानि कलापशः ।&#x9;051a&lt;br&gt;&#xA;तीरे निक्षिप्य पद्मिन्यास्तर्पणं चक्रुरम्भसा ॥&#x9;051c&lt;br&gt;&#xA;अथोत्थाय जलात्तस्मात्सर्वे ते समुपागमन् ।&#x9;052a&lt;br&gt;&#xA;नापश्यंश्चापि ते तानि बिसानि पुरुषर्षभाः ॥&#x9;052c&lt;br&gt;&#xA;ऋषय ऊचुः &#x9;053&lt;br&gt;&#xA;केन क्षुधाभिभूतानामस्माकं पापकर्मणाम् ।&#x9;053a&lt;br&gt;&#xA;नृशंसेनापनीतानि बिसान्याहारकाङ्क्षिणाम् ॥&#x9;053c&lt;br&gt;&#xA;भीष्म उवाच &#x9;054&lt;br&gt;&#xA;ते शङ्कमानास्त्वन्योन्यं पप्रच्छुर्द्विजसत्तमाः ।&#x9;054a&lt;br&gt;&#xA;त ऊचुः शपथं सर्वे कुर्म इत्यरिकर्शन ॥&#x9;054c&lt;br&gt;&#xA;त उक्त्वा बाढमित्येव सर्व एव तदा समम् ।&#x9;055a&lt;br&gt;&#xA;क्षुधार्ताः सुपरिश्रान्ताः शपथायोपचक्रमुः ॥&#x9;055c&lt;br&gt;&#xA;अत्रिरुवाच &#x9;056&lt;br&gt;&#xA;स गां स्पृशतु पादेन सूर्यं च प्रतिमेहतु ।&#x9;056a&lt;br&gt;&#xA;अध्यायेष्वधीयीत बिसस्तैन्यं करोति यः ॥&#x9;056c&lt;br&gt;&#xA;वसिष्ठ उवाच &#x9;057&lt;br&gt;&#xA;अनध्याये पठेल्लोके शुनः स परिकर्षतु ।&#x9;057a&lt;br&gt;&#xA;परिव्राट् कामवृत्तिस्तु बिसस्तैन्यं करोति यः ॥&#x9;057c&lt;br&gt;&#xA;शरणागतं हन्तु मित्रं स्वसुतां चोपजीवतु ।&#x9;058a&lt;br&gt;&#xA;अर्थान्काङ्क्षतु कीनाशाद्बिसस्तैन्यं करोति यः ॥&#x9;058c&lt;br&gt;&#xA;कश्यप उवाच &#x9;059&lt;br&gt;&#xA;&#39;विष्णुं ब्रह्मण्यदेवेशं देवदेवं जगद्गुरुम् ।&#x9;059a&lt;br&gt;&#xA;आधातारं विधातारं सन्धातारं जगद्गुरुम् ।&#x9;059c&lt;br&gt;&#xA;विहाय स भजत्वन्यं बिसस्तैन्यं करोति यः ॥&#39;&#x9;059e&lt;br&gt;&#xA;सर्वत्र सर्वं लपतु न्यासलोपं करोतु च  |&#x9;060a&lt;br&gt;&#xA;कूटसाक्षित्वमभ्येतु बिसस्तैन्यं करोति यः ॥&#x9;060c&lt;br&gt;&#xA;वृथा मांसाशनश्चास्तु वृथा दानं करोतु च |&#x9;061a&lt;br&gt;&#xA;यातु स्त्रियं दिवा चैव बिसस्तैन्यं करोति यः ॥&#x9;061c&lt;br&gt;&#xA;भरद्वाज उवाच &#x9;062&lt;br&gt;&#xA;नृशंसस्त्यक्तधर्माऽस्तु स्त्रीषु ज्ञातिषु गोषु च |&#x9;062a&lt;br&gt;&#xA;ब्राह्मणं चापि जयतां बिसस्तैन्यं करोति यः ॥&#x9;062c&lt;br&gt;&#xA;उपाध्यायमधः कृत्वा ऋचोऽध्येतु यजूंषि च |&#x9;063a&lt;br&gt;&#xA;जुहोतु च स कक्षाग्नौ बिसस्तैन्यं करोति यः ॥&#x9;063c&lt;br&gt;&#xA;जमदग्निरुवाच &#x9;064&lt;br&gt;&#xA;पुरीषमुत्सृजत्वप्सु हन्तु गां चैव द्रुह्यतु ।&#x9;064a&lt;br&gt;&#xA;अनृतौ मैथुनं यातु बिसस्तैन्यं करोति यः ॥&#x9;064c&lt;br&gt;&#xA;द्वेष्यो भार्योपजीवी स्याद्दुरबन्धुश्च वैरवान् ।&#x9;065a&lt;br&gt;&#xA;अन्योन्यस्यातिथिश्चास्तु बिसस्तैन्यं करोति यः ॥&#x9;065c&lt;br&gt;&#xA;गौतम उवाच &#x9;066&lt;br&gt;&#xA;अधीत्य वेदांस्त्यजतु त्रीनग्नीनपविध्यतु ।&#x9;066a&lt;br&gt;&#xA;विक्रीणातु तथा सोमं बिसस्तैन्यं करोति यः ॥&#x9;066c&lt;br&gt;&#xA;उदपानोदके ग्रामे ब्राह्मणो वृषलीपतिः ।&#x9;067a&lt;br&gt;&#xA;तस्य सालोक्यतां यातु बिसस्तैन्यं करोति यः ॥&#x9;067c&lt;br&gt;&#xA;विश्वामित्र उवाच &#x9;068&lt;br&gt;&#xA;जीवतो वै गुरून्भृत्यान्भरन्त्वस्य परे जनाः ।&#x9;068a&lt;br&gt;&#xA;दरिद्रो बहुपुत्रः स्याद्बिसस्तैन्यं करोति यः ॥&#x9;068c&lt;br&gt;&#xA;अशुचिर्ब्रह्मकूटोऽस्तु मिथ्या चैवाप्यहङ्कृतः ।&#x9;069a&lt;br&gt;&#xA;कर्षको मत्सरी चास्तु बिसस्तैन्यं करोति यः ॥&#x9;069c&lt;br&gt;&#xA;हर्षं करोतु भृतको राज्ञश्चास्तु पुरोहितः ।&#x9;070a&lt;br&gt;&#xA;अयाज्यस्य भवेदृत्विक् बिसस्तैन्यं करोति यः ||&#x9;070c&lt;br&gt;&#xA;अरुन्धत्युवाच &#x9;071&lt;br&gt;&#xA;नित्यं परिभवेच्छ्वश्रूं भर्तुर्भवतु दुर्मनाः ।&#x9;071a&lt;br&gt;&#xA;एका स्वादु समश्नातु बिसस्तैन्यं करोति या ॥&#x9;071c&lt;br&gt;&#xA;ज्ञातीनां गृहमध्यस्था सक्तूनत्तु दिनक्षये ।&#x9;072a&lt;br&gt;&#xA;अभोग्या वीरसूरस्तु बिसस्तैन्यं करोति या ॥&#x9;072c&lt;br&gt;&#xA;गण्डोवाच &#x9;073&lt;br&gt;&#xA;अनृतं भाषतु सदा बन्धुभिश्च विरुध्यतु ।&#x9;073a&lt;br&gt;&#xA;ददातु कन्यां शुल्केन बिसस्तैन्यं करोति या ॥&#x9;073c&lt;br&gt;&#xA;साधयित्वा स्वयं प्राशेद्दास्ये जीर्यतु चैव ह ।&#x9;074a&lt;br&gt;&#xA;विकर्मणा प्रमीयेत बिसस्तैन्यं करोति या ॥&#x9;074c&lt;br&gt;&#xA;पशुसख उवाच &#x9;075&lt;br&gt;&#xA;दास एव प्रजायेतामप्रसूतिरकिञ्चनः ।&#x9;075a&lt;br&gt;&#xA;दैवतेष्वनमस्कारो बिसस्तैन्यं करोति यः ॥&#x9;075c&lt;br&gt;&#xA;शुनःसख उवाच &#x9;076&lt;br&gt;&#xA;अध्वर्यवे दुहितरं वा ददातु च्छन्दोगे वाऽऽचरितब्रह्मचर्ये ।&#x9;076a&lt;br&gt;&#xA;आथर्वणं वेदमधीत्य विप्रः स्नायीत वा यो हरते बिसानि ॥&#x9;076c&lt;br&gt;&#xA;ऋषय ऊचुः &#x9;077&lt;br&gt;&#xA;इष्टमेतद्द्विजातीनां योऽयं ते शपथः कृतः ।&#x9;077a&lt;br&gt;&#xA;त्वया कृतं बिसस्तैन्यं सर्वेषां नः शुनःसख ॥&#x9;077c&lt;br&gt;&#xA;शुनःसख उवाच &#x9;078&lt;br&gt;&#xA;न्यस्तमद्यं न पश्यद्भिर्यदुक्तं कृतकर्मभिः ।&#x9;078a&lt;br&gt;&#xA;सत्यमेतन्न मिथ्यैतद्बिसस्तैन्यं कृतं मया ॥&#x9;078c&lt;br&gt;&#xA;मया ह्यन्तर्हितानीह बिसानीमानि पश्यत ।&#x9;079a&lt;br&gt;&#xA;परीक्षार्थं भगवतां कृतमेवं मयाऽनघाः ॥&#x9;079c&lt;br&gt;&#xA;रक्षणार्थं च सर्वेषां भवतामहमागतः ।&#x9;080a&lt;br&gt;&#xA;यातुधानी ह्यतिक्रूरा कृत्यैषा वो वधैषिणी ॥&#x9;080c&lt;br&gt;&#xA;वृषादर्भिप्रयुक्तैषा निहता मे तपोधनाः ।&#x9;081a&lt;br&gt;&#xA;दुष्टा हिंस्यादियं पापा युष्मान्प्रत्यग्निसम्भवा ॥&#x9;081c&lt;br&gt;&#xA;तस्मादस्म्यागतो विप्रा वासवं मां निबोधत ।&#x9;082a&lt;br&gt;&#xA;अलोभादक्षया लोकाः प्राप्ता वः सार्वकामिकाः ।&#x9;082c&lt;br&gt;&#xA;उत्तिष्ठध्वमितः क्षिप्रं तानवाप्नुत वै द्विजाः ॥&#x9;082e&lt;br&gt;&#xA;भीष्म उवाच &#x9;083&lt;br&gt;&#xA;ततो महर्षयः प्रीतास्तथेत्युक्त्वा पुरन्दरम् ।&#x9;083a&lt;br&gt;&#xA;सहैव त्रिदशेन्द्रेण सर्वे जग्मुस्त्रिविष्टपम् ॥&#x9;083c&lt;br&gt;&#xA;एवमेते महात्मानो योगैर्बहुविधैरपि ।&#x9;084a&lt;br&gt;&#xA;क्षुधा परमया युक्ताश्छन्द्यमाना महात्मभिः ।&#x9;084c&lt;br&gt;&#xA;नैव लोभं तदा चक्रुस्ततः स्वर्गमवाप्नुवन् ॥&#x9;084e&lt;br&gt;&#xA;तस्मात्सर्वास्ववस्थासु नरो लोभं विवर्जयेत् ।&#x9;085a&lt;br&gt;&#xA;एष धर्मः परो राजंस्तस्माल्लोभं विवर्जयेत् ॥&#x9;085c&lt;br&gt;&#xA;इदं नरः सुचरितं समवायेषु कीर्तयन् ।&#x9;086a&lt;br&gt;&#xA;अर्थभागी च भवति न च दुर्गाण्यवाप्नुते ॥&#x9;086c&lt;br&gt;&#xA;प्रीयन्ते पितरश्चास्य ऋषयो देवतास्तथा ।&#x9;087a&lt;br&gt;&#xA;यशोधर्मार्थभागी च भवति प्रेत्य मानवः ॥ &#x9;087c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/143/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/143/</guid>
      <description>&lt;p&gt;श्रीः&#xA;अध्यायः 143&lt;/p&gt;&#xA;&lt;p&gt;सम्भूय तीर्थयात्रां कुर्वद्भिर्द्विजर्षिभी राजर्षिभिश्च क्रमेण ब्रह्मसरःप्रति गमनम् ॥ 1 ॥ तत्रागस्त्येन ह्रदात्समुद्धृतपद्मस्य धर्मशुश्रूषुणेन्द्रेण गूढमपहारे ऋषिभी राजभिश्च स्वेषु पुष्करस्तेयं शङ्कमानमगस्त्यम् प्रति प्रत्येकशो नानाशपथकरणम् ॥ 2 ॥ पश्चादिन्द्रेण स्वस्वरूपप्रकाशनपूर्वकं स्वेन पुष्करापहारस्य प्रयोजननिवेदनेन तत्प्रसादनम् ॥ 3 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;अत्रैवोदाहरन्तीममितिहासं पुरातनम् ।&#x9;001a&lt;br&gt;&#xA;यद्वृत्तं तीर्थयात्रायां शपथं प्रति तच्छृणु ॥&#x9;001c&lt;br&gt;&#xA;पुष्करार्थं कृतं स्तैन्यं पुरा भरतसत्तम ।&#x9;002a&lt;br&gt;&#xA;राजर्षिभिर्महाराज तथैव च द्विजर्षिभिः ॥&#x9;002c&lt;br&gt;&#xA;पुरा प्रभासे ऋषयः समग्राः समेता वै मन्त्रममन्त्रयन्त ।&#x9;003a&lt;br&gt;&#xA;चराम सर्वां पृथिवीं पुण्यतीर्थां तन्नः कामं हन्त गच्छाम सर्वे ॥&#x9;003c&lt;br&gt;&#xA;शुक्रोऽङ्गिराश्चैव कविश्च विद्वांस्तथा ह्यगस्त्यो नारदपर्वतौ च |&#x9;004a&lt;br&gt;&#xA;भृगुर्वसिष्ठः कश्यपो गौतमश्च विश्वामित्रो जमदग्निश्च राजन् ॥&#x9;004c&lt;br&gt;&#xA;ऋषिस्तथा गालवोऽथाष्टकश्च भरद्वाजोऽरुन्धती वालखिल्याः ।&#x9;005a&lt;br&gt;&#xA;शिबिर्दिलीपो नहुषोऽम्बरीषो राजा ययातिर्धुन्धुमारोऽथ पूरुः ॥&#x9;005c&lt;br&gt;&#xA;जग्मुः पुरस्कृत्य महानुभावं शतक्रतुं वृत्रहणं नरेन्द्राः ।&#x9;006a&lt;br&gt;&#xA;तीर्थानि सर्वाणि परिभ्रमन्तो माघ्यां ययुः कौशिकीं पुण्यतीर्थाम् ॥&#x9;006c&lt;br&gt;&#xA;सर्वेषु तीर्थेष्ववधूतपापा जग्मुस्ततो ब्रह्मसरः सुपुण्यम् ।&#x9;007a&lt;br&gt;&#xA;देवस्य तीर्थे जलमग्निकल्पा विगाह्य ते भुक्तबिसप्रसूनाः ॥&#x9;007c&lt;br&gt;&#xA;केचिद्बिसान्यखनंस्तत्र राजन्नन्ये मृणालान्यखनंस्तत्र विप्राः ।&#x9;008a&lt;br&gt;&#xA;अथापश्यन्पुष्करं ते ह्रियन्तं ह्रदादगस्त्येन समुद्धृतं तत् ॥&#x9;008c&lt;br&gt;&#xA;तानाह सर्वानृषिमुख्यानगस्त्यः केनाहृतं पुष्करं मे सुजातम् ।&#x9;009a&lt;br&gt;&#xA;युष्माञ्शङ्के पुष्करं दीयतां मे न वै भवन्तो हर्तुमर्हन्ति पद्मम् ॥&#x9;009c&lt;br&gt;&#xA;शृणोमि कालो हिंसते धर्मवीर्यं सेयं प्राप्ता वर्तते धर्मपीडा ।&#x9;010a&lt;br&gt;&#xA;पुराऽधर्मो वर्तते नेह यावत्तावद्गच्छामः सुरलोकं चिराय ॥&#x9;010c&lt;br&gt;&#xA;पुरा वेदान्ब्राह्मणा ग्राममध्ये घुष्टस्वरा वृषलान्श्रावयन्ति ।&#x9;011a&lt;br&gt;&#xA;पुरा राजा व्यवहारानधर्मान्पश्यत्यहं परलोकं व्रजामि ॥&#x9;011c&lt;br&gt;&#xA;पुरा राजा प्रत्यवरान्गरीयसो मंस्यत्यथैनमनुयास्यन्ति सर्वे ।&#x9;012a&lt;br&gt;&#xA;धर्मोत्तरं यावदिदं न वर्तते तावद्व्रजामि परलोकं चिराय ॥&#x9;012c&lt;br&gt;&#xA;पुरा प्रपश्यामि परेण मर्त्यान्बलीयसा दुर्बलान्भुज्यमानान् ।&#x9;013a&lt;br&gt;&#xA;तस्माद्यास्यामि परलोकं चिराय न ह्युत्सहे द्रष्टुमीदृङ्नृलोके ॥&#x9;013c&lt;br&gt;&#xA;तमाहुरार्ता ऋषयो महर्षिं न ते वयं पुष्करं चोरयामः ।&#x9;014a&lt;br&gt;&#xA;मिथ्याभिशंसा भवता न कार्या शपाम तीक्ष्णैः शपथैर्महर्षे ॥&#x9;014c&lt;br&gt;&#xA;ते निश्चितास्तत्र महर्षयस्तु सम्पश्यन्तो धर्ममेतं नरेन्द्राः ।&#x9;015a&lt;br&gt;&#xA;ततोऽशपन्त शपथान्पर्ययेण सहैव ते पार्थिव पुत्रपौत्रैः ॥&#x9;015c&lt;br&gt;&#xA;भृगुरुवाच &#x9;016&lt;br&gt;&#xA;प्रत्याक्रोशेदिहाक्रुष्टस्ताडितः प्रतिताडयेत् ।&#x9;016a&lt;br&gt;&#xA;खादेच्च पृष्ठमांसानि यस्ते हरति पुष्करम् ॥&#x9;016c&lt;br&gt;&#xA;वसिष्ठ उवाच &#x9;017&lt;br&gt;&#xA;अस्वाध्यायपरो लोके श्वानं च परिकर्षतु ।&#x9;017a&lt;br&gt;&#xA;पुरे च भिक्षुर्भवतु यस्ते हरति पुष्करम् ॥&#x9;017c&lt;br&gt;&#xA;कश्यप उवाच &#x9;018&lt;br&gt;&#xA;सर्वत्र सर्वं पणतु न्यासे लोभं करोतु च |&#x9;018a&lt;br&gt;&#xA;कूटसाक्षित्वमभ्येतु यस्ते हरति पुष्करम् ॥&#x9;018c&lt;br&gt;&#xA;गौतम उवाच &#x9;019&lt;br&gt;&#xA;जीवत्वहङ्कृतो बुद्ध्या विषमेणासमेन सः ।&#x9;019a&lt;br&gt;&#xA;कर्षको मत्सरी चास्तु यस्ते हरति पुष्करम् ॥&#x9;019c&lt;br&gt;&#xA;अङ्गिरा उवाच &#x9;020&lt;br&gt;&#xA;अशुचिर्ब्रह्मकूटोस्तु श्वानं च परिकर्षतु ।&#x9;020a&lt;br&gt;&#xA;ब्रह्महाऽनिकृतिश्चास्तु यस्ते हरति पुष्करम् ॥&#x9;020c&lt;br&gt;&#xA;धुन्धुमार उवाच &#x9;021&lt;br&gt;&#xA;अकृतज्ञस्तु मित्राणां शूद्रायां च प्रजायतु ।&#x9;021a&lt;br&gt;&#xA;एकः सम्पन्नमश्नातु यस्ते हरति पुष्करम् ॥&#x9;021c&lt;br&gt;&#xA;पुरूरवा उवाच &#x9;022&lt;br&gt;&#xA;चिकित्सायां प्रचरतु भार्यया चैव पुष्यतु ।&#x9;022a&lt;br&gt;&#xA;श्वशुरात्तस्य वृत्तिः स्याद्यस्ते हरति पुष्करम् ॥&#x9;022c&lt;br&gt;&#xA;दिलीप उवाच &#x9;023&lt;br&gt;&#xA;उदपानप्लवे ग्रामे ब्राह्मणो वृषलीपतिः ।&#x9;023a&lt;br&gt;&#xA;तस्य लोकान्स व्रजतु यस्ते हरति पुष्करम् ॥&#x9;023c&lt;br&gt;&#xA;शुक्र उवाच &#x9;024&lt;br&gt;&#xA;वृथा मांसं समश्नातु दिवा गच्छतु मैथुनम् ।&#x9;024a&lt;br&gt;&#xA;प्रेष्यो भवतु राज्ञश्च यस्ते हरति पुष्करम् ॥&#x9;024c&lt;br&gt;&#xA;जमदग्निरुवाच &#x9;025&lt;br&gt;&#xA;अनध्यायेष्वधीयीत मित्रं श्राद्धे च भोजयेत् ।&#x9;025a&lt;br&gt;&#xA;श्राद्धे शूद्रस्य चाश्नीयाद्यस्ते हरति पुष्करम् ॥&#x9;025c&lt;br&gt;&#xA;शिबिरुवाच &#x9;026&lt;br&gt;&#xA;अनाहिताग्निर्म्रियतां यज्ञे विघ्नं करोतु च |&#x9;026a&lt;br&gt;&#xA;तपस्विभिर्विरुध्येच्च यस्ते हरति पुष्करम् ॥&#x9;026c&lt;br&gt;&#xA;ययातिरुवाच &#x9;027&lt;br&gt;&#xA;अनृतौ व्रतनियतायां भार्यायां स प्रजायतु ।&#x9;027a&lt;br&gt;&#xA;निराकरोतु वेदांश्च यस्ते हरति पुष्करम् ॥&#x9;027c&lt;br&gt;&#xA;नहुष उवाच &#x9;028&lt;br&gt;&#xA;अतिथिर्गृहसंस्थोऽस्तु कामवृत्तस्तु दीक्षितः ।&#x9;028a&lt;br&gt;&#xA;विद्यां प्रयच्छतु भृतो यस्ते हरति पुष्करम् ॥&#x9;028c&lt;br&gt;&#xA;अम्बरीष उवाच &#x9;029&lt;br&gt;&#xA;नृशंसस्त्यक्तधर्मोऽस्तु स्त्रीषु ज्ञातिषु गोषु च |&#x9;029a&lt;br&gt;&#xA;निहन्तु ब्राह्मणं चापि यस्ते हरति पुष्करम् ॥&#x9;029c&lt;br&gt;&#xA;नारद उवाच &#x9;030&lt;br&gt;&#xA;गृहज्ञानी बहिःशास्त्रं पठतां विस्वरं पदम् ।&#x9;030a&lt;br&gt;&#xA;गरीयसोऽवजानातु यस्ते हरति पुष्करम् ॥&#x9;030c&lt;br&gt;&#xA;नाभाग उवाच &#x9;031&lt;br&gt;&#xA;अनृतं भाषतु सदा सद्भिश्चैव विरुध्यतु ।&#x9;031a&lt;br&gt;&#xA;शुल्केन ददतु कन्यां यस्ते हरति पुष्करम् ॥&#x9;031c&lt;br&gt;&#xA;कविरुवाच &#x9;032&lt;br&gt;&#xA;पदा च गां संस्पृशतु सूर्यं च प्रति मेहतु ।&#x9;032a&lt;br&gt;&#xA;शरणागतं सन्त्यजतु यस्ते हरति पुष्करम् ॥&#x9;032c&lt;br&gt;&#xA;विश्वामित्र उवाच &#x9;033&lt;br&gt;&#xA;करोतु भृतकोऽवर्षां राज्ञश्चास्तु पुरोहितः ।&#x9;033a&lt;br&gt;&#xA;ऋत्विगस्तु ह्ययाज्यस्य यस्ते हरति पुष्करम् ॥&#x9;033c&lt;br&gt;&#xA;पर्वत उवाच &#x9;034&lt;br&gt;&#xA;ग्रामे चाधिकृतः सोऽस्तु खरयानेन गच्छतु ।&#x9;034a&lt;br&gt;&#xA;शुनः कर्षतु वृत्त्यर्थे यस्ते हरति पुष्करम् ॥&#x9;034c&lt;br&gt;&#xA;भरद्वाज उवाच &#x9;035&lt;br&gt;&#xA;सर्वपापसमादानं नृशंसे चानृते च यत् ।&#x9;035a&lt;br&gt;&#xA;तत्तस्यास्तु सदा पापं यस्ते हरति पुष्करम् ॥&#x9;035c&lt;br&gt;&#xA;अष्टक उवाच &#x9;036&lt;br&gt;&#xA;स राजास्त्वकृतप्रज्ञः कामवृत्तश्च पापकृत् ।&#x9;036a&lt;br&gt;&#xA;अधर्मेणाभिशास्तूर्वीं यस्ते हरति पुष्करम् ॥&#x9;036c&lt;br&gt;&#xA;गालव उवाच &#x9;037&lt;br&gt;&#xA;पापिष्ठेभ्यो ह्यनर्घार्हः स नरोऽस्तु स्वपापकृत् ।&#x9;037a&lt;br&gt;&#xA;दत्त्वा दानं कीर्तयतु यस्ते हरति पुष्करम् ॥&#x9;037c&lt;br&gt;&#xA;अरुन्धत्युवाच &#x9;038&lt;br&gt;&#xA;श्वश्र्वाऽपवादं वदतु भर्तुर्भवतु दुर्मनाः ।&#x9;038a&lt;br&gt;&#xA;एका स्वादु समश्नातु या ते हरति पुष्करम् ॥&#x9;038c&lt;br&gt;&#xA;वालखिल्या ऊचुः &#x9;039&lt;br&gt;&#xA;एकपादेन वृत्त्यर्थं ग्रामद्वारे स तिष्ठतु ।&#x9;039a&lt;br&gt;&#xA;धर्मज्ञस्त्यक्तधर्मास्तु यस्ते हरति पुष्करम् ॥&#x9;039c&lt;br&gt;&#xA;पशुसख उवाच &#x9;040&lt;br&gt;&#xA;अग्निहोत्रमनादृत्य स सुखं स्वपतु द्विजः ।&#x9;040a&lt;br&gt;&#xA;परिव्राट् कामवृत्तोस्तु यस्ते हरति पुष्करम् ॥&#x9;040c&lt;br&gt;&#xA;सुरभ्युवाच &#x9;041&lt;br&gt;&#xA;वालजेन निदानेन कांस्यं भवतु दोहनम् ।&#x9;041a&lt;br&gt;&#xA;दुह्येत परवत्सेन या ते हरति पुष्करम् ॥&#x9;041c&lt;br&gt;&#xA;भीष्म उवाच &#x9;042&lt;br&gt;&#xA;ततस्तु तैः शपथैः शप्यमानैर्नानाविधैर्बहुभिः कौरवेन्द्र ।&#x9;042a&lt;br&gt;&#xA;सहस्राक्षो देवराट् सम्प्रहृष्टः समीक्ष्य तं कोपनं विप्रमुख्यम् ॥&#x9;042c&lt;br&gt;&#xA;अथाब्रवीन्मघवा प्रत्ययं स्वं स्वयं समागत्य तमृषिं जातरोषम् ।&#x9;043a&lt;br&gt;&#xA;ब्रह्मर्षिदेवर्षिनृपर्षिमध्ये यं तं निबोधेह ममाद्य राजन् ॥&#x9;043c&lt;br&gt;&#xA;शक्र उवाच &#x9;044&lt;br&gt;&#xA;अध्वर्यवे दुहितरं ददातु छन्दोगे वाऽऽचरितब्रह्मचर्ये ।&#x9;044a&lt;br&gt;&#xA;अथर्वणं वेदमधीत्य विप्रः स्नायीत यः पुष्करमाददाति ॥&#x9;044c&lt;br&gt;&#xA;सर्वान्वेदानधीयीत पुण्यशीलोऽस्तु धार्मिकः ।&#x9;045a&lt;br&gt;&#xA;ब्रह्मणः सदनं यातु यस्ते हरति पुष्करम् ॥&#x9;045c&lt;br&gt;&#xA;अगस्त्य उवाच &#x9;046&lt;br&gt;&#xA;आशीर्वादस्त्वया प्रोक्तः शपथो बलसूदन ।&#x9;046a&lt;br&gt;&#xA;दीयतां पुष्करं मह्यमेष धर्मः सनातनः ॥&#x9;046c&lt;br&gt;&#xA;इन्द्र उवाच &#x9;047&lt;br&gt;&#xA;न मया भगवल्ँलोभाद्धृतं पुष्करमद्य वै ।&#x9;047a&lt;br&gt;&#xA;धर्मांस्तु श्रोतुकामेन हृतं न क्रोद्धुमर्हसि ॥&#x9;047c&lt;br&gt;&#xA;धर्मश्रुतिसमुत्कर्षो धर्मसेतुरनामयः ।&#x9;048a&lt;br&gt;&#xA;आर्षो वै शाश्वतो नित्यमव्ययोऽयं मया श्रुतः ॥&#x9;048c&lt;br&gt;&#xA;तदिदं गृह्यतां विद्वन्पुष्करं द्विजसत्तम ।&#x9;049a&lt;br&gt;&#xA;अतिक्रमं मे भगवन्क्षन्तुमर्हस्यनिन्दित ॥&#x9;049c&lt;br&gt;&#xA;इत्युक्तः स महेन्द्रेण तपस्वी कोपनो भृशम् ।&#x9;050a&lt;br&gt;&#xA;जग्राह पुष्करं धीमान्प्रसन्नश्चाभवन्मुनिः ॥&#x9;050c&lt;br&gt;&#xA;प्रययुस्ते ततो भूयस्तीर्थानि वनगोचराः ।&#x9;051a&lt;br&gt;&#xA;पुण्येषु तीर्थेषु तथा गात्राण्याप्लावयन्त ते ॥&#x9;051c&lt;br&gt;&#xA;आख्यानं य इदं युक्तः पठेत्वर्वणिपर्वणि ।&#x9;052a&lt;br&gt;&#xA;न मूर्खं जनयेत्पुत्रं न भवेच्च निराकृतिः ॥&#x9;052c&lt;br&gt;&#xA;न तमापत्स्पृशेत्काचिद्विज्वरो न जरावहः ।&#x9;053a&lt;br&gt;&#xA;विरजाः श्रेयसा युक्तः प्रेत्य स्वर्गमवाप्नुयात् ॥&#x9;053c&lt;br&gt;&#xA;यश्च शास्त्रमधीयीत ऋषिभिः परिपालितम् ।&#x9;054a&lt;br&gt;&#xA;स गच्छेद्ब्रह्मणो लोकमव्ययं च नरोत्तम ॥ &#x9;054c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/144/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/144/</guid>
      <description>&lt;p&gt;श्रीः&#xA;अध्यायः 144&lt;/p&gt;&#xA;&lt;p&gt;भीष्मेण युधिष्ठिरम् प्रति छत्रोपानत्प्रवृत्तिप्रदाननिदानकथनाय सूर्यजमदग्निसंवादानुवादः ॥ 1 ॥ जमदग्निना रेणुकायाः स्वधनुर्निस्सृतशराणाम् पुनःपुनरादाने नियोजनेन बाणक्रीडारम्भः ॥ 2 ॥ रेणुकया सूर्यतेजःप्रतप्तशिरःपादतया तरुच्छायाश्रयणेन शरानयनविलम्बने रुष्टेन मुनिना तत्कारणप्रश्नः ॥ 3 ॥ रेणुकया तन्निवेदने मुनिना कोपाच्छस्त्रेण भूमौ सूर्यनिपातनोद्यमनम् ॥ 4 ॥ भयात्सूर्येण विप्ररूपधारणेन भुवमेत्य तत्प्रसादनम् ॥ 5 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;यदिदं श्राद्धकृत्येषु दीयते भरतर्षभ ।&#x9;001a&lt;br&gt;&#xA;छत्रं चोपानहौ चैव केनैतत्सम्प्रवर्तितम् ॥&#x9;001c&lt;br&gt;&#xA;कथं चैतत्समुत्पन्नं किमर्थं चैव दीयते ।&#x9;002a&lt;br&gt;&#xA;न केवलं श्राद्धकृत्ये पुण्यकेष्वपि दीयते ॥&#x9;002c&lt;br&gt;&#xA;बहुष्वपि निमित्तेषु पुण्यमाश्रित्य दीयते ।&#x9;003a&lt;br&gt;&#xA;एतद्विस्तरतो ब्रह्मञ्श्रोतुमिच्छामि तत्त्वतः ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;शृणु राजन्नवहितश्छत्रोपानहविस्तरम् ।&#x9;004a&lt;br&gt;&#xA;यथैतत्प्रथितं लोके यथा चैतत्प्रवर्तितम् ॥&#x9;004c&lt;br&gt;&#xA;यथा चाक्षय्यतां प्राप्तं पुण्यतां च यथागतम् ।&#x9;005a&lt;br&gt;&#xA;सर्वमेतदशेषेण प्रवक्ष्यामि नराधिप ॥&#x9;005c&lt;br&gt;&#xA;&#39;इतिहासं पुरावृत्तमिदं शृणु नराधिप ।&#39;&#x9;006a&lt;br&gt;&#xA;जमदग्नेश्च संवादं सूर्यस्य च महात्मनः ॥&#x9;006c&lt;br&gt;&#xA;पुरा स भगवान्साक्षाद्धनुषा क्रीडति प्रभो ।&#x9;007a&lt;br&gt;&#xA;सन्धायसन्धाय शरांश्चिक्षेप किल भार्गवः ॥&#x9;007c&lt;br&gt;&#xA;तान्क्षिप्तान्रेणुका सर्वांस्तस्येषून्दीप्ततेजसः ।&#x9;008a&lt;br&gt;&#xA;आनीय सा तदा तस्मै प्रादादसकृदच्युत ॥&#x9;008c&lt;br&gt;&#xA;अथ तेन स शब्देन ज्यायाश्चैव शरस्य च |&#x9;009a&lt;br&gt;&#xA;प्रहृष्टः सम्प्रचिक्षेप सा च प्रत्याजहार तान् ॥&#x9;009c&lt;br&gt;&#xA;ततो मध्याह्नमारूढे ज्येष्ठामूले दिवाकरे ।&#x9;010a&lt;br&gt;&#xA;स सायकान्द्विजो मुक्त्वा रेणुकामिदमब्रवीत् ॥&#x9;010c&lt;br&gt;&#xA;गच्छानय विशालाक्षि शरानेतान्धनुश्च्युतान् ।&#x9;011a&lt;br&gt;&#xA;यावदेतान्पुनः सुभ्रु क्षिपामीति जनाधिप ॥&#x9;011c&lt;br&gt;&#xA;सा गच्छन्त्यन्तरा छायां वृक्षमाश्रित्य भामिनी ।&#x9;012a&lt;br&gt;&#xA;तस्थौ तस्या हि सन्तप्तं शिरः पादौ तथैव च ॥&#x9;012c&lt;br&gt;&#xA;स्थिता सा तु मूहूर्तं वै भर्तुः शापभयाच्छुभा ।&#x9;013a&lt;br&gt;&#xA;ययावानयितुं भूयः सायकानसितेक्षणा ।&#x9;013c&lt;br&gt;&#xA;प्रत्याजगाम च शरांस्तानादाय यशस्विनी ॥&#x9;013e&lt;br&gt;&#xA;सा वै प्रस्विन्नसर्वाङ्गी पद्भ्यां दुःखं नियच्छती ।&#x9;014a&lt;br&gt;&#xA;उपाजगाम भर्तारं भयाद्भर्तुः प्रवेपती ॥&#x9;014c&lt;br&gt;&#xA;स तामृषिस्तदा क्रुद्धो वाक्यमाह शुभाननाम् ।&#x9;015a&lt;br&gt;&#xA;रेणुके किं चिरेण त्वमागतेति पुनःपुनः ॥&#x9;015c&lt;br&gt;&#xA;रेणुकोवाच &#x9;016&lt;br&gt;&#xA;शिरस्तप्तं प्रदीप्तौ मे पादौ चैव तपोधन ।&#x9;016a&lt;br&gt;&#xA;सूर्यतेजोनिरुद्धाऽहं वृक्षच्छायां समाश्रिता ॥&#x9;016c&lt;br&gt;&#xA;एतस्मात्कारणाद्ब्रह्मंश्चिरायैतत्कृतं मया ।&#x9;017a&lt;br&gt;&#xA;एतच्छ्रुत्वा मम विभो मा क्रुधस्त्वं तपोधन ॥&#x9;017c&lt;br&gt;&#xA;जमदग्निरुवाच &#x9;018&lt;br&gt;&#xA;अद्यैनं दीप्तकिरणं रेणुके तव दुःखदम् ।&#x9;018a&lt;br&gt;&#xA;शरैर्निपातयिष्यामि सूर्यमस्त्राग्नितेजसा ॥&#x9;018c&lt;br&gt;&#xA;भीष्म उवाच &#x9;019&lt;br&gt;&#xA;स विष्फार्य धनुर्दिव्यं गृहीत्वा च शरान्बहून् ।&#x9;019a&lt;br&gt;&#xA;अतिष्ठत्सूर्यमभितो यतो याति ततोमुखः ॥&#x9;019c&lt;br&gt;&#xA;अथ तं प्रेक्ष्य सन्नद्धं सूर्योऽभ्येत्य वचोऽब्रवीत् ।&#x9;020a&lt;br&gt;&#xA;द्विजरूपेण कौन्तेय किं ते सूर्योऽपराध्यति ॥&#x9;020c&lt;br&gt;&#xA;आदत्ते रश्मिभिः सूर्यो दिवि तिष्ठंस्ततस्ततः ।&#x9;021a&lt;br&gt;&#xA;रसं हृतं वै वर्षासु प्रवर्षति दिवाकरः ॥&#x9;021c&lt;br&gt;&#xA;ततोऽन्नं जायते विप्र मनुष्याणां सुखावहम् ।&#x9;022a&lt;br&gt;&#xA;अन्नं प्राणा इति यथा वेदेषु परिपठ्यते ॥&#x9;022c&lt;br&gt;&#xA;अथाऽभ्रेषु निगूढश्च रश्मिभिः परिवारितः ।&#x9;023a&lt;br&gt;&#xA;सप्तद्वीपानिमान्ब्रह्मन्वर्षेणाभिप्रवर्षति ॥&#x9;023c&lt;br&gt;&#xA;ततस्तदौषधीनां च वीरुधां पुष्पपत्रजम् ।&#x9;024a&lt;br&gt;&#xA;सर्वं वर्षाभिनिर्वृत्तमन्नं सम्भवति प्रभो ॥&#x9;024c&lt;br&gt;&#xA;जातकर्माणि सर्वाणि व्रतोपनयनानि च |&#x9;025a&lt;br&gt;&#xA;गोदानानि विवाहाश्च तथा यज्ञसमृद्धयः ॥&#x9;025c&lt;br&gt;&#xA;सत्राणि दानानि तथा संयोगा वित्तसञ्चयाः ।&#x9;026a&lt;br&gt;&#xA;अन्नतः सम्प्रवर्तन्ते यथा त्वं वेत्थ भार्गव ॥&#x9;026c&lt;br&gt;&#xA;रमणीयानि यावन्ति यावदारम्भिकाणि च |&#x9;027a&lt;br&gt;&#xA;सर्वमन्नात्प्रभवति विदितं कीर्तयामि ते ॥&#x9;027c&lt;br&gt;&#xA;सर्वं हि वेत्थ विप्र त्वं यदेतत्कीर्तितं मया ।&#x9;028a&lt;br&gt;&#xA;प्रसादये त्वां विप्रर्षे किं ते सूर्यो निपात्यते ॥ &#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/145/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/145/</guid>
      <description>&lt;p&gt;श्रीः&#xA;अध्यायः 145&lt;/p&gt;&#xA;&lt;p&gt;जमदग्निना सौरातपतापनिवारणोपायकल्पनं चोदितेन सूर्येण तस्मै छत्रोपानत्प्रदानम् ॥ 1 ॥ एवं भीष्मेण युधिष्ठिरम् प्रति तत्प्रवृत्तिकथनपूर्वकं तद्वानप्रशंसनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;एवं प्रयाचति तदा भास्करे मुनिसत्तमः ।&#x9;001a&lt;br&gt;&#xA;जमदग्निर्महातेजाः किं कार्यं प्रत्यपद्यत ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;स तथा याचमानस्य मुनिरग्निसमप्रभः ।&#x9;002a&lt;br&gt;&#xA;जमदग्निः शमं नैव जगाम कुरुनन्दन ॥&#x9;002c&lt;br&gt;&#xA;ततः सूर्यो मधुरया वाचा तमिदमब्रवीत् ।&#x9;003a&lt;br&gt;&#xA;कृताञ्जलिर्विप्ररूपी प्रणम्यैनं विशाम्पते ॥&#x9;003c&lt;br&gt;&#xA;चलं निमित्तं विप्रर्षे सदा सूर्यस्य गच्छतः ।&#x9;004a&lt;br&gt;&#xA;कथं चलं भेत्स्यसि त्वं सदा यान्तं दिवाकरम् ॥&#x9;004c&lt;br&gt;&#xA;जमदग्निरुवाच &#x9;005&lt;br&gt;&#xA;स्थिरं चापि चलं चापि जाने त्वां ज्ञानचक्षुषा ।&#x9;005a&lt;br&gt;&#xA;अवश्यं विनयाधानं कार्यमद्य मया तव ॥&#x9;005c&lt;br&gt;&#xA;मध्याह्ने वै निमेषार्धं तिष्टसि त्वं दिवाकर ।&#x9;006a&lt;br&gt;&#xA;तत्र भेत्स्यामि सूर्य त्वां न मेऽत्रास्ति विचारणा ॥&#x9;006c&lt;br&gt;&#xA;सूर्य उवाच &#x9;007&lt;br&gt;&#xA;असंशयं मां विप्रर्षे भेत्स्यसे धन्विनांवर ।&#x9;007a&lt;br&gt;&#xA;अपकारिणं मां विद्धि भगवञ्शरणागतम् ॥&#x9;007c&lt;br&gt;&#xA;भीष्म उवाच &#x9;008&lt;br&gt;&#xA;ततः प्रहस्य भगवाञ्जमदग्निरुवाच तम् ।&#x9;008a&lt;br&gt;&#xA;न भीः सूर्य त्वया कार्या प्रणिपातगतो ह्यसि ॥&#x9;008c&lt;br&gt;&#xA;ब्राह्मणेष्वार्जवं यच्च स्थैर्यं च धरणीतले ।&#x9;009a&lt;br&gt;&#xA;सौम्यतां चैव सोमस्य गाम्भीर्यं वरुणस्य च ॥&#x9;009c&lt;br&gt;&#xA;दीप्तिमग्नेः प्रभां मेरोः प्रतापं धनदस्य च ।&#x9;010a&lt;br&gt;&#xA;एतान्यतिक्रमेद्यो वै स हन्याच्छरणागतम् ॥&#x9;010c&lt;br&gt;&#xA;भवेत्स गुरुतल्पी च ब्रह्महा च स वै भवेत् ।&#x9;011a&lt;br&gt;&#xA;सुरापानं स कुर्याच्च यो हन्याच्छरणागतम् ॥&#x9;011c&lt;br&gt;&#xA;एतस्य त्वपनीतस्य समाधिं तात चिन्तय ।&#x9;012a&lt;br&gt;&#xA;यथा सुखगमः पन्था भवेत्त्वद्रश्मितापितः ॥&#x9;012c&lt;br&gt;&#xA;भीष्म उवाच &#x9;013&lt;br&gt;&#xA;एतावदुक्त्वा स तदा तूष्णीमासीद्भृगूत्तमः ।&#x9;013a&lt;br&gt;&#xA;अथ सूर्योऽददत्तस्मै छत्रोपानहमाशु वै ॥&#x9;013c&lt;br&gt;&#xA;सूर्य उवाच &#x9;014&lt;br&gt;&#xA;महर्षे शिरसस्त्राणां छत्रं मद्रश्मिवारणम् ।&#x9;014a&lt;br&gt;&#xA;प्रतिगृह्णीष्व पद्भ्यां च त्राणार्थं चर्मपादुके ||&#x9;014c&lt;br&gt;&#xA;अद्यप्रभृति चैवेह लोके सम्प्रचरिष्यति ।&#x9;015a&lt;br&gt;&#xA;पुण्यकेषु च सर्वेषु परमक्षय्यमेव च ॥&#x9;015c&lt;br&gt;&#xA;भीष्म उवाच &#x9;016&lt;br&gt;&#xA;उपानहौ च च्छत्रं च सूर्येणैतत्प्रवर्तितम् ।&#x9;016a&lt;br&gt;&#xA;पुण्यमेतदभिख्यातं त्रिषु लोकेषु भारत ॥&#x9;016c&lt;br&gt;&#xA;तस्मात्प्रयच्छ विप्रेषु छत्रोपानहमुत्तमम् ।&#x9;017a&lt;br&gt;&#xA;धर्मस्ते सुमहान्भावी न मेऽत्रास्ति विचारणा ॥&#x9;017c&lt;br&gt;&#xA;छत्रं हि भरतश्रेष्ठः यः प्रदद्याद्द्विजातये ।&#x9;018a&lt;br&gt;&#xA;शुभ्रं शतशलाकं वै स प्रेत्य सुखमेधते ॥&#x9;018c&lt;br&gt;&#xA;स शक्रलोके वसति पूज्यमानो द्विजातिभिः ।&#x9;019a&lt;br&gt;&#xA;अप्सरोभिश्च सततं देवैश्च भरतर्षभ ॥&#x9;019c&lt;br&gt;&#xA;उपानहौ च यो दद्याच्छ्लक्ष्णौ स्नेहसमन्वितौ ।&#x9;020a&lt;br&gt;&#xA;स्नातकाय महाबाहो संशिताय द्विजातये ॥&#x9;020c&lt;br&gt;&#xA;सोपि लोकानवाप्नोति देवतैरभिपूजितान् ।&#x9;021a&lt;br&gt;&#xA;गोलोके स मुदा युक्तो वसति प्रेत्य भारत ॥&#x9;021c&lt;br&gt;&#xA;एतत्ते भरतश्रेष्ठ मया कार्त्स्न्येन कीर्तितम् ।&#x9;022a&lt;br&gt;&#xA;छत्रोपानहदानस्य फलं भरतसत्तम ॥ &#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/146/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/146/</guid>
      <description>&lt;p&gt;श्रीः&#xA;अध्यायः 146&lt;/p&gt;&#xA;&lt;p&gt;भीष्मेण युधिष्ठिरम् प्रति शूद्रधर्माणां मृत्तिकाशौचादीनां च निरूपणम् ॥ 1 ॥&lt;/p&gt;&#xA;&lt;p&gt;*युधिष्ठिर उवाच &#x9;001&lt;br&gt;&#xA;शूद्राणामिह शुश्रूषा नित्यमेवानुवर्णिता ।&#x9;001a&lt;br&gt;&#xA;कैः कारणैः कतिविधा शुश्रूषा समुदाहृता ॥&#x9;001c&lt;br&gt;&#xA;के च शुश्रूषया लोका विहिता भरतर्षभ ।&#x9;002a&lt;br&gt;&#xA;शुद्राणां भरतश्रेष्ठ ब्रूहि मे धर्मलक्षणम् ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;अत्राप्युदाहरन्तीममितिहासं पुरातनम् ।&#x9;003a&lt;br&gt;&#xA;शूद्राणामनुकम्पार्थं यदुक्तं ब्रह्मवादिना ॥&#x9;003c&lt;br&gt;&#xA;वृद्धः पराशरः प्राह धर्मं शुभ्रमनामयम् ।&#x9;004a&lt;br&gt;&#xA;अनुग्रहार्थं वर्णानां शौचाचारसमन्वितम् ॥&#x9;004c&lt;br&gt;&#xA;धर्मोपदेशमखिलं यथावदनुपूर्वशः ।&#x9;005a&lt;br&gt;&#xA;शिष्यानध्यापयामास शास्त्रमर्थवदर्थवित् ॥&#x9;005c&lt;br&gt;&#xA;क्षान्तेन्द्रियेण मानेन शुचिनाऽचापलेन वै ।&#x9;006a&lt;br&gt;&#xA;अदुर्बलेन धीरेण शान्तेनोत्तरवादिना ॥&#x9;006c&lt;br&gt;&#xA;अलुब्धेनानृशंसेन ऋजुना ब्रह्मवादिना ।&#x9;007a&lt;br&gt;&#xA;चारित्रतत्परेणैव सर्वभूतहितात्मना ॥&#x9;007c&lt;br&gt;&#xA;अरयः षड्विजेतव्या नित्यं स्वं देहमाश्रिताः ।&#x9;008a&lt;br&gt;&#xA;कामक्रोधौ च लोभश्च मानमोहौ मदस्तथा ॥&#x9;008c&lt;br&gt;&#xA;विधिना धृतिमास्थाय शुश्रूषुरनहङ्कृतः ।&#x9;009a&lt;br&gt;&#xA;वर्णत्रयस्यानुमतो यथाशक्ति यथाबलम् ॥&#x9;009c&lt;br&gt;&#xA;कर्मणा मनसा वाचा चक्षुषा च चतुर्विधम् ।&#x9;010a&lt;br&gt;&#xA;आस्थाय नियमं धीमाञ्शान्तो दान्तो जितेन्द्रियः ॥&#x9;010c&lt;br&gt;&#xA;रक्षोयक्षजनद्वेषी शेषान्नकृतभोजनः ।&#x9;011a&lt;br&gt;&#xA;वर्णत्रयान्मधु यथा भ्रमरो धर्ममाचरेत् ॥&#x9;011c&lt;br&gt;&#xA;यदि शूद्रस्तपः कुर्याद्वेददृष्टेन कर्मणा |&#x9;012a&lt;br&gt;&#xA;इह चास्य परिक्लेशः प्रेत्य चास्याशुभागतिः ॥&#x9;012c&lt;br&gt;&#xA;अधर्म्यमयशस्यं च तपः शूद्रे प्रतिष्ठितम् ।&#x9;013a&lt;br&gt;&#xA;अमार्गेण तपस्तप्त्वा म्लेच्छेषु फलमश्नुते ॥&#x9;013c&lt;br&gt;&#xA;अन्यथा वर्तमानो हि न शूद्रो धर्ममर्हति ।&#x9;014a&lt;br&gt;&#xA;अमार्गेणि प्रयातानां प्रत्यक्षादुपलभ्यते ।&#x9;014c&lt;br&gt;&#xA;चातुर्वर्ण्यव्यपेतानां जातिमूर्तिपरिग्रहः ॥&#x9;014e&lt;br&gt;&#xA;तथा ते हि शकाश्चीनाः काम्भोजाः पारदास्तथा ।&#x9;015a&lt;br&gt;&#xA;शबराः पप्लवाश्चैव तुषारयवनास्तथा ॥&#x9;015c&lt;br&gt;&#xA;दार्वाश्च दरदाश्चैव उज्जिहानास्तथेतराः ।&#x9;016a&lt;br&gt;&#xA;वेणाश्च कङ्कणाश्चैव सिंहला मद्रकास्तथा ॥&#x9;016c&lt;br&gt;&#xA;किष्किन्धकाः पुलिन्दाश्च कह्वाश्चान्ध्राः सनीरगाः ।&#x9;017a&lt;br&gt;&#xA;गन्धिका द्रमिडाश्चैव बर्बराश्चूचुकास्तथा ॥&#x9;017c&lt;br&gt;&#xA;किराताः पार्वतेयाश्च कोलाश्चोलाः सखाषकाः ।&#x9;018a&lt;br&gt;&#xA;आरूकाश्चैव दोहाश्च याश्चान्याम्लेच्छजातयः ॥&#x9;018c&lt;br&gt;&#xA;विकृता विकृताचारा दृश्यन्ते क्रूरबुद्धयः ।&#x9;019a&lt;br&gt;&#xA;अमार्गेणाश्रिता धर्मं ततो जात्यन्तरं गताः ॥&#x9;019c&lt;br&gt;&#xA;अमार्गोपार्जितस्यैतत्तपसो विदितं फलम् ।&#x9;020a&lt;br&gt;&#xA;न नश्यति कृतं कर्म शुभं वा यदि वाऽशुभम् ॥&#x9;020c&lt;br&gt;&#xA;अत्राप्येते वसु प्राप्य विकर्म तपसार्जितम् ।&#x9;021a&lt;br&gt;&#xA;पाषण्डानर्चयिष्यन्ति धर्मकामा वृथा श्रमाः ॥&#x9;021c&lt;br&gt;&#xA;एवं चतुर्णां वर्णानामाश्रमाणां च पार्थिव ।&#x9;022a&lt;br&gt;&#xA;विपरीतं वर्तमाना म्लेच्छा जायन्त्यबुद्धयः ॥&#x9;022c&lt;br&gt;&#xA;अध्यायधनिनो विप्राः क्षत्रियाणां बलं धनम् ।&#x9;023a&lt;br&gt;&#xA;वणिक्कृषिश्च वैश्यानां शूद्राणां परिचारिका ॥&#x9;023c&lt;br&gt;&#xA;व्युच्छेदात्तस्य धर्मस्य निरयायोपपद्यते ।&#x9;024a&lt;br&gt;&#xA;ततो म्लेच्छा भवन्त्येते निर्घृणा धर्मवर्जिताः ।&#x9;024c&lt;br&gt;&#xA;पुनश्च निरयं तेषां तिर्यग्योनिश्च शाश्वती ॥&#x9;024e&lt;br&gt;&#xA;ये तु सत्यथमास्थाय वर्णाश्रमकृतं पुरा ।&#x9;025a&lt;br&gt;&#xA;सर्वान्विमार्गानुत्सृज्य स्वधर्मविधिमाश्रिताः ॥&#x9;025c&lt;br&gt;&#xA;सर्वभूतदयावन्तो दैवतद्विजपूजकाः ।&#x9;026a&lt;br&gt;&#xA;शास्त्रदृष्टेन विधिना श्रद्धया जितमन्यवः ॥&#x9;026c&lt;br&gt;&#xA;तेषां विधिं प्रवक्ष्यामि यथावदनुपूर्वशः ।&#x9;027a&lt;br&gt;&#xA;उपादानविधिं कृत्स्नं शुश्रूषाधिगमं तथा ॥&#x9;027c&lt;br&gt;&#xA;शिष्टोपनयनं चैव मन्त्राणि विविधानि च |&#x9;028a&lt;br&gt;&#xA;तथा शिष्यपरीक्षां च शास्त्रप्रामाण्यदर्शनात् ॥&#x9;028c&lt;br&gt;&#xA;प्रवक्ष्यामि यथातत्वं यथावदनुपूर्वशः ।&#x9;029a&lt;br&gt;&#xA;शौचकृत्यस्य शौचार्थान्सर्वानेव विशेषतः ॥&#x9;029c&lt;br&gt;&#xA;महाशौचप्रभृतयो दृष्टास्तत्वार्थदर्शिभिः ।&#x9;030a&lt;br&gt;&#xA;तत्रापि शूद्रो भिक्षूणामिदं शेषं च कल्पयेत् ॥&#x9;030c&lt;br&gt;&#xA;भिक्षुभिः सुकृतप्रज्ञैः केवलं धर्ममाश्रितैः ।&#x9;031a&lt;br&gt;&#xA;सम्यद्गर्शनसम्पन्नैर्गताध्वनि हितार्थिभिः ।&#x9;031c&lt;br&gt;&#xA;अवकाशमिमं मेध्यं निर्मितं कामवीरुधम् ॥&#x9;031e&lt;br&gt;&#xA;निर्जनं संवृतं बुद्ध्वा नियतात्मा जितेन्द्रियः ।&#x9;032a&lt;br&gt;&#xA;सजलं भाजनं स्थाप्य मृत्तिकां च परीक्षिताम् ॥&#x9;032c&lt;br&gt;&#xA;परीक्ष्य भूमिं मूत्रार्थी तत आसीत वाग्यतः ।&#x9;033a&lt;br&gt;&#xA;उदङ्मुखो दिवा कुर्याद्रात्रौ चेद्दक्षिणामुखः ॥&#x9;033c&lt;br&gt;&#xA;अन्तर्हितायां भूमौ तु अन्तर्हितशिरास्तथा ।&#x9;034a&lt;br&gt;&#xA;असमाप्ते तथा शौचे न वाचं किञ्चिदीरयेत् ॥&#x9;034c&lt;br&gt;&#xA;कृतकृत्यस्तथाऽऽचम्य गच्छन्नोदीरयेद्वचः ।&#x9;035a&lt;br&gt;&#xA;शौचार्थमुपविष्टस्तु मृद्भाजनपुरस्कृतः ॥&#x9;035c&lt;br&gt;&#xA;स्थाप्यं कमण्डलुं गृह्य पार्श्वोरुभ्यामथान्तरे ।&#x9;036a&lt;br&gt;&#xA;शौचं कुर्याच्छनैर्वीरो बुद्धिपूर्वमसङ्करम् ॥&#x9;036c&lt;br&gt;&#xA;पाणिना शुद्धमुदकं सङ्गृह्य विधिपूर्वकम् ।&#x9;037a&lt;br&gt;&#xA;विप्रुषश्च यता न स्युर्यथा चोरू न संस्पृशेत् ॥&#x9;037c&lt;br&gt;&#xA;अपाने मृत्तिकास्तिस्रः प्रदेयास्त्वनुपूर्वशः ।&#x9;038a&lt;br&gt;&#xA;हस्ताभ्यां च तथा विप्रो हस्तं हस्तेन संस्पृशेत् ||&#x9;038c&lt;br&gt;&#xA;अपाने नव देयाः स्युरिति वृद्धानुशासनम् ।&#x9;039a&lt;br&gt;&#xA;मृत्तिका दीयमाना हि शोधयेद्देशमञ्जसा ॥&#x9;039c&lt;br&gt;&#xA;तस्मात्पाणितले देया मृत्तिकास्तु पुनः पुनः ।&#x9;040a&lt;br&gt;&#xA;बृद्धिपूर्वं प्रयत्नेन यथा नैव स्पृशेत्स्फिजौ ॥&#x9;040c&lt;br&gt;&#xA;यथा घातो हि न भवेत्क्लेदजः परिधानके ।&#x9;041a&lt;br&gt;&#xA;तथा गुदं प्रमार्जेत शौचार्थं तु पुनःपुनः ॥&#x9;041c&lt;br&gt;&#xA;प्रतिपादं ततस्त्यक्त्वा शौचमुत्थाय कारयेत् ।&#x9;042a&lt;br&gt;&#xA;सव्ये द्वादश देयाः स्युस्तिस्रस्तिस्रः पुनः पुनः ||&#x9;042c&lt;br&gt;&#xA;देया कूर्परके हस्ते पृष्ठे बन्धे पुनः पनः ।&#x9;043a&lt;br&gt;&#xA;तथैवादर्शके दद्याच्चतस्रस्तूभयोरपि ।&#x9;043c&lt;br&gt;&#xA;उभयोर्हस्तयोरेवं सप्तसप्त प्रदापयेत् ॥&#x9;043e&lt;br&gt;&#xA;ततोऽन्यां मृत्तिकां गृह्य कार्यं शौचं पुनस्तयोः ।&#x9;044a&lt;br&gt;&#xA;हस्तयोरेवमेतद्धि महाशौचं विधीयते ।&#x9;044c&lt;br&gt;&#xA;ततोऽन्यथा न कुर्वीत विधिरेष सनातनः ॥&#x9;044e&lt;br&gt;&#xA;उपस्थे मूत्रशौचं स्यादत ऊर्ध्वं विधीयते ।&#x9;045a&lt;br&gt;&#xA;अतोऽन्यथा तु यः कुर्यात्प्रायश्चित्तीयते तु सः ॥&#x9;045c&lt;br&gt;&#xA;मलोपहतचेलस्य द्विगुणं तु विधीयते ।&#x9;046a&lt;br&gt;&#xA;सहपादमथोरुभ्यां हस्तशौचमसंशयम् ॥&#x9;046c&lt;br&gt;&#xA;अवधीरयमाणस्य सन्देह उपजायते ।&#x9;047a&lt;br&gt;&#xA;यथायथा विशुद्ध्येत तत्तथा तदुपक्रमे ॥&#x9;047c&lt;br&gt;&#xA;सकर्दमं तु वर्षासु गृहमाविश्य सङ्कटम् ।&#x9;048a&lt;br&gt;&#xA;हस्तयोर्मृत्तिकास्तिस्रः पादयोः षट् प्रदापयेत् ॥&#x9;048c&lt;br&gt;&#xA;कामं दत्त्वा गुदे दद्यात्तिस्रः पद्भ्यां तथैव च |&#x9;049a&lt;br&gt;&#xA;हस्तशौचं प्रकर्तव्यं मूत्रशौचविधेस्तथा ॥&#x9;049c&lt;br&gt;&#xA;मूत्रशौचे तथा हस्तौ पादाभ्यां चानुपूर्वशः ।&#x9;050a&lt;br&gt;&#xA;नैष्ठिके स्थानशौचे तु महाशौचं विधीयते ॥&#x9;050c&lt;br&gt;&#xA;क्षारौषराभ्यां वस्त्रस्य कुर्याच्छौचं मृदा सह ।&#x9;051a&lt;br&gt;&#xA;लेपगन्धापनयनममेध्यस्य विधीयते ॥&#x9;051c&lt;br&gt;&#xA;स्नानशाट्यां मृदस्तिस्रो हस्ताभ्यां चानुपूर्वशः ।&#x9;052a&lt;br&gt;&#xA;शौचं प्रयत्नतः कृत्वा कम्पमानः समुद्धरेत् ॥&#x9;052c&lt;br&gt;&#xA;देयाश्चतस्रस्तिस्रो वा द्वे वाऽप्येकां तथाऽऽपदि ।&#x9;053a&lt;br&gt;&#xA;कालमासाद्य देशं च शौचस्य गुरुलाघवम् ॥&#x9;053c&lt;br&gt;&#xA;विधिनाऽनेन शौचं तु नित्यं कुर्यादतन्द्रितः ।&#x9;054a&lt;br&gt;&#xA;अविप्रेक्षन्नसम्भ्रान्तः पादौ प्रक्षाल्य तत्परः ॥&#x9;054c&lt;br&gt;&#xA;अप्रक्षालितपादस्तु पाणिमामणिबन्धनात् ।&#x9;055a&lt;br&gt;&#xA;अधस्तादुपरिष्टाच्च ततः पाणिमुपस्पृशेत् ॥&#x9;055c&lt;br&gt;&#xA;मनोगतास्तु निश्शब्दा निश्शब्दं त्रिरपः पिबेत् ।&#x9;056a&lt;br&gt;&#xA;द्विर्मुखं परिमृज्याच्च खानि चोपस्पृशेद्बुधः ॥&#x9;056c&lt;br&gt;&#xA;ऋग्वेदं तेन प्रीणाति प्रथमं यः पिबेदपः ।&#x9;057a&lt;br&gt;&#xA;द्वितीयं तु यजुर्वेदं तृतीयं साम एव च ॥&#x9;057c&lt;br&gt;&#xA;मृज्यते प्रथमं तेन अथर्वा प्रीतिमाप्नुयात् ।&#x9;058a&lt;br&gt;&#xA;द्वितीयेनेतिहासं च पुराणस्मृतिदेवताः ॥&#x9;058c&lt;br&gt;&#xA;यच्चक्षुषि समाधत्ते तेनादित्यं तु प्रीणयेत् ।&#x9;059a&lt;br&gt;&#xA;प्रीणाति वायुं घ्राणं च दिशश्चाप्यथ श्रोत्रयोः ॥&#x9;059c&lt;br&gt;&#xA;ब्रह्माणं तेन प्रीणाति यन्मूर्धनि समापयेत् ।&#x9;060a&lt;br&gt;&#xA;समुत्क्षिपति चापोर्ध्वमाकाशं तेन प्रीणयेत् ॥&#x9;060c&lt;br&gt;&#xA;प्रीणाति विष्णुः पद्भ्यां तु सलिलं वै समादधत् ॥&#x9;061ac&lt;br&gt;&#xA;प्राङ्मुखोदङ्मुखो वाऽपि अन्तर्जानुरुपस्पृशेत् ।&#x9;062a&lt;br&gt;&#xA;सर्वत्र विधिरित्येष भोजनादिषु नित्यशः ॥&#x9;062c&lt;br&gt;&#xA;अन्नेषु दन्तलग्नेषु उच्छिष्टः पुनराचमेत् ।&#x9;063a&lt;br&gt;&#xA;विधिरेष समुद्दिष्टः शौचे चाभ्युक्षणं स्मृतम् ॥&#x9;063c&lt;br&gt;&#xA;शूद्रस्यैष विधिर्दृष्टो गृहान्निष्क्रमतस्ततः ।&#x9;064a&lt;br&gt;&#xA;नित्यं त्वलुप्तशौचेन वर्तितव्यं कृतात्मना ।&#x9;064c&lt;br&gt;&#xA;यशस्कामेन भिक्षुभ्यः शूद्रेणात्महितार्थिना ॥&#39; &#x9;064e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/147/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/147/</guid>
      <description>&lt;p&gt;श्रीः&#xA;अध्यायः 147&lt;/p&gt;&#xA;&lt;p&gt;भीष्मेण युधिष्ठिरम् प्रति ब्राह्मणादिधर्मनिरूपणपूर्वकं शूद्रस्य यतिशुश्रूषाप्रकारनिरूपणम् ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;क्षत्रा आरम्भयज्ञास्तु वीर्ययज्ञा विशः स्मृताः ।&#x9;001a&lt;br&gt;&#xA;शूद्रा परिचरायज्ञा जपयज्ञास्तु ब्राह्मणाः ॥&#x9;001c&lt;br&gt;&#xA;शुश्रूषाजीविनः शूद्रा वैश्या विपणिजीविनः ।&#x9;002a&lt;br&gt;&#xA;अनिष्टनिग्रहः क्षत्रा विप्राः स्वाध्यायजीविनः ॥&#x9;002c&lt;br&gt;&#xA;तपसा शोभते विप्रो राजन्यः पालनादिभिः ।&#x9;003a&lt;br&gt;&#xA;आतिथ्येन तथा वैश्यः शूद्रो दास्येन शोभते ॥&#x9;003c&lt;br&gt;&#xA;यतात्मना तु शूद्रेण शुश्रूषा नित्यमेव च |&#x9;004a&lt;br&gt;&#xA;कर्तव्या त्रिषु वर्णेषु प्रायेणाश्रमवासिषु ॥&#x9;004c&lt;br&gt;&#xA;अशक्तेन त्रिवर्गस्य सेव्या ह्याश्रमवासिनः ।&#x9;005a&lt;br&gt;&#xA;यथाशक्यं यथाप्रज्ञं यथाधर्मं यथाश्रुतम् ॥&#x9;005c&lt;br&gt;&#xA;विशेषेणैव कर्तव्या शुश्रूषा भिक्षुकाश्रमे ॥&#x9;006ac&lt;br&gt;&#xA;आश्रमाणां तु सर्वेषां चतुर्णां भिक्षुकाश्रमम् ।&#x9;007a&lt;br&gt;&#xA;प्रधानमिति वर्ण्यन्ते शिष्टाः शास्त्रविनिश्चये ॥&#x9;007c&lt;br&gt;&#xA;यच्चोपदिश्यते शिष्टैः श्रुतिस्मृतिविधानतः ।&#x9;008a&lt;br&gt;&#xA;तथाऽऽस्थेयमशक्तेन स धर्म इति निश्चितः ॥&#x9;008c&lt;br&gt;&#xA;अतोऽन्यथा तु कुर्वाणः श्रेयो नाप्नोति मानवः ।&#x9;009a&lt;br&gt;&#xA;तस्माद्भिक्षुषु शूद्रेण कार्यमात्महितं सदा ॥&#x9;009c&lt;br&gt;&#xA;इह यत्कुरुते श्रेयस्तत्प्रेत्य समुपाश्नुते ।&#x9;010a&lt;br&gt;&#xA;तच्चानसूयता कार्यं कर्तव्यं यद्धि मन्यते ॥&#x9;010c&lt;br&gt;&#xA;असूयता तु तस्येह फलं दुःखादवाप्यते ।&#x9;011a&lt;br&gt;&#xA;प्रियवादी जितक्रोधो वीततन्द्रीरमत्सरः ॥&#x9;011c&lt;br&gt;&#xA;क्षमावाञ्शीलसम्पन्नः सत्यधर्मपरायणः ।&#x9;012a&lt;br&gt;&#xA;आपद्भावेन कुर्याद्धि शुश्रूषां भिक्षुकाश्रमे ॥&#x9;012c&lt;br&gt;&#xA;अयं मे परमो धर्मस्त्वनेनेदं सुदुष्करम् ।&#x9;013a&lt;br&gt;&#xA;संसारसागरं घोरं तरिष्यामि न संशयः ॥&#x9;013c&lt;br&gt;&#xA;विभयो देहमुत्सृज्य यास्यामि परमां गतिम् ।&#x9;014a&lt;br&gt;&#xA;नातः परं ममाप्यन्य एष धर्मः सनातनः ॥&#x9;014c&lt;br&gt;&#xA;एवं सञ्चिन्त्य मनसा शूद्रो बुद्धिसमाधिना ।&#x9;015a&lt;br&gt;&#xA;कुर्यादविमना नित्यं शुश्रूषाधर्ममुत्तमम् ॥&#x9;015c&lt;br&gt;&#xA;शुश्रूषानियमेनेह भाव्यं शिष्टाशिना सदा ।&#x9;016a&lt;br&gt;&#xA;शमान्वितेन दान्तेन कार्याकार्यविदा सदा ॥&#x9;016c&lt;br&gt;&#xA;सर्वकार्येषु कृत्यानि कृतान्येव तु दुर्शयेत् ।&#x9;017a&lt;br&gt;&#xA;यथा प्रियो भवेद्भिक्षुस्तथा कार्यं प्रसाधयेत् ॥&#x9;017c&lt;br&gt;&#xA;यदकल्प्यं भवेद्भिक्षोर्न तत्कार्यं समाचरेत् ।&#x9;018a&lt;br&gt;&#xA;यथाऽऽश्रमस्याविरुद्धं धर्ममात्राभिसंहितम् ॥&#x9;018c&lt;br&gt;&#xA;तत्कार्यमविचारेण नित्यमेव शुभार्थिना ।&#x9;019a&lt;br&gt;&#xA;मनसा कर्ममा वाचा नित्यमेव प्रसादयेत् ॥&#x9;019c&lt;br&gt;&#xA;स्थातव्यं तिष्ठमानेषु गच्छमानाननुव्रजेत् ।&#x9;020a&lt;br&gt;&#xA;आसीनेष्वासितव्यं च नित्यमेवानुवर्तता ॥&#x9;020c&lt;br&gt;&#xA;धर्मलब्धेन स्नेहेन पादौ सम्पीडयेत्सदा ।&#x9;021a&lt;br&gt;&#xA;उद्वर्तनादींश्च तथा कुर्यादप्रतिचोदितः ॥&#x9;021c&lt;br&gt;&#xA;नैजकार्याणि कृत्वा तु नित्यं चैवानुचोदितः ।&#x9;022a&lt;br&gt;&#xA;यथाविधिरुपस्पृश्य सन्न्यस्य जलभाजनम् ॥&#x9;022c&lt;br&gt;&#xA;भिक्षूणां निलयं गत्वा प्रणम्य विधिपूर्वकम् ।&#x9;023a&lt;br&gt;&#xA;ब्रह्मपूर्वान्गुरूंस्तत्र प्रणम्य नियतेन्द्रियः ॥&#x9;023c&lt;br&gt;&#xA;तथाऽऽचार्यपुरोगाणामनुकुर्यान्नमस्क्रियाम् ।&#x9;024a&lt;br&gt;&#xA;स्वधर्मचारिणां चापि सुखं पृष्ट्वाऽभिवाद्य च ॥&#x9;024c&lt;br&gt;&#xA;यो भवेत्पूर्वसंसिद्धस्तुल्यकर्मा भवेत्सदा ।&#x9;025a&lt;br&gt;&#xA;तस्मै प्रणामः कर्तव्यो नेतरेषु कदाचन ॥&#x9;025c&lt;br&gt;&#xA;अनुक्त्वा तेषु चोत्थाय नित्यमेव यतव्रतः ।&#x9;026a&lt;br&gt;&#xA;सम्मार्जनमथो गत्वा कृत्वा चाप्युपलेपनम् ॥&#x9;026c&lt;br&gt;&#xA;ततः पुष्पबलिं दद्यापुष्पाण्यादाय धर्मतः ।&#x9;027a&lt;br&gt;&#xA;निष्क्रम्यावसथात्तूर्णमन्यत्कर्म समाचरेत् ॥&#x9;027c&lt;br&gt;&#xA;यथोपघातो न भवेत्स्वाध्यायेऽऽश्रमिणां तथा ।&#x9;028a&lt;br&gt;&#xA;उपघातं तु कुर्वाण एनसा सम्प्रयुज्यते ।&#x9;028c&lt;br&gt;&#xA;तथाऽऽत्मा प्रणिधातव्यो यथा ते प्रीतिमाप्नुयुः ॥&#x9;028e&lt;br&gt;&#xA;परिचारकोऽहं वर्णानां त्रयाणां धर्मतः स्मृतः ।&#x9;029a&lt;br&gt;&#xA;किमुताश्रमवृद्धानां यथालब्धोपजीविनाम् ॥&#x9;029c&lt;br&gt;&#xA;भिक्षूणां गतरागाणां केवलं ज्ञानदर्शिनाम् ।&#x9;030a&lt;br&gt;&#xA;विशेषेण मया कार्या शुश्रूषा नियतात्मना ॥&#x9;030c&lt;br&gt;&#xA;तेषां प्रसादात्तपसा प्राप्स्यामीष्टां शुभां गतिम् ।&#x9;031a&lt;br&gt;&#xA;एवमेतद्विनिश्चित्य यदि सेवेत भिक्षुकान् ।&#x9;031c&lt;br&gt;&#xA;विधिना स्वोपदिष्टेन प्राप्नोति परमां गतिम् ॥&#39; &#x9;031e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/148/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/148/</guid>
      <description>&lt;p&gt;श्रीः&#xA;अध्यायः 148&lt;/p&gt;&#xA;&lt;p&gt;भीष्मेण युधिष्ठिरम् प्रति यतिशुश्रूषाप्रशंसनम् ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;न तथा सम्प्रदानेन नोपवासादिभिस्तथा ।&#x9;001a&lt;br&gt;&#xA;इष्टां गतिमवाप्नोति यथा शुश्रूषकर्मणा ॥&#x9;001c&lt;br&gt;&#xA;यादृशेन तु तोयेन शुद्धिं प्रकुरुते नरः ।&#x9;002a&lt;br&gt;&#xA;तादृग्भवति तद्धौतमुदकस्य प्रभावतः ॥&#x9;002c&lt;br&gt;&#xA;शूद्रोप्येतेन मार्गेण यादृशं सेवते जनम् ।&#x9;003a&lt;br&gt;&#xA;तादृग्भवति संसर्गादचिरेण न संशयः ॥&#x9;003c&lt;br&gt;&#xA;तस्मात्प्रयत्नतः सेव्या भिक्षवो नियतात्मना ।&#x9;004a&lt;br&gt;&#xA;उदकग्रहणाद्येन स्नपनोद्वर्तनैस्तथा ॥&#x9;004c&lt;br&gt;&#xA;अध्वना कर्शितानां च व्याधितानां तथैव च ।&#x9;005a&lt;br&gt;&#xA;शुश्रूषां नियतं कुर्यात्तेषामापदि यत्नतः ॥&#x9;005c&lt;br&gt;&#xA;दर्भाजिनान्यवेक्षेत भैक्षभाजनमेव च ।&#x9;006a&lt;br&gt;&#xA;यथाकामं च कार्याणि सर्वाण्येवोपसाधयेत् ।&#x9;006c&lt;br&gt;&#xA;प्रायश्चित्तं यता न स्यात्तथा सर्वं समाचरेत् ॥&#x9;006e&lt;br&gt;&#xA;व्याधितानां तु भिक्षूणां चेलप्रक्षालनादिभिः ।&#x9;007a&lt;br&gt;&#xA;प्रतिकर्मक्रिया कार्या भेषजानयनैस्तथा ॥&#x9;007c&lt;br&gt;&#xA;पिंषणालेपनं चूर्णं कषायमथ साधनम् ।&#x9;008a&lt;br&gt;&#xA;नान्यस्य प्रतिचारेषु सुखार्थमुपपादयेत् ॥&#x9;008c&lt;br&gt;&#xA;भिक्षाटनोऽभिगच्छेत भिषजश्च विपश्चितः ।&#x9;009a&lt;br&gt;&#xA;ततो विनिष्क्रियार्थानि द्रव्याणि समुपार्जयेत् ॥&#x9;009c&lt;br&gt;&#xA;यश्च प्रीतमना दद्यादादद्याद्भेषजं नरः ।&#x9;010a&lt;br&gt;&#xA;अश्रद्धया हि दत्तानि तान्यभोक्ष्याणि भिक्षुभिः ॥&#x9;010c&lt;br&gt;&#xA;श्रद्धया यदुपादत्तं श्रद्धया चोपपादितम् ।&#x9;011a&lt;br&gt;&#xA;तस्योपभोगाद्धर्मः स्याद्व्याधिभिश्च निवर्त्यते ॥&#x9;011c&lt;br&gt;&#xA;आदेहपतनादेवं शुश्रूषेद्विधिपूर्वकम् ।&#x9;012a&lt;br&gt;&#xA;न त्वेवं धर्ममुत्सृज्य कुर्यात्तेषां प्रतिक्रियाम् ॥&#x9;012c&lt;br&gt;&#xA;स्वभावतो हि द्वन्द्वानि विप्रयान्त्युपयान्ति च ।&#x9;013a&lt;br&gt;&#xA;स्वभावतः सर्वभावा भवन्ति नभवन्ति च ।&#x9;013c&lt;br&gt;&#xA;सागरस्योर्मिसदृशा विज्ञातव्या गुणात्मकाः ॥&#x9;013e&lt;br&gt;&#xA;विद्यादेवं हि यो धीमांस्तत्ववित्तत्वदर्शनः ।&#x9;014a&lt;br&gt;&#xA;न स लिप्येत पापेन पद्मपत्रमिवाम्भसा ॥&#39; &#x9;014c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/149/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/149/</guid>
      <description>&lt;p&gt;श्रीः&#xA;अध्यायः 149&lt;/p&gt;&#xA;&lt;p&gt;भीष्मेण युधिष्ठिरम् प्रति यतिशुश्रूषादिनानाधर्मकथनम् ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;एवं प्रयतितव्यं हि शुश्रूषार्थमतन्द्रितैः ।&#x9;001a&lt;br&gt;&#xA;सर्वाभिरुपसेवाभिस्तुष्यन्ति यतयो यथा ॥&#x9;001c&lt;br&gt;&#xA;नापराध्येत भिक्षोस्तु न चैनमवधीरयेत् ।&#x9;002a&lt;br&gt;&#xA;उत्तरं च न सन्दद्यात्क्रुद्धं चैव प्रसादयेत् ॥&#x9;002c&lt;br&gt;&#xA;श्रेय एवाभिधातव्यं कर्तव्यं च प्रहृष्टवत् ।&#x9;003a&lt;br&gt;&#xA;तूष्णीम्भावेन वै तत्र न क्रुद्धमभिसंवदेत् ॥&#x9;003c&lt;br&gt;&#xA;नाददीत परस्वानि न गृह्णीयादयाचितम् ।&#x9;004a&lt;br&gt;&#xA;लब्धालब्धेन जीवेत तथैव परितोषयेत् ॥&#x9;004c&lt;br&gt;&#xA;कोपिनं तु न याचेत ज्ञानविद्वेषकारितः ।&#x9;005a&lt;br&gt;&#xA;स्थावरेषु दयां कुर्याज्जङ्गमेषु च प्राणिषु ॥&#x9;005c&lt;br&gt;&#xA;यथाऽऽत्मनि तथाऽन्येषु समां दृष्टिं निपातयेत् ।&#x9;006a&lt;br&gt;&#xA;सर्वभूतेषु चात्मानं सर्वभूतानि चात्मनि ।&#x9;006c&lt;br&gt;&#xA;सम्पश्यमानो विचरन्ब्रह्मभूयाय कल्पते ॥&#x9;006e&lt;br&gt;&#xA;हिंसां वा यदि वाऽहिंसां न कुर्यादात्मकारणात् ।&#x9;007a&lt;br&gt;&#xA;यत्रेतरो भवेन्नित्यं दोषं तत्र न कारयेत् ॥&#x9;007c&lt;br&gt;&#xA;एवं स मुच्यते दोषात्परानाश्रित्य वर्तयन् ।&#x9;008a&lt;br&gt;&#xA;आत्माश्रयेण दोषेण लिप्यते ह्यल्पबुद्धिमान् ॥&#x9;008c&lt;br&gt;&#xA;जरायुजाण्डजाश्चैव उद्भिज्जाः स्वेदजाश्व ये ।&#x9;009a&lt;br&gt;&#xA;अवध्याः सर्व एतैते बुधैः समनुवर्णिताः ॥&#x9;009c&lt;br&gt;&#xA;निश्चयार्थं विबुद्धानां प्रायश्चित्तं विधीयते ।&#x9;010a&lt;br&gt;&#xA;हिंसा यथाऽन्या विहिता तथा दोषं प्रयोजयेत् ।&#x9;010c&lt;br&gt;&#xA;तथोपदिष्टं गुरुणा शिष्यस्य चरतो विधिम् ॥&#x9;010e&lt;br&gt;&#xA;न हि लोभः प्रभवति हिंसा वाऽपि तदात्मिका ।&#x9;011a&lt;br&gt;&#xA;शास्त्रदर्शनमेतद्धि विहितं विश्वयोनिना ॥&#x9;011c&lt;br&gt;&#xA;यद्येतदेवं मन्येत शूद्रो ह्यपि च बुद्धिमान् ।&#x9;012a&lt;br&gt;&#xA;कृतं कृतवतां गच्छेत्किं पुनर्यो निषेवते ॥&#x9;012c&lt;br&gt;&#xA;न शूद्रः पतते कश्चिन्न च संस्कारमर्हति ।&#x9;013a&lt;br&gt;&#xA;नास्याधिकारो धर्मेऽस्ति न धर्मात्प्रतिषेधनम् ॥&#x9;013c&lt;br&gt;&#xA;अनुग्रहार्थं मनुना सर्ववर्णेषु वर्णितम् ।|&#x9;014ac&lt;br&gt;&#xA;यदापवादस्तु भवेत्स्त्रीकृतः परिचारके |&#x9;015a&lt;br&gt;&#xA;अभ्रावकाशशयनं तस्य संवत्सरं स्मृतम् ।&#x9;015c&lt;br&gt;&#xA;तेन तस्य भवेच्छान्तिस्ततो भूयोप्युपाव्रजेत् ॥&#x9;015e&lt;br&gt;&#xA;सवर्णाया भवेदेतद्धीनायास्त्वर्धमर्हति ।&#x9;016a&lt;br&gt;&#xA;वर्षत्रयं तु वैश्यायाः क्षत्रियायास्तु षट् समाः ||&#x9;016c&lt;br&gt;&#xA;ब्राह्मण्या तु समेतस्य समा द्वादश कीर्तिताः ।&#x9;017a&lt;br&gt;&#xA;कटाग्निना वा दग्धव्यस्तस्मिन्नेव क्षणे भवेत् ।&#x9;017c&lt;br&gt;&#xA;शिश्नावपातनाद्वाऽपि विशुद्धिं समवाप्नुयात् ॥&#x9;017e&lt;br&gt;&#xA;अनस्थिबन्धमेकं तु यदि प्राणैर्वियोजयेत् ।&#x9;018a&lt;br&gt;&#xA;उपोष्यैकाहमादद्यात्प्राणायामांस्तु द्वादश ॥&#x9;018c&lt;br&gt;&#xA;त्रिः स्नानमुदके कृत्वा तस्मात्पापात्प्रमुच्यते ।&#x9;019a&lt;br&gt;&#xA;अस्थिबन्धेषु द्विगुणं प्रायश्चित्तं विधीयते ॥&#x9;019c&lt;br&gt;&#xA;अनेन विधिना वाऽपि स्थावरेषु न संशयः ।&#x9;020a&lt;br&gt;&#xA;कायेन पद्भ्यां हस्ताभ्यामपराधात्तु मुच्यते ॥&#x9;020c&lt;br&gt;&#xA;अदुष्टं क्षपयेद्यस्तु सर्ववर्णेषु यश्चरेत् ।&#x9;021a&lt;br&gt;&#xA;तस्याप्यष्टगुणं विद्यात्प्रायश्चित्तं तदेव तु ॥&#x9;021c&lt;br&gt;&#xA;चतुर्गुणं कर्मकृते द्विगुणं वाक्प्रदूषिते ।&#x9;022a&lt;br&gt;&#xA;कृत्वा तु मानसं पापं तथैवैकगुणं स्मृतम् ॥&#x9;022c&lt;br&gt;&#xA;तस्मादेतानि सर्वाणि विदित्वा न समाचरेत् ।&#x9;023a&lt;br&gt;&#xA;सर्वभूतहितार्थं हि कुशलानि समाचरेत् ॥&#x9;023c&lt;br&gt;&#xA;एवं समाहितमनाः सेवते यदि सत्तमान् ।&#x9;024a&lt;br&gt;&#xA;तद्गतिस्तत्समाचारस्तन्मनास्तत्परायणः ॥&#x9;024c&lt;br&gt;&#xA;नाभिनन्देत मरणं नाभिनन्देत जीवितम् ।&#x9;025a&lt;br&gt;&#xA;कालमेव प्रतीक्षेत निर्वेशं भृतको यथा ॥&#x9;025c&lt;br&gt;&#xA;एवं प्रवर्तमानस्तु विनीतः प्रयतात्मवान् ।&#x9;026a&lt;br&gt;&#xA;निर्णयं पुण्यपापाभ्यामचिरेणोपगच्छति ॥&#39; &#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/150/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/150/</guid>
      <description>&lt;p&gt;श्रीः&#xA;अध्यायः 150&lt;/p&gt;&#xA;&lt;p&gt;भीष्मेण युधिष्ठिरम् प्रति पुरुषस्य मृतिसूचकलिङ्गैः स्वमरणनिश्चयेन भगवत्स्मरणादिपूर्वकं देहत्यागे स्वर्गभोगप्रकारस्य सुकृतशेषेण पुनर्भूलोके जननादिप्रकारादेश्च कथनम् ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;शुश्रूषानिरतो नित्यमरिष्टान्युपलक्षयेत् ।&#x9;001a&lt;br&gt;&#xA;त्रैवार्षिकं द्विवार्षिकं वा वार्षिकं वा समुत्थितम् ॥&#x9;001c&lt;br&gt;&#xA;षाण्मासिकं मासिकं वा साप्तरात्रिकमेव वा ।&#x9;002a&lt;br&gt;&#xA;सर्वांस्तदर्थान्वा विद्यात्तेषां चिह्नानि लक्षयेत् ॥&#x9;002c&lt;br&gt;&#xA;पुरुषं हिरण्मयं यस्तु तिष्ठन्तं दक्षिणामुखम् ।&#x9;003a&lt;br&gt;&#xA;लक्षयेदुत्तरेणैव मृत्युस्त्रैवार्षिको भवेत् ॥&#x9;003c&lt;br&gt;&#xA;शुद्धमण्डलमादित्यमरश्मिं सम्प्रपश्यतः ।&#x9;004a&lt;br&gt;&#xA;संवत्सरद्वयेनैव तस्य मृत्युं समादिशेत् ॥&#x9;004c&lt;br&gt;&#xA;ज्योत्स्नायामात्मनश्छायां सच्छिद्रां यः प्रपश्यति ।&#x9;005a&lt;br&gt;&#xA;मृत्युं संवत्सरेणैव जानीयात्सुविचक्षणः ॥&#x9;005c&lt;br&gt;&#xA;विशिरस्कां यदा छायां पश्येत्पुरुष आत्मनः ।&#x9;006a&lt;br&gt;&#xA;जानीयादात्मनो मृत्युं षाण्मासेनेह बुद्धिमान् ॥&#x9;006c&lt;br&gt;&#xA;कर्णौ पिधाय हस्ताभ्यां शब्दं न शृणुते यदि ।&#x9;007a&lt;br&gt;&#xA;जानीयादात्मनो मृत्युं मासेनैव विचक्षणः ॥&#x9;007c&lt;br&gt;&#xA;शवगन्धमुपाघ्राति अन्यद्वा सुरभिं नरः ।&#x9;008a&lt;br&gt;&#xA;देवतायतनस्थो वै सप्तरात्रेण मृत्युभाक् ॥&#x9;008c&lt;br&gt;&#xA;कर्णनासापनयनं दन्यदृष्टिविरागता ।&#x9;009a&lt;br&gt;&#xA;लुप्तसञ्ज्ञं हि करणं सद्यो मृत्युं समादिशेत् ॥&#x9;009c&lt;br&gt;&#xA;एवमेषामरिष्टानां पश्येदन्यतमं यदि ।&#x9;010a&lt;br&gt;&#xA;न तं कालं परीक्षेत यथाऽरिष्टं प्रकल्पितम् ॥&#x9;010c&lt;br&gt;&#xA;अभ्यासेन तु कालस्य गच्छेत पुलिनं शुचि ।&#x9;011a&lt;br&gt;&#xA;तत्र प्राणान्प्रमुञ्चेत तमीशानमनुस्मरन् ॥&#x9;011c&lt;br&gt;&#xA;ततोऽन्यदेहमासाद्य गान्धर्वं स्थानमाप्नुयात् ।&#x9;012a&lt;br&gt;&#xA;तत्रस्थो वसते विंशत्पद्मानि सुहहाद्युतिः ॥&#x9;012c&lt;br&gt;&#xA;गन्धर्वैश्चित्रसेनाद्यैः सहितः सत्कृतस्तथा ।&#x9;013a&lt;br&gt;&#xA;नीलवैडूर्यवर्णेन विमानेनावभासयन् ॥&#x9;013c&lt;br&gt;&#xA;नभस्थलमदीनात्मा सार्धमप्सरसां गणैः ।&#x9;014a&lt;br&gt;&#xA;छन्दकामानुसारी च तत्रतत्र महीयते ॥&#x9;014c&lt;br&gt;&#xA;मोदतेऽमरतुल्यात्मा सदाऽमरगणैः सह ।&#x9;015a&lt;br&gt;&#xA;पतितश्च क्षये काले क्षणेन विमलद्युतिः ॥&#x9;015c&lt;br&gt;&#xA;वैश्यस्य बहुवित्तस्य कुलेऽग्र्ये बहुगोधने ।&#x9;016a&lt;br&gt;&#xA;अवाप्य तत्र वै जन्म स पूतो देवकर्मणा ॥&#x9;016c&lt;br&gt;&#xA;छन्दसा जागतेनैव प्राप्तोपनयनं ततः ।&#x9;017a&lt;br&gt;&#xA;क्षौमवस्त्रोपकरणं द्विजत्वं समवाप्य तु ॥&#x9;017c&lt;br&gt;&#xA;अधीयमानो वेदार्थान्गुरुशुश्रूषणे रतः ।&#x9;018a&lt;br&gt;&#xA;ब्रह्मचारी जितक्रोधस्तपस्वी जायते ततः ॥&#x9;018c&lt;br&gt;&#xA;अधीत्य दक्षिणां दत्त्वा गुरवे विधिपूर्वकम् ।&#x9;019a&lt;br&gt;&#xA;कृतदारः समुपैति गृहस्थव्रतमुत्तमम् ॥&#x9;019c&lt;br&gt;&#xA;ददाति यजते चैव चज्ञैर्विपुलदक्षिणैः ।&#x9;020a&lt;br&gt;&#xA;अग्निहोत्रमुपासन्वै जुह्वच्चैव यथाविधिः ॥&#x9;020c&lt;br&gt;&#xA;धर्मं सञ्चिनुते नित्यं मृदुगामी जितेन्द्रियः ।&#x9;021a&lt;br&gt;&#xA;स कालपरिणामात्तु मृत्युना सम्प्रयुज्यते ॥&#x9;021c&lt;br&gt;&#xA;संस्कृतश्चाग्निहोत्रेण कृतपात्रोपधानवान् ।&#x9;022a&lt;br&gt;&#xA;संस्कृतो देहमुत्सृज्य मरुद्भिरुपपद्यते ॥&#x9;022c&lt;br&gt;&#xA;मरुद्भिः सहितश्चापि तुल्यतेजा महाद्युतिः ।&#x9;023a&lt;br&gt;&#xA;बालार्कसमवर्णेन विमानेन विराजता ॥&#x9;023c&lt;br&gt;&#xA;सुखं चरति तत्रस्थो गन्थर्वाप्सरसां गणैः ।&#x9;024a&lt;br&gt;&#xA;विरजोम्बरसंवीतस्तप्तकाञ्चनभूषणः ॥&#x9;024c&lt;br&gt;&#xA;छन्दकामानुसारी च द्विगुणं कालमावसेत् ।&#x9;025a&lt;br&gt;&#xA;सन्निवर्तेत कालेन स्थानादस्मात्परिच्युतः ॥&#x9;025c&lt;br&gt;&#xA;अवितृप्तविहारार्थो दिव्यभोगान्विहाय तु ।&#x9;026a&lt;br&gt;&#xA;सञ्जायते नृपकुले गजाश्वरथसङ्कुले ॥&#x9;026c&lt;br&gt;&#xA;पार्थिवीं श्रियमापन्नः श्रीमान्धर्मपतिर्यथा ।&#x9;027a&lt;br&gt;&#xA;जन्मप्रभृति संस्कारं चौलोपनयनानि च ॥&#x9;027c&lt;br&gt;&#xA;प्राप्य राजकुले तत्र यथावद्विधिपूर्वकम् ।&#x9;028a&lt;br&gt;&#xA;छ्दसा त्रैष्टुभेनेह द्विजत्वमुपनीयते ॥&#x9;028c&lt;br&gt;&#xA;अधीत्य वेदमखिलं धनुर्वेदं च मुख्यशः ।&#x9;029a&lt;br&gt;&#xA;समावृत्तस्ततः पित्रा यौवराज्येऽभिषिच्यते ॥&#x9;029c&lt;br&gt;&#xA;कृतदारक्रियः श्रीमान्राज्यं सम्प्राप्य धर्मतः ।&#x9;030a&lt;br&gt;&#xA;प्रजाः पालयते सम्यक् षड्भागकृतसंविधिः ॥&#x9;030c&lt;br&gt;&#xA;यज्ञैर्बहुभिरीजानः सम्यगाप्तार्थदक्षिणैः ।&#x9;031a&lt;br&gt;&#xA;प्रशासति महीं श्रीमान्राज्यमिन्द्रसमद्युतिः ॥&#x9;031c&lt;br&gt;&#xA;स्वधर्मनिरतो नित्यं पुत्रपौत्रसहायवान् ।&#x9;032a&lt;br&gt;&#xA;कालस्य वशमापन्नः प्राणांस्त्यजति संयुगे ॥&#x9;032c&lt;br&gt;&#xA;देवराजस्य भवनमिन्द्रलोकमवाप्नुते ।&#x9;033a&lt;br&gt;&#xA;सम्पूज्यमानस्त्रिदिवैर्विचचार यथासुखम् ॥&#x9;033c&lt;br&gt;&#xA;राजर्षिभिः पुण्यकृद्भिर्यथा देवपतिस्तथा ।&#x9;034a&lt;br&gt;&#xA;तैः स्तूयते वन्दिभिस्तु नानावाद्यैः प्रबोध्यते ॥&#x9;034c&lt;br&gt;&#xA;दिव्यजाम्बूनदमयं भ्राजमानं समन्ततः ।&#x9;035a&lt;br&gt;&#xA;वराप्सरोभिः सम्पूर्णं देवगन्धर्वसेवितम् ॥&#x9;035c&lt;br&gt;&#xA;यानमारुह्य विचरेद्यथा शक्रः शचीपतिः ।&#x9;036a&lt;br&gt;&#xA;स तत्र वसते षष्टिं पद्मानीह मुदान्वितः ॥&#x9;036c&lt;br&gt;&#xA;सर्वाल्ँलोकाननुचरन्महर्द्धिरवभासयन् ।&#x9;037a&lt;br&gt;&#xA;अथ पुण्यक्षयात्तस्मात्स्थाप्यते भुवि भारत ।&#x9;037c&lt;br&gt;&#xA;जायते च द्विजकुले वेदवेदाङ्गपारगे ॥&#39; &#x9;037e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/151/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/151/</guid>
      <description>&lt;p&gt;श्रीः&#xA;अध्यायः 151&lt;/p&gt;&#xA;&lt;p&gt;भीष्मेण युधिष्ठिरम् प्रति पुरुषस्य पुण्यविशेषेण पुनःपुनः स्वर्गभूम्यादिषु परिवर्तनेन जातवैराग्यस्य ब्रह्मज्ञानेनापुनरावृत्तिशाश्वतपदप्राप्त्यादिप्रकारप्रतिपादनम् ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;ततः श्रुतिसमापन्नः संस्कृतश्च यथाविधि ।&#x9;001a&lt;br&gt;&#xA;चौलोपनयनं तस्य यथावत्क्रियते द्विजैः ॥&#x9;001c&lt;br&gt;&#xA;ततोऽष्टमे स वर्षे तु व्रतोपनयनादिभिः ।&#x9;002a&lt;br&gt;&#xA;क्रियाभिर्विधिदृष्टाभिर्ब्रह्मत्वमुपनीयते ॥&#x9;002c&lt;br&gt;&#xA;गायत्रेण छन्दसा तु संस्कृतश्चरितव्रतः ।&#x9;003a&lt;br&gt;&#xA;अधीयमानो मेधावी शुद्धात्मा नियतव्रतः ॥&#x9;003c&lt;br&gt;&#xA;अचिरेणैव कालेन साङ्गान्वेदानवाप्नुते ।&#x9;004a&lt;br&gt;&#xA;समावृत्तः स धर्मात्मा समावृत्तक्रियस्तथा ॥&#x9;004c&lt;br&gt;&#xA;याजनाध्यापनरतः कुशले कर्मणि स्थितः ।&#x9;005a&lt;br&gt;&#xA;अग्निहोत्रपरो नित्यं देवतातिथिपूजकः ॥&#x9;005c&lt;br&gt;&#xA;यजते विविधैर्यज्ञैर्जपयज्ञैस्तथैव च ।&#x9;006a&lt;br&gt;&#xA;न्यायागतधनान्वेषी न्यायवृत्तस्तपोधनः ॥&#x9;006c&lt;br&gt;&#xA;सर्वभूतहितश्चैव सर्वशास्त्रविशारदः ।&#x9;007a&lt;br&gt;&#xA;स्वदारपरितुष्टात्मा क्रतुगामी जितेन्द्रियः ॥&#x9;007c&lt;br&gt;&#xA;परापवादविरतः सत्यव्रतपरः सदा ।&#x9;008a&lt;br&gt;&#xA;स कालपरिणामात्तु संयुतः कालधर्मणा ॥&#x9;008c&lt;br&gt;&#xA;संस्कृतश्चाग्निहोत्रेण यथावद्विधिपूर्वकम् ।&#x9;009a&lt;br&gt;&#xA;सोमलोकमवाप्नोति देहन्यासान्न संशयः ॥&#x9;009c&lt;br&gt;&#xA;तत्र सोमप्रभैर्देवैरग्निष्वात्तैश्च भास्वरैः ।&#x9;010a&lt;br&gt;&#xA;तथा बर्हिषदैश्चैव देवैराङ्गिरसैरपि ॥&#x9;010c&lt;br&gt;&#xA;विश्वेभिश्चैव देवैश्च तथा ब्रह्मर्षिभिः पुनः ।&#x9;011a&lt;br&gt;&#xA;देवर्षिभिश्चाप्रतिमैस्तथैवाप्सरसां गणैः ।&#x9;011c&lt;br&gt;&#xA;साध्यैः सिद्धैश्च सततं सत्कृतस्तत्र मोदते ॥&#x9;011e&lt;br&gt;&#xA;जातरूपमयं दिव्यमर्कतुल्यं मनोजवम् ।&#x9;012a&lt;br&gt;&#xA;देवगन्धर्वसङ्कीर्णं विमानमधिरोहति ॥&#x9;012c&lt;br&gt;&#xA;सौम्यरूपा मनःकान्तास्तप्तकाञ्चनभूषणाः ।&#x9;013a&lt;br&gt;&#xA;सोमकन्या विमानस्थं रमयन्ति मुदान्विताः ॥&#x9;013c&lt;br&gt;&#xA;स तत्र रमते प्रीतः सह देवैः सहर्षिभिः ।&#x9;014a&lt;br&gt;&#xA;लोकान्सर्वाननुचरन्दीप्ततेजा मनोजवः ॥&#x9;014c&lt;br&gt;&#xA;सभां कामजवीं चापि नित्यमेवाभिगच्छति ।&#x9;015a&lt;br&gt;&#xA;सर्वलोकेश्वरमृषिं नमस्कृत्य पितामहम् ॥&#x9;015c&lt;br&gt;&#xA;परमेष्ठिरनन्तश्रीर्लोकानां प्रभवाप्ययः ।&#x9;016a&lt;br&gt;&#xA;यतः सर्वाः प्रवर्तन्ते सर्गप्रलयविक्रियाः ।&#x9;016c&lt;br&gt;&#xA;स तत्र वर्तते श्रीमान्द्विशतं द्विजसत्तम ॥&#x9;016e&lt;br&gt;&#xA;अथ कालक्षयात्तस्मात्स्थानादावर्तते पुनः ।&#x9;017a&lt;br&gt;&#xA;जातिधर्मांस्तथा सर्वान्सर्गादावर्तनानि च ॥&#x9;017c&lt;br&gt;&#xA;अशाश्वतमिदं सर्वमिति चिन्त्योपलभ्य च ।&#x9;018a&lt;br&gt;&#xA;शाश्वतं दिव्यमचलमदीनमपुनर्भवम् ॥&#x9;018c&lt;br&gt;&#xA;आस्थास्यत्यभयं नित्यं यत्रावृत्तिर्न विद्यते ।&#x9;019a&lt;br&gt;&#xA;यत्र गत्वा न म्रियते जन्म चापि न विद्यते ॥&#x9;019c&lt;br&gt;&#xA;गर्भक्लेशामयाः प्राप्ता जायता च पुनः पुनः ।&#x9;020a&lt;br&gt;&#xA;कायक्लेशाश्च विविधा द्वन्द्वानि विविधानि च ॥&#x9;020c&lt;br&gt;&#xA;शीतोष्णसुखदुःखानि ईर्ष्याद्वेषकृतानि च ।&#x9;021a&lt;br&gt;&#xA;तत्रतत्रोपभुक्तानि न क्वचिच्छाश्वती स्थितिः ॥&#x9;021c&lt;br&gt;&#xA;एवं स निश्चयं कृत्वा निर्मुच्य ग्रहबन्धनात् ।&#x9;022a&lt;br&gt;&#xA;छित्त्वा भार्यामयं पाशं तथैवापत्यसम्भवम् ॥&#x9;022c&lt;br&gt;&#xA;यतिधर्ममुपाश्रित्य गुरुशुश्रूषणे रतः ।&#x9;023a&lt;br&gt;&#xA;अचिरेणैव कालेन श्रेयः समभिगच्छति ॥&#x9;023c&lt;br&gt;&#xA;योगशास्त्रं च साङ्ख्यं च विदित्वा सोऽर्थतत्वतः ।&#x9;024a&lt;br&gt;&#xA;अनुज्ञातश्च गुरुणा यथाशास्त्रमवस्थितः ॥&#x9;024c&lt;br&gt;&#xA;पुण्यतीर्थानुसेवी च नदीनां पुलिनाश्रयः ।&#x9;025a&lt;br&gt;&#xA;शून्यागारनिकेतश्च वनवृक्षगुहाशयः ॥&#x9;025c&lt;br&gt;&#xA;अरण्यानुचरो नित्यं देवारण्यनिकेतनः ।&#x9;026a&lt;br&gt;&#xA;एकरात्रं द्विरात्रं वा न क्वचित्सज्जते द्विजः ॥&#x9;026c&lt;br&gt;&#xA;शीर्णपर्णभुगेवापि वने चरति भिक्षुकः ।&#x9;027a&lt;br&gt;&#xA;न भोगार्थमनुप्रेत्य यात्रामात्रं समश्नुते ॥&#x9;027c&lt;br&gt;&#xA;धर्मलब्धं समश्नाति न कामात्किञ्चिदश्नुते ।&#x9;028a&lt;br&gt;&#xA;युगमात्रदृगध्वानं क्रोशादूर्ध्वं न गच्छति ॥&#x9;028c&lt;br&gt;&#xA;समो मानावमानाभ्यां समलोष्टाश्मकाञ्चनः ।&#x9;029a&lt;br&gt;&#xA;सर्वभूताभयकरस्तथैवाभयदक्षिणः ॥&#x9;029c&lt;br&gt;&#xA;निर्द्वन्द्वो निर्नमस्कारो निरानन्दपरिग्रहः ।&#x9;030a&lt;br&gt;&#xA;निर्ममो निरहङ्कारः सर्वभूतनिराश्रयः ॥&#x9;030c&lt;br&gt;&#xA;परिसङ्ख्यानतत्वज्ञस्तदा सत्यरतः सदा ।&#x9;031a&lt;br&gt;&#xA;ऊर्ध्वं नाधो न तिर्यक्च न किञ्चिदभिकामयेत् ॥&#x9;031c&lt;br&gt;&#xA;एवं हि रममाणस्तु यतिधर्मं यथाविधि ।&#x9;032a&lt;br&gt;&#xA;कालस्य परिणामात्तु यथा पक्वफलं तथा ॥&#x9;032c&lt;br&gt;&#xA;स विसृज्य स्वकं देहं प्रविशेद्ब्रह्म शाश्वतम् ।&#x9;033a&lt;br&gt;&#xA;निरामयमनाद्यन्तं गुणसौम्यमचेतनम् ॥&#x9;033c&lt;br&gt;&#xA;निरक्षरमबीजं च निरिन्द्रियमजं तथा ।&#x9;034a&lt;br&gt;&#xA;अजय्यमक्षयं यत्तदभेद्यं सूक्ष्ममेव च ॥&#x9;034c&lt;br&gt;&#xA;निर्गुणं च प्रकृतिमन्निर्विकारं च सर्वशः ।&#x9;035a&lt;br&gt;&#xA;भूतभव्यभविष्यस्य कालस्य परमेश्वरम् ।&#x9;035c&lt;br&gt;&#xA;अव्यक्तं पुरुषं क्षेत्रमानन्त्याय प्रपद्यते ॥&#39; &#x9;035e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/152/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/152/</guid>
      <description>&lt;p&gt;श्रीः&#xA;अध्यायः 152&lt;/p&gt;&#xA;&lt;p&gt;भीष्मेण युधिष्ठिरम् प्रति चातुर्वर्ण्यस्य श्रेयस्साधनोपायप्रतिपादकपराशरवचनानुवादः ॥ 1 ॥&lt;/p&gt;&#xA;&lt;p&gt;&#39;पराशर उवाच &#x9;001&lt;br&gt;&#xA;एवं स भिक्षुर्निर्वाणं प्राप्नुयाद्दग्धकिल्बिषः ।&#x9;001a&lt;br&gt;&#xA;इहस्थो देहमुत्सृज्य नीडं शकुनिवद्यथा ॥&#x9;001c&lt;br&gt;&#xA;सत्पथालम्बनादेव शूद्रः प्राप्नोति सद्गतिम् ।&#x9;002a&lt;br&gt;&#xA;ब्रह्मणः स्थानमचलं स्थानात्स्थानमवाप्नुयात् ॥&#x9;002c&lt;br&gt;&#xA;यथा खनन्खनित्रेण जाङ्गले वारि विन्दति ।&#x9;003a&lt;br&gt;&#xA;अनिर्वेदात्ततः स्थानमीप्सितं प्रतिपद्यते ॥&#x9;003c&lt;br&gt;&#xA;सैषा गतिरनाद्यन्ता सर्वैरप्युपधारिता ।&#x9;004a&lt;br&gt;&#xA;तस्माच्छूद्रैरनिर्वेदाच्छ्रद्दधानैस्तु नित्यदा |&#x9;004c&lt;br&gt;&#xA;वर्तितव्यं यथाशक्त्या यथा प्रोक्तं मनीषिभिः ||&#x9;004e&lt;br&gt;&#xA;यत्करोति तदश्नाति शुभं वा यदि वाऽशुभम् ।&#x9;005a&lt;br&gt;&#xA;नाकृतं भुज्यते कर्म न कृतं नश्यते फलम् ॥&#x9;005c&lt;br&gt;&#xA;तथा शुभसमाचारः शुभमेवाप्नुते फलम् ।&#x9;006a&lt;br&gt;&#xA;तथाऽशुभसमाचारो ह्यशुभं समवाप्नुते ।&#x9;006c&lt;br&gt;&#xA;शुभान्येव समादद्याद्य इच्छेद्भूतिमात्मनः ॥&#x9;006e&lt;br&gt;&#xA;भूतिश्च नान्यतः शक्त्या शूद्राणामिति निश्चयः ।&#x9;007a&lt;br&gt;&#xA;क्रते यतीनां शुश्रूषामिति सन्तो व्यवस्थिताः ॥&#x9;007c&lt;br&gt;&#xA;तस्मादागमसम्पन्नो भवेत्सुनियतेन्द्रियः ।&#x9;008a&lt;br&gt;&#xA;शक्यते ह्यागमादेव गतिं प्राप्तुमनामयाम् ॥&#x9;008c&lt;br&gt;&#xA;वरा चैषा गतिर्दृष्टा यामन्वेषन्ति साधवः ।&#x9;009a&lt;br&gt;&#xA;यत्रामृतत्वं लभते त्यक्त्वा दुःखमनन्तरम् ॥&#x9;009c&lt;br&gt;&#xA;इमं हि धर्ममास्थाय येऽपि स्युः पापयोनयः ।&#x9;010a&lt;br&gt;&#xA;स्त्रियो वैश्याश्च शूद्राश्च प्राप्नुयुः परमां गतिम् ।&#x9;010c&lt;br&gt;&#xA;किं पुनर्ब्राह्मणो विद्वान्क्षत्रियो वा बहुश्रुतः ॥&#x9;010e&lt;br&gt;&#xA;न चाप्यक्षीणपापस्य ज्ञानं भवति देहिनः ।&#x9;011a&lt;br&gt;&#xA;ज्ञानोपलब्धिर्भवति कृतकृत्यो यदा भवेत् ॥&#x9;011c&lt;br&gt;&#xA;उपलभ्य तु विज्ञानं ज्ञानं वाऽप्यनसूयकः ।&#x9;012a&lt;br&gt;&#xA;तथैव वर्तेद्गुरुषु भूयांसं वा समाहितः ॥&#x9;012c&lt;br&gt;&#xA;अथावमन्येत गुरुं तथा तेषु प्रवर्तते ।&#x9;013a&lt;br&gt;&#xA;व्यर्थमस्य श्रुतं भवति ज्ञानमज्ञानतां व्रजेत् ॥&#x9;013c&lt;br&gt;&#xA;गतिं चाप्यशुभां गच्छेन्निरयाय न संशयः ।&#x9;014a&lt;br&gt;&#xA;प्रक्षीयते तस्य पुण्यं ज्ञानमस्य विरुध्यते ॥&#x9;014c&lt;br&gt;&#xA;अदृष्टपूर्वकल्याणो यथा दृष्ट्वा विधिं नरः ।&#x9;015a&lt;br&gt;&#xA;उत्सेकान्मोहमापद्य तत्वज्ञानमवाप्तवान् ॥&#x9;015c&lt;br&gt;&#xA;एवमेवि हि नोत्सेकः कर्तव्यो ज्ञानसम्भवः ।&#x9;016a&lt;br&gt;&#xA;फलं ज्ञानस्य हि शमः प्रशामाय यतेत्सदा ॥&#x9;016c&lt;br&gt;&#xA;उपशान्तेन दान्तेन क्षमायुक्तेन सर्वदा ।&#x9;017a&lt;br&gt;&#xA;शुश्रूषा प्रतिपत्तव्या नित्यमेवानसूयता ॥&#x9;017c&lt;br&gt;&#xA;धृत्या शिश्नोदरं रक्षेत्पाणिपादं च चक्षुषा ।&#x9;018a&lt;br&gt;&#xA;इन्द्रियार्थांश्च मनसा मनो बुद्धौ समादधेत् ॥&#x9;018c&lt;br&gt;&#xA;धृत्याऽऽसीत ततो गत्वा शुद्धदेशं सुसंवृतम् ।&#x9;019a&lt;br&gt;&#xA;लब्धासनं यथा दृष्टं विधिपूर्वं समाचरेत् ॥&#x9;019c&lt;br&gt;&#xA;ज्ञानयुक्तस्तथा देवं हृदिस्थमुपलक्षयेत् ।&#x9;020a&lt;br&gt;&#xA;आदीप्यमानं वपुषा विधूममनलं यथा ॥&#x9;020c&lt;br&gt;&#xA;रश्मिमन्तमिवादित्यं वैद्युताग्निमिवाम्बरे ।&#x9;021a&lt;br&gt;&#xA;संस्थितं हृदये पश्येदीशं शाश्वतमव्ययम् ॥&#x9;021c&lt;br&gt;&#xA;न चायुक्तेन शक्येत द्रष्टुं देहे महेश्वरः ।&#x9;022a&lt;br&gt;&#xA;युक्तस्तु पश्यते बुद्ध्या सन्निवेश्य मनो हृदि ॥&#x9;022c&lt;br&gt;&#xA;अथ त्वेवं न शक्नोति कर्तुं हृदयधारणम् ।&#x9;023a&lt;br&gt;&#xA;यथासाङ्ख्यमुपासीत यथावद्योगमास्थितः ॥&#x9;023c&lt;br&gt;&#xA;पञ्च बुद्धीन्द्रियाणीह पञ्च कर्मेन्द्रियाणि वै ।&#x9;024a&lt;br&gt;&#xA;पञ्च भूतविशेषाश्च मनश्चैव तु षोडश ॥&#x9;024c&lt;br&gt;&#xA;तन्मात्राण्यपि पञ्चैव मनोऽहङ्कार एव च ।&#x9;025a&lt;br&gt;&#xA;अष्टमं चाप्यथाव्यक्तमेताः प्रकृतिसञ्ज्ञिताः ।&#x9;025c&lt;br&gt;&#xA;एताः प्रकृतयश्चाष्टौ विकाराश्चापि षोडश ॥&#x9;025e&lt;br&gt;&#xA;एवमेतदिहस्थेन विज्ञेयं तत्वबुद्धिना ।&#x9;026a&lt;br&gt;&#xA;एवं वर्ष्म समुत्तीर्य तीर्णो भवति नान्यथा ॥&#x9;026c&lt;br&gt;&#xA;परिसङ्ख्यानमेवैतन्मन्तव्यं ज्ञानबुद्धिना ॥&#x9;027ac&lt;br&gt;&#xA;अहन्यहनि शान्तात्मा पावनाय हिताय च ।&#x9;028a&lt;br&gt;&#xA;एवमेव प्रसङ्ख्याय तत्वबुद्धिर्विमुच्यते ।&#x9;028c&lt;br&gt;&#xA;निष्कलं केवलं भवति शुद्धतत्वार्थतत्ववित् ॥&#x9;028e&lt;br&gt;&#xA;भिक्षुकाश्रममास्थाय शुश्रूषानिरतो बुधः ।&#x9;029a&lt;br&gt;&#xA;शूद्रो निर्मुच्यते सत्वसंसर्गादेव नान्यथा ॥&#x9;029c&lt;br&gt;&#xA;सत्सन्निक्रषे परिवर्तितव्यं विद्याधिकाश्चापि निषेवितव्याः ।&#x9;030a&lt;br&gt;&#xA;सवर्णतां गच्छति सन्निकर्षान्नीलः खगो मेरुमिवाश्रयन्वै ॥&#x9;030c&lt;br&gt;&#xA;भीष्म उवाच &#x9;031&lt;br&gt;&#xA;इत्येवमाख्याय महामुनिस्तदा चतुर्षु वर्णेषु विधानमर्थवित् ।&#x9;031a&lt;br&gt;&#xA;शुश्रूषया वृत्तगतिं समाधिना समाधियुक्तः प्रययौ स्वमाश्रमम् ॥&#39; &#x9;031c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/153/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/153/</guid>
      <description>&lt;p&gt;श्रीः&#xA;अध्यायः 153&lt;/p&gt;&#xA;&lt;p&gt;भीष्मेण युधिष्ठिरम् प्रति सकलसेव्यताप्रयोजकगुणप्रतिपादकेन्द्रमातलिसंवादानुवादः ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;केषां देवा महाभागाः सन्नमन्ते महात्मनाम् ।&#x9;001a&lt;br&gt;&#xA;लोकेऽस्मिंस्तानृषीन्सर्वाञ्श्रोतुमिच्छामि सत्तम ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;इतिहासमिमं विप्राः कीर्तयन्ति पुराविदः ।&#x9;002a&lt;br&gt;&#xA;अस्मिन्नर्थे महाप्राज्ञास्तं निबोध युधिष्ठिर ॥&#x9;002c&lt;br&gt;&#xA;वृत्रं हत्वाऽप्युपावृत्तं त्रिदशानां पुरस्कृतम् ।&#x9;003a&lt;br&gt;&#xA;महेन्द्रमनुसम्प्राप्तं स्तूयमानं महर्षिभिः ॥&#x9;003c&lt;br&gt;&#xA;श्रिया परमया युक्तं रथस्थं हरिवाहनम् ।&#x9;004a&lt;br&gt;&#xA;मातलिः प्राञ्जलिर्भूत्वा देवमिन्द्रमुवाच ह ॥&#x9;004c&lt;br&gt;&#xA;नमस्कृतानां सर्वेषां भगवंस्त्वं पुरस्कृतः ।&#x9;005a&lt;br&gt;&#xA;येषां लोके नमस्कुर्यात्तान्ब्रवीतु भवान्मम ॥&#x9;005c&lt;br&gt;&#xA;तस्य तद्वचनं श्रुत्वा देवराजः शचीपतिः ।&#x9;006a&lt;br&gt;&#xA;यन्तारं परिपृच्छन्तं तमिन्द्रः प्रत्युवाच सः ॥&#x9;006c&lt;br&gt;&#xA;धर्मं चार्थं च कामं च येषां चिन्तयतां मतिः ।&#x9;007a&lt;br&gt;&#xA;नाधर्मे वर्तते नित्यं तान्नमस्यामि मातले ॥&#x9;007c&lt;br&gt;&#xA;ये रूपगुणसम्पन्नाः प्रमदाहृदयङ्गमाः ।&#x9;008a&lt;br&gt;&#xA;निवृत्ताः कामभोगेषु तान्नमस्यामि मातले ॥&#x9;008c&lt;br&gt;&#xA;स्वेषु भोगेषु सन्तुष्टाः सुवाचो वचनक्षमाः ।&#x9;009a&lt;br&gt;&#xA;अमानकामाश्चार्घार्हास्तान्नमस्यामि मातले ॥&#x9;009c&lt;br&gt;&#xA;धनं विद्यास्तथैश्वर्यं येषां न चलयेन्मतिम् ।&#x9;010a&lt;br&gt;&#xA;चलितां ये निगृह्णन्ति तान्नित्यं पूजयाम्यहम् ॥&#x9;010c&lt;br&gt;&#xA;इष्टैर्दारैरुपेतानां शुचीनामग्निहोत्रिणाम् ।&#x9;011a&lt;br&gt;&#xA;चतुष्पादकुटुम्बानां मातले प्रणमाम्यहम् ॥&#x9;011c&lt;br&gt;&#xA;महतस्तपसा प्राप्तौ धनस्य विपुलस्य च ।&#x9;012a&lt;br&gt;&#xA;त्यागस्तस्य न वै कार्यो योऽऽत्मानं नावबुध्यते ॥&#x9;012c&lt;br&gt;&#xA;येषामर्थस्तथा कामो धर्ममूलविवर्धितः ।&#x9;013a&lt;br&gt;&#xA;धर्मार्थौ तस्य नियतौ तान्नमस्यामि मातले ॥&#x9;013c&lt;br&gt;&#xA;धर्ममूलार्थकामानां ब्राह्मणानां गवामपि |&#x9;014a&lt;br&gt;&#xA;पतिव्रतानां नारीणां प्रणामं प्रकरोम्यहम् ॥&#x9;014c&lt;br&gt;&#xA;ये भुक्त्वा मानुषान्भोगान्पूर्वे वयसि मातले ।&#x9;015a&lt;br&gt;&#xA;तपसा स्वर्गमायान्ति शश्वत्तान्पूजयाम्यहम् ॥&#x9;015c&lt;br&gt;&#xA;असम्भोगान्नचासक्तान्धर्मनित्याञ्जितेन्द्रियान् ।&#x9;016a&lt;br&gt;&#xA;सन्न्यस्तानचलप्रख्यान्मनसा पूजयामि तान् ॥&#x9;016c&lt;br&gt;&#xA;ज्ञानप्रसन्नविद्यानां निरूढं धर्ममीप्सितम् ।&#x9;017a&lt;br&gt;&#xA;परैः कीर्तितशौचानां मातले तान्नमाम्यहम् ॥&#39; &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/154/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/154/</guid>
      <description>&lt;p&gt;श्रीः&#xA;अध्यायः 154&lt;/p&gt;&#xA;&lt;p&gt;भीष्मेण युधिष्ठिरम् प्रति गृहस्थधर्मप्रतिपादकपृथिवीवासुदेवसंवादानुवादः ॥ 1 ॥&lt;/p&gt;&#xA;&lt;p&gt;&#39;युधिष्ठिर उवाच &#x9;001&lt;br&gt;&#xA;गार्हस्थ्यं धर्ममखिलं प्रब्रूहि भरतर्षभ ।&#x9;001a&lt;br&gt;&#xA;ऋद्धिमाप्नोति किं कृत्वा मनुष्य इह पार्थिव ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्र ते वर्तयिष्यामि पुरावृत्तं जनाधिप ।&#x9;002a&lt;br&gt;&#xA;वासुदेवस्य संवादं पृथिव्याश्चैव भारत ॥&#x9;002c&lt;br&gt;&#xA;संस्तुत्य पृथिवीं देवीं वासुदेवः प्रतापवान् ।&#x9;003a&lt;br&gt;&#xA;पप्रच्छ भरतश्रेष्ठ मां त्वं यत्पृच्छसेऽद्य वै ॥&#x9;003c&lt;br&gt;&#xA;वासुदेव उवाच &#x9;004&lt;br&gt;&#xA;गार्हस्थ्यं धर्ममाश्रित्य मया वा मद्विधेन वा ।&#x9;004a&lt;br&gt;&#xA;किमवश्यं धरे कार्यं किं वा कृत्वा सुखं भवेत् ॥&#x9;004c&lt;br&gt;&#xA;पृथिव्युवाच &#x9;005&lt;br&gt;&#xA;ऋषयः पितरो देवा मनुष्याश्चैव माधव ।&#x9;005a&lt;br&gt;&#xA;पूज्याश्चैवार्चनीयाश्च यथा चैव निबोध मे ॥&#x9;005c&lt;br&gt;&#xA;सदा यज्ञेन देवांश्च सदाऽऽतिथ्येन मानुषान् ।&#x9;006a&lt;br&gt;&#xA;छन्दतस्तर्पणेनापि पितॄन्युञ्जन्ति नित्यशः ॥&#x9;006c&lt;br&gt;&#xA;तेन ह्यृषिगणाः प्रीता ब्रह्मचर्येण चानघ ।&#x9;007a&lt;br&gt;&#xA;नित्यमग्निं परिचरेदभुक्त्वा बलिकर्म च ॥&#x9;007c&lt;br&gt;&#xA;कुर्यात्तथैव देवान्वै प्रियं मे मधुसूदन ।&#x9;008a&lt;br&gt;&#xA;कुर्यादहरहः श्राद्धमन्नाद्येनोदकेन च ॥&#x9;008c&lt;br&gt;&#xA;पयोमूलफलैर्वाऽपि पितॄणां प्रीतिमावहेत् ।&#x9;009a&lt;br&gt;&#xA;सिद्धान्नाद्वैश्वदेवं वै कुर्यादग्नौ यथाविधि ॥&#x9;009c&lt;br&gt;&#xA;आग्नीषोमं वैश्वदेवं धान्वन्तर्यमनन्तरम् ।&#x9;010a&lt;br&gt;&#xA;प्रजानां पतये चैव पृथग्घोमो विधीयते ॥&#x9;010c&lt;br&gt;&#xA;तथैव चानुपूर्व्येण बलिकर्म प्रयोजयेत् ।&#x9;011a&lt;br&gt;&#xA;दक्षिणायां यमायेति प्रतीच्यां वरुणाय च ॥&#x9;011c&lt;br&gt;&#xA;सोमाय चाप्युदीच्यां वै वास्तुमध्ये प्रजापतेः ।&#x9;012a&lt;br&gt;&#xA;धन्वन्तरेः प्रागुदीच्यां प्राच्यां शक्राय माधव ॥&#x9;012c&lt;br&gt;&#xA;मनुष्येभ्य इति प्राहुर्बलिं द्वारि गृहस्य वै ।&#x9;013a&lt;br&gt;&#xA;मरुद्भ्यो दैवतेभ्यश्च बलिमन्तर्गृहे हरेत् ॥&#x9;013c&lt;br&gt;&#xA;तथैव विश्वेदेवेभ्यो बलिमाकाशतो हरेत् ।&#x9;014a&lt;br&gt;&#xA;निशाचरेभ्यो भूतेभ्यो बलिं नक्तं यथा हरेत् ॥&#x9;014c&lt;br&gt;&#xA;एवं कृत्वा बलिं सम्यग्दद्याद्भिक्षां द्विजाय वै ।&#x9;015a&lt;br&gt;&#xA;अलाभे ब्राह्मणस्याग्नावग्रमुद्धृत्य निक्षिपेत् ॥&#x9;015c&lt;br&gt;&#xA;यदा श्राद्धं पितृभ्योपि दातुमिच्छेत मानवः ।&#x9;016a&lt;br&gt;&#xA;तदा पश्चात्प्रकुर्वीत निवृत्ते श्राद्धकर्मणि ॥&#x9;016c&lt;br&gt;&#xA;पितॄन्सन्तर्पयित्वा तु बलिं कुर्याद्विधानतः ।&#x9;017a&lt;br&gt;&#xA;वैश्वदेवं ततः कुर्यात्पश्चाद्ब्राह्म्णभोजनम् ॥&#x9;017c&lt;br&gt;&#xA;ततोऽन्नेनावशेषेण भोजयेदतिथीनपि ।&#x9;018a&lt;br&gt;&#xA;अर्घ्यपूर्वं महाराज ततः प्रीणाति मानवान् ।&#x9;018c&lt;br&gt;&#xA;अनित्यं हि स्थितो यस्मात्तस्मादतिथिरुच्यते ॥&#x9;018e&lt;br&gt;&#xA;आचार्यस्य पितुश्चैव सख्युराप्तस्य चातिथेः ।&#x9;019a&lt;br&gt;&#xA;इदमस्ति गृहे मह्यमिति नित्यं निवेदयेत् ॥&#x9;019c&lt;br&gt;&#xA;ते यद्वदेयुस्तत्कुर्यादिति धर्मो विधीयते ।&#x9;020a&lt;br&gt;&#xA;गृहस्थः पुरुषः कृष्ण शिष्टाशी च सदा भवेत् ॥&#x9;020c&lt;br&gt;&#xA;राजर्त्विजं स्नातकं च गुरुं श्वशुरमेव च ।&#x9;021a&lt;br&gt;&#xA;अर्चयेन्मधुपर्केण परिसंवत्सरोषितान् ॥&#x9;021c&lt;br&gt;&#xA;श्वभ्यश्च श्वपचेभ्यश्च वयोभ्यश्चावपेद्भुवि ||&#x9;022ac&lt;br&gt;&#xA;वैश्वदेवं हि नामैतत्सायं प्रातर्विधीयते ॥&#x9;023ac&lt;br&gt;&#xA;एतांस्तु धर्मान्गार्हस्थ्यान्यः कुर्यादनसूयकः ।&#x9;024a&lt;br&gt;&#xA;स इहर्द्धिं परां प्राप्य प्रेत्य लोके महीयते ॥&#x9;024c&lt;br&gt;&#xA;भीष्म उवाच &#x9;025&lt;br&gt;&#xA;इति भूमेर्वचः श्रुत्वा वासुदेवः प्रतापवान् ।&#x9;025a&lt;br&gt;&#xA;तथा चकार सततं त्वमप्येवं सदाऽऽचर ॥&#x9;025c&lt;br&gt;&#xA;एतद्गृहस्थधर्मं त्वं चेष्टमानो जनाधिप ।&#x9;026a&lt;br&gt;&#xA;इह लोके यशः प्राप्य प्रेत्य स्वर्गमवाप्स्यसि ॥ &#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/155/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/155/</guid>
      <description>&lt;p&gt;श्रीः&#xA;अध्यायः 155&lt;/p&gt;&#xA;&lt;p&gt;भीष्मेण युधिष्ठिरम् प्रति पुष्पधूपदीपदानादिप्रशंसापरबलिशुक्रसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;आलोकदानं नामैतत्कीदृशं भरतर्षभ ।&#x9;001a&lt;br&gt;&#xA;कथमेतत्समुत्पन्नं फलं वा तद्ब्रवीहि मे ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;मनोः प्रजापतेर्वादं सुवर्णस्य च भारत ॥&#x9;002c&lt;br&gt;&#xA;तपस्वी कश्चिदभवत्सुवर्णो नाम भारत ।&#x9;003a&lt;br&gt;&#xA;वर्णतो हेमवर्णः स सुवर्ण इति विश्रुतः ॥&#x9;003c&lt;br&gt;&#xA;कुलशीलगुणोपेतः स्वाध्यायोपरमं गतः ।&#x9;004a&lt;br&gt;&#xA;बहून्सुवंशप्रभवान्समतीतः स्वकैर्गुणैः ॥&#x9;004c&lt;br&gt;&#xA;स कदाचिन्मनुं विप्रो ददर्शोपससर्प च ।&#x9;005a&lt;br&gt;&#xA;कुशलप्रश्नमन्योन्यं तौ चोभौ तत्र चक्रतुः ॥&#x9;005c&lt;br&gt;&#xA;ततस्तौ सत्यसङ्कल्पौ मेरौ काञ्चनपर्वते ।&#x9;006a&lt;br&gt;&#xA;देवर्षिभिः सदा जुष्टे सहितौ सन्न्यषीदताम् ॥&#x9;006c&lt;br&gt;&#xA;तत्र तौ कथयन्तौ स्तां कथा नानाविधाश्रयाः ।&#x9;007a&lt;br&gt;&#xA;ब्रह्मर्षिदेवदैत्यानां पुराणानां महात्मनाम् ॥&#x9;007c&lt;br&gt;&#xA;सुवर्णस्त्वब्रवीद्वाक्यं मनुं स्वायम्भुवं प्रति ।&#x9;008a&lt;br&gt;&#xA;हितार्थं सर्वभूतानां प्रश्नं मे वक्तुमर्हसि ॥&#x9;008c&lt;br&gt;&#xA;सुमनोगन्धधूपाद्यैरिज्यन्ते दैवतानि च ।&#x9;009a&lt;br&gt;&#xA;किमेतत्कथमुत्पन्नं फलं योगं च शंस मे ॥&#x9;009c&lt;br&gt;&#xA;मनुरुवाच &#x9;010&lt;br&gt;&#xA;अत्राप्युदाहरन्तीममितिहासं पुरातनम् ।&#x9;010a&lt;br&gt;&#xA;शुक्रस्य च बलेश्चैव संवादं वै महात्मनोः ॥&#x9;010c&lt;br&gt;&#xA;बलेर्वैरोचनस्येह त्रैलोक्यमनुशासतः ।&#x9;011a&lt;br&gt;&#xA;समीपमाजगामाशु शुक्रो भृगुकुलोद्वहः ॥&#x9;011c&lt;br&gt;&#xA;तमर्घ्यादिभिरभ्यर्च्य भार्गवं सोऽसुराधिपः ।&#x9;012a&lt;br&gt;&#xA;निषसादासने पश्चाद्विधिवद्भूरिदक्षिणः ॥&#x9;012c&lt;br&gt;&#xA;कथेयमभवत्तत्र त्वया या परिकीर्तिता ।&#x9;013a&lt;br&gt;&#xA;सुमनोधूपदीपानां सम्प्रदाने फलं प्रति ॥&#x9;013c&lt;br&gt;&#xA;ततः पप्रच्छ दैत्येन्द्रः कवीन्द्रं प्रश्नमुत्तमम् ॥&#x9;014ac&lt;br&gt;&#xA;सुमनोधूपदीपानां किं फलं ब्रह्मिवित्तम ।&#x9;015a&lt;br&gt;&#xA;प्रदानस्य द्विजश्रेष्ठ तद्भवान्वक्तुमर्हति ॥&#x9;015c&lt;br&gt;&#xA;शुक्र उवाच &#x9;016&lt;br&gt;&#xA;अग्नीषोमादिसृष्टौ तु विष्णोः सर्वात्मनः प्रभोः ।&#x9;016a&lt;br&gt;&#xA;तपः पूर्वं समुत्पन्नं धर्मस्तस्मादनन्तरम् ॥&#x9;016c&lt;br&gt;&#xA;एतस्मिन्नन्तरे चैव वीरुदोषध्य एव च ।&#x9;017a&lt;br&gt;&#xA;सोमस्यात्मा च बहुधा सम्भूतः पृथिवीतले ।&#x9;017c&lt;br&gt;&#xA;अमृतं च विषं चैव याश्चान्यास्तृणजातयः ॥&#x9;017e&lt;br&gt;&#xA;अमृतं मनसः प्रीतिं सद्यस्तृप्तिं ददाति च ।&#x9;018a&lt;br&gt;&#xA;मनो ग्लपयते तीव्रं विषं गन्धेन सर्वशः ॥&#x9;018c&lt;br&gt;&#xA;अमृतं मङ्गलं विद्धि महद्विषममङ्गलम् ।&#x9;019a&lt;br&gt;&#xA;ओषध्यो ह्यमृतं सर्वा विषं तेजोग्निसम्भवम् ॥&#x9;019c&lt;br&gt;&#xA;अमृतं मनो ह्लादयते श्रियं चापि ददाति च ।&#x9;020a&lt;br&gt;&#xA;तस्मात्सुमनसः प्रोक्ता नरैः सुकृतकर्मभिः ॥&#x9;020c&lt;br&gt;&#xA;देवताभ्यः सुमनसो यो ददाति नरः शुचिः ।&#x9;021a&lt;br&gt;&#xA;तस्मै सुमनसो देवास्तस्मात्सुमनसः स्मृताः ॥&#x9;021c&lt;br&gt;&#xA;यंयमुद्दिश्य दीयेरन्देवं सुमनसः प्रभो ।&#x9;022a&lt;br&gt;&#xA;मङ्गलार्थं स तेनास्य प्रीतो भवति दैत्यप ॥&#x9;022c&lt;br&gt;&#xA;ज्ञेयास्तूग्राश्च सौम्याश्च तेजस्विन्यश्च ताः पृथक् ।&#x9;023a&lt;br&gt;&#xA;ओषध्यो बहुवीर्या हि बहुरूपास्तथैव च ॥&#x9;023c&lt;br&gt;&#xA;यज्ञियानां च वृक्षाणामयज्ञीयान्निबोध मे ।&#x9;024a&lt;br&gt;&#xA;आसुराणि च माल्यानि दैवतेभ्यो हितानि च ॥&#x9;024c&lt;br&gt;&#xA;रक्षसामुरगाणां च यक्षाणां च तथा प्रियाः ।&#x9;025a&lt;br&gt;&#xA;मनुष्याणां पितॄणां च कान्ता यास्त्वनुपूर्वशः ॥&#x9;025c&lt;br&gt;&#xA;वन्या ग्राम्याश्चेह तथा कृष्टोप्ताः पर्वताश्रयाः ।&#x9;026a&lt;br&gt;&#xA;अकण्टकाः कण्टकिनो गन्धरूपरसान्विताः ॥&#x9;026c&lt;br&gt;&#xA;द्विविधो हि स्मृतो गन्ध इष्टोऽनिष्टश्च पुष्पजः ।&#x9;027a&lt;br&gt;&#xA;इष्टगन्धानि देवानां पुष्पाणीति विभावय ॥&#x9;027c&lt;br&gt;&#xA;अकण्टकानां वृक्षाणां श्वेतप्रायाश्च वर्णतः ।&#x9;028a&lt;br&gt;&#xA;तेषां पुष्पाणि देवानामिष्टानि सततं प्रभो ॥&#x9;028c&lt;br&gt;&#xA;&#39;पद्मं च तुलसी जातिरापः सर्वेषु पूजिता ।&#39;&#x9;029a&lt;br&gt;&#xA;जलजानि च माल्यानि पद्मादीनि च यानि वै ।&#x9;029c&lt;br&gt;&#xA;गन्धर्वनागयक्षेभ्यस्तानि दद्याद्विचक्षणः ॥&#x9;029e&lt;br&gt;&#xA;ओपध्यो रक्तपुष्पाश्च कटुकाः कण्टकान्विताः ।&#x9;030a&lt;br&gt;&#xA;शत्रूणामभिचारार्थमथर्वसु निदर्शिताः ॥&#x9;030c&lt;br&gt;&#xA;तीक्ष्णवीर्यास्तु भूतानां दुरालम्भाः सकण्टकाः ।&#x9;031a&lt;br&gt;&#xA;रक्तभूयिष्ठवर्णाश्च कृष्णाश्चैवोपहारयेत् ॥&#x9;031c&lt;br&gt;&#xA;मनोहृदयनन्दिन्यो विमर्दे मधुराश्च याः ।&#x9;032a&lt;br&gt;&#xA;चारुरूपाः सुमनसो मानुषाणां स्मृता विभो ॥&#x9;032c&lt;br&gt;&#xA;न तु श्मशानसम्भूता न देवायतनोद्भवाः ।&#x9;033a&lt;br&gt;&#xA;सन्नयेत्पुष्टियुक्तेषु विवाहेषु रहःसु च ॥&#x9;033c&lt;br&gt;&#xA;गिरिसानुरुहाः सौम्या देवानामुपधारयेत् ।&#x9;034a&lt;br&gt;&#xA;प्रोक्षिताभ्युक्षिताः सौम्या यथायोगं यथास्मृति ॥&#x9;034c&lt;br&gt;&#xA;गन्धेन देवास्तुष्यन्ति दर्शनाद्यक्षराक्षसाः ।&#x9;035a&lt;br&gt;&#xA;नागाः समुपभोगेन त्रिभिरेतैस्तु मानुषाः ॥&#x9;035c&lt;br&gt;&#xA;सद्यः प्रीणाति देवान्वै ते प्रीता भावयन्त्युत ।&#x9;036a&lt;br&gt;&#xA;सङ्कल्पसिद्धा मर्त्यानामीप्सिताश्च मनोरथाः ॥&#x9;036c&lt;br&gt;&#xA;देवाः प्रीणन्ति सततं मानिता मानयन्ति च ।&#x9;037a&lt;br&gt;&#xA;अवज्ञातावधूताश्च निर्दहन्त्यधमान्नरान् ॥&#x9;037c&lt;br&gt;&#xA;अत ऊर्ध्वं प्रवक्ष्यामि धूपदानविधेः फलम् ।&#x9;038a&lt;br&gt;&#xA;धूपांश्च विविधान्साधूनसाधूंश्च निबोध मे ॥&#x9;038c&lt;br&gt;&#xA;निर्यासाः सरलाश्चैव कृत्रिमाश्चैव ते त्रयः ।&#x9;039a&lt;br&gt;&#xA;इष्टोऽनिष्टो भवेद्गन्धस्तन्मे विस्तरशः शृणु ॥&#x9;039c&lt;br&gt;&#xA;निर्यासाः सल्लकीवर्ज्या देवानां दयितास्तु ते ।&#x9;040a&lt;br&gt;&#xA;गुग्गुलुः प्रवरस्तेषां सर्वेषामिति निश्चयः ॥&#x9;040c&lt;br&gt;&#xA;अगुरुः सारिणां श्रेष्ठो यक्षराक्षसभोगिनाम् ।&#x9;041a&lt;br&gt;&#xA;दैत्यानां सल्लकीजश्च काङ्क्षितो यश्च तद्विधः ॥&#x9;041c&lt;br&gt;&#xA;अथ सर्जरसादीनां गन्धैः पार्थिवदारवैः ।&#x9;042a&lt;br&gt;&#xA;फाणितासवसंयुक्तैर्मनुष्याणां विधीयते ॥&#x9;042c&lt;br&gt;&#xA;देवदानवभूतानां सद्यस्तुष्टिकरः स्मृतः ।&#x9;043a&lt;br&gt;&#xA;येऽन्ये वैहारिकास्तत्र मानुषाणामिति स्मृताः ॥&#x9;043c&lt;br&gt;&#xA;य एवोक्ताः सुमनसां प्रदाने गुणहेतवः ।&#x9;044a&lt;br&gt;&#xA;धूपेष्वपि परिज्ञेयास्त एव प्रीतिवर्धनाः ॥&#x9;044c&lt;br&gt;&#xA;दीपदाने प्रवक्ष्यामि फलयोगमनुत्तमम् ।&#x9;045a&lt;br&gt;&#xA;यथा येन यदा चैव प्रदेया यादृशाश्च ते ॥&#x9;045c&lt;br&gt;&#xA;ज्योतिस्तेजः प्रकाशं वाऽप्यूर्ध्वगं चापि वर्धते ।&#x9;046a&lt;br&gt;&#xA;प्रदानं तेजसां तस्मात्तेजो वर्धयते नृणाम् ॥&#x9;046c&lt;br&gt;&#xA;अन्धन्तमस्तमिस्रं च दक्षिणायनमेव च ।&#x9;047a&lt;br&gt;&#xA;उत्तरायणमेतस्माज्ज्योतिर्दानं प्रशस्यते ॥&#x9;047c&lt;br&gt;&#xA;यस्मादूर्ध्वगमे तत्तु तमसश्चैव भेषजम् ।&#x9;048a&lt;br&gt;&#xA;तस्मादूर्ध्वगतेर्दाता भवेदत्रेति निश्चयः ॥&#x9;048c&lt;br&gt;&#xA;देवास्तेजस्विनो यस्मात्प्रभावन्तः प्रकाशकाः ।&#x9;049a&lt;br&gt;&#xA;तामसा राक्षसाश्चैव तस्माद्दीपः प्रदीयते ॥&#x9;049c&lt;br&gt;&#xA;आलोकदानाच्चक्षुष्मान्प्रभायुक्तो भवेन्नरः ।&#x9;050a&lt;br&gt;&#xA;तान्दत्त्वा नोपहिंसेत न हरेन्नोपनाशयेत् ॥&#x9;050c&lt;br&gt;&#xA;दीपहार्ता भवेदन्धस्तमोगतिरसुप्रभः ।&#x9;051a&lt;br&gt;&#xA;दीपप्रदः स्वर्गलोके दीपमाली विराजते ॥&#x9;051c&lt;br&gt;&#xA;हविषा प्रथमः कल्पो द्वितीयश्चौषधीरसैः ।&#x9;052a&lt;br&gt;&#xA;वसामेदोस्थिनिर्यासैर्न कार्यः पुष्टिमिच्छता ॥&#x9;052c&lt;br&gt;&#xA;देवालये सभायां च गिरौ चैत्यचतुष्पथे ।&#x9;053a&lt;br&gt;&#xA;दीपदाता भवेन्नित्यं य इच्छेद्भूतिमात्मनः ॥&#x9;053c&lt;br&gt;&#xA;कुलोद्योतो विशुद्धात्मा प्रकाशत्वं च गच्छति ।&#x9;054a&lt;br&gt;&#xA;ज्योतिषां चैव सालोक्यं दीपदाता भवेन्नरः ॥&#x9;054c&lt;br&gt;&#xA;बलिकर्मसु वक्ष्यामि गुणान्कर्मफलोदयान् ।&#x9;055a&lt;br&gt;&#xA;देवयक्षोरगनृणां भूतानामथ रक्षसाम् ॥&#x9;055c&lt;br&gt;&#xA;येषां नाग्रभुजो विप्रा देवतातिथिबालकाः ।&#x9;056a&lt;br&gt;&#xA;राक्षसानेव तान्विद्धि निर्वषट्कारमङ्गलान् ॥&#x9;056c&lt;br&gt;&#xA;तस्मादग्रं प्रयच्छेत देवेभ्यः प्रतिपूजितम् ।&#x9;057a&lt;br&gt;&#xA;शिरसा प्रणतश्चापि हरेद्बलिमतन्द्रितः ॥&#x9;057c&lt;br&gt;&#xA;गृह्णन्ति देवता नित्यमाशंसन्ति सदा गृहान् ।&#x9;058a&lt;br&gt;&#xA;बाह्याश्चागन्तवो येऽन्ये यक्षराक्षसपन्नगाः ॥&#x9;058c&lt;br&gt;&#xA;इतो दत्तेन जीवन्ति देवताः पितरस्तथा ।&#x9;059a&lt;br&gt;&#xA;ते प्रीताः प्रीणयन्त्येनमायुषा यशसा धनैः ॥&#x9;059c&lt;br&gt;&#xA;बलयः सह पुष्पैस्तु देवानामुपहारयेत् ।&#x9;060a&lt;br&gt;&#xA;दधिदुग्धमयाः पुण्याः सुगन्धाः प्रियदर्शनाः ॥&#x9;060c&lt;br&gt;&#xA;कार्या रुधिरमांसाढ्या बलयो यक्षरक्षसाम् ।&#x9;061a&lt;br&gt;&#xA;सुरासवपुरस्कारा लाजोल्लापिकभूषिताः ॥&#x9;061c&lt;br&gt;&#xA;नागानां दयिता नित्यं पद्मोत्पलविमिश्रिताः ।&#x9;062a&lt;br&gt;&#xA;तिलान्गुडसुसम्पन्नान्भूतानामुपहारयेत् ॥&#x9;062c&lt;br&gt;&#xA;अग्रदाताऽग्रभोगी स्याद्बलवीर्यसमन्वितः ।&#x9;063a&lt;br&gt;&#xA;तस्मादग्रं प्रयच्छेत देवभ्यः प्रतिपूजितम् ॥&#x9;063c&lt;br&gt;&#xA;ज्वलन्त्यहरहो वेश्म याश्चास्य गृहदेवताः ।&#x9;064a&lt;br&gt;&#xA;ताः पूज्या भूतिकामेन प्रसृताग्रप्रदायिना ॥&#x9;064c&lt;br&gt;&#xA;इत्येतदसुरेन्द्राय काव्यः प्रोवाच भार्गवः ।&#x9;065a&lt;br&gt;&#xA;सुवर्णाय मनुः प्राह सुवर्णो नारदाय च ॥&#x9;065c&lt;br&gt;&#xA;नारदोऽपि मयि प्राह गुणानेतान्महाद्युते ।&#x9;066a&lt;br&gt;&#xA;त्वमप्येतद्विदित्वेह सर्वमाचर पुत्रक ॥ &#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/156/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/156/</guid>
      <description>&lt;p&gt;श्रीः&#xA;अध्यायः 156&lt;/p&gt;&#xA;&lt;p&gt;भीष्मेण युधिष्ठिरम् प्रति बलिदीपप्रदानकथनोपयोगितया नहुषचरितकथनारम्भः ॥ 1 ॥ देवैर्वरदानपूर्वकमिन्द्रपदम् प्रापितेन नहुषेण पर्पात्सप्तर्ष्यादिभिः पर्यायेण स्वयानवाहनम् ॥ 2 ॥ अगस्त्यस्य तद्यानवहनपर्याये भृगुणाऽगस्त्यम् प्रति स्वेन नहुषस्याधःपातनप्रतिज्ञानम् ॥ 3 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;श्रुतं मे भरतश्रेष्ठ पुष्पधूपप्रदायिनाम् ।&#x9;001a&lt;br&gt;&#xA;फलं बलिविधाने च तद्भूयो वक्तुमर्हसि ॥&#x9;001c&lt;br&gt;&#xA;धूपप्रदानस्य फलं प्रदीपस्य तथैव च ।&#x9;002a&lt;br&gt;&#xA;बलयश्च किमर्थं वै क्षिप्यन्ते गृहमेधिभिः ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;अत्राप्युदाहरन्तीममितिहासं पुरातनम् ।&#x9;003a&lt;br&gt;&#xA;नहुषस्य च संवादमगस्त्यस्य भृगोस्तथा ॥&#x9;003c&lt;br&gt;&#xA;नहुषो हि महाराज राजर्षिः सुमहातपाः ।&#x9;004a&lt;br&gt;&#xA;देवराज्यमनुप्राप्तः सुकृतेनेह कर्मणा ॥&#x9;004c&lt;br&gt;&#xA;तत्रापि प्रयतो राजन्नहुषस्त्रिदिवे वसन् ।&#x9;005a&lt;br&gt;&#xA;मानुषीश्चैव दिव्याश्च कुर्वाणो विविधाः क्रियाः ॥&#x9;005c&lt;br&gt;&#xA;मानुष्यस्तत्र सर्वाः स्म क्रियास्तस्य महात्मनः ।&#x9;006a&lt;br&gt;&#xA;प्रवृत्तास्त्रिदिवे राजन्दिव्याश्चैव सनातनाः ॥&#x9;006c&lt;br&gt;&#xA;अग्निकार्याणि समिधः कुशाः सुमनसस्तथा ।&#x9;007a&lt;br&gt;&#xA;बलयश्चान्नलाजाभिर्धूपनं दीपकर्म च ॥&#x9;007c&lt;br&gt;&#xA;सर्वं तस्य गृहे राज्ञः प्रावर्तत महात्मनः ।&#x9;008a&lt;br&gt;&#xA;जपयज्ञान्मनोयज्ञांस्त्रिदिवेऽपि चकार सः ॥&#x9;008c&lt;br&gt;&#xA;देवानभ्यर्चयच्चापि विधिवत्स सुरेश्वरः ।&#x9;009a&lt;br&gt;&#xA;सर्वानेव यथान्यायं यथापूर्वमरिन्दम ॥&#x9;009c&lt;br&gt;&#xA;अथेन्द्रोऽहमिति ज्ञात्वा अहङ्कारं समाविशत् ।&#x9;010a&lt;br&gt;&#xA;सर्वाश्चैव क्रियास्तस्य पर्यहीयन्त भूपतेः ॥&#x9;010c&lt;br&gt;&#xA;सप्तर्षीन्वाहयामास वरदानदमान्वितः ।&#x9;011a&lt;br&gt;&#xA;परिहीनक्रियश्चैव दुर्बलत्वमुपेयिवान् ॥&#x9;011c&lt;br&gt;&#xA;तस्य वाहयतः कालो मुनिमुख्यांस्तपोधनान् ।&#x9;012a&lt;br&gt;&#xA;अहङ्काराभिभूतस्य सुमहानत्यवर्तत ॥&#x9;012c&lt;br&gt;&#xA;अथ पर्यायशः सर्वान्वाहनायोपचक्रमे ।&#x9;013a&lt;br&gt;&#xA;पर्यायश्चाप्यगस्त्यस्य समपद्यत भारत ॥&#x9;013c&lt;br&gt;&#xA;अथागत्य महातेजा भृगुर्ब्रह्मविदांवरः ।&#x9;014a&lt;br&gt;&#xA;अगस्त्यमाश्रमस्थं वै समुपेत्येदमब्रवीत् ॥&#x9;014c&lt;br&gt;&#xA;एवं वयमसत्कारं देवेन्द्रस्यास्य दुर्मतेः ।&#x9;015a&lt;br&gt;&#xA;नहुषस्य किमर्थं वै मर्षयाम महामुने ॥&#x9;015c&lt;br&gt;&#xA;अगस्त्य उवाच &#x9;016&lt;br&gt;&#xA;कथमेष मया शक्यः शप्तुं यस्य महामुने ।&#x9;016a&lt;br&gt;&#xA;वरदेन वरो दत्तो भवतो विदितश्च सः ॥&#x9;016c&lt;br&gt;&#xA;यो मे दृष्टिपथं गच्छेत्स मे वश्यो भवेदिति ।&#x9;017a&lt;br&gt;&#xA;इत्यनेन वरं देवो याचितो गच्छता दिवम् ॥&#x9;017c&lt;br&gt;&#xA;एवं न दग्धः स मया भवता च न संशयः ।&#x9;018a&lt;br&gt;&#xA;अन्येनाप्यृषिमुख्येन न दग्धो न च पातितः ॥&#x9;018c&lt;br&gt;&#xA;अमृतं चैव पानाय दत्तमस्मै पुरा विभो ।&#x9;019a&lt;br&gt;&#xA;महात्मना तदर्थं च नास्माभिर्विनिपात्यते ॥&#x9;019c&lt;br&gt;&#xA;प्रायच्छत वरं देवः प्रजानां दुःखकारणम् ।&#x9;020a&lt;br&gt;&#xA;द्विजेष्वधर्मयुक्तानि स करोति नराधमः ॥&#x9;020c&lt;br&gt;&#xA;तत्र यत्प्राप्तकालं नस्तद्ब्रूहि वदतांवर ।&#x9;021a&lt;br&gt;&#xA;भवांश्चापि यथा ब्रूयात्तत्कर्तास्मि न संशयः ॥&#x9;021c&lt;br&gt;&#xA;भृगुरुवाच &#x9;022&lt;br&gt;&#xA;पितामहनियोगेन भवन्तं सोऽहमागतः ।&#x9;022a&lt;br&gt;&#xA;प्रतिकर्तुं बलवति नहुषे दर्पमोहिते ॥&#x9;022c&lt;br&gt;&#xA;अद्य हि त्वां सुदुर्बुद्धी रथे योक्ष्यति देवराट् ।&#x9;023a&lt;br&gt;&#xA;अद्यैनमहमुद्वृत्तं करिष्येऽनिन्द्रमोजसा ॥&#x9;023c&lt;br&gt;&#xA;अद्येन्द्रं स्थापयिष्यामि पश्यतस्ते शतक्रतुम् ।&#x9;024a&lt;br&gt;&#xA;सञ्चाल्य पापकर्माणमैन्द्रात्स्थानात्सुदुर्मतिम् ||&#x9;024c&lt;br&gt;&#xA;अद्य चासौ कुदेवेन्द्रस्त्वां पदा धर्षयिष्यति ।&#x9;025a&lt;br&gt;&#xA;दैवोपहतचित्तत्वादात्मनाशाय मन्दधीः ॥&#x9;025c&lt;br&gt;&#xA;व्युत्क्रान्तधर्मं तमहं धर्षणामर्षितो भृशम् ।&#x9;026a&lt;br&gt;&#xA;अहिर्भवस्वेति रुषा शप्स्ये पापं द्विजद्रुहम् ॥&#x9;026c&lt;br&gt;&#xA;तत एनं सुदुर्बुद्धिं धिक्शब्दाभिहतत्विषम् ।&#x9;027a&lt;br&gt;&#xA;धरण्यां पातयिष्यामि पश्यतस्ते महामुने ॥&#x9;027c&lt;br&gt;&#xA;नहुषं पापकर्माणमैश्वर्यबलमोहितम् ।&#x9;028a&lt;br&gt;&#xA;यथा च रोचते तुभ्यं तथा कर्तास्म्यहं मुने ॥&#x9;028c&lt;br&gt;&#xA;एवमुक्तस्तु भृगुणा मैत्रावरुणिरव्ययः ।&#x9;029a&lt;br&gt;&#xA;अगस्त्यः परमप्रीतो बभूव विगतज्वरः ॥ &#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/157/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/157/</guid>
      <description>&lt;p&gt;श्रीः&#xA;अध्यायः 157&lt;/p&gt;&#xA;&lt;p&gt;नहुषेणागस्त्यस्य स्वयाने योजनम् ॥ 1 ॥ तथा तेन सह श्रुतिप्रामाण्यविवादे स्वविरुद्धभाषिणोऽगस्त्यस्य मस्तके स्वपादेन ताडनम् ॥ 2 ॥ तदा तज्जटान्तर्निगूढेन भृगुणा शापदानेन तस्याधःपातनम् ॥ 3 ॥ ततो देवैरिन्द्रस्य स्वपदेऽभिषेचनम् ॥ 4 । नहुषस्य स्वकृतपूर्वबलिदीपदानादिजसुकृतमहिम्ना पुनः स्वर्गप्राप्तिः ॥ 5 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;कथं वै स विपन्नश्च कथं वै पातितो भुवि ।&#x9;001a&lt;br&gt;&#xA;कथं देवेन्द्रतां प्राप्तस्तद्भवान्वक्तुमर्हति ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;एवं तयोः संवदतोः क्रियास्तस्य महात्मनः ।&#x9;002a&lt;br&gt;&#xA;सर्वा एव प्रवर्तन्ते या दिव्या याश्च मानुषाः ॥&#x9;002c&lt;br&gt;&#xA;तथैव दीपदानानि सर्वोपकरणानि वै ।&#x9;003a&lt;br&gt;&#xA;बलिकर्म च यच्चान्यद्वत्सकाश्च पृथग्विधाः ॥&#x9;003c&lt;br&gt;&#xA;सर्वास्तस्य समुत्पन्ना देवेन्द्रस्य महात्मनः ।&#x9;004a&lt;br&gt;&#xA;देवलोके नृलोके च सदाचारपुरस्कृताः ॥&#x9;004c&lt;br&gt;&#xA;ताश्चोद्भवन्ति राजेन्द्र समृद्ध्यै गृहमेधिनः ।&#x9;005a&lt;br&gt;&#xA;धूपप्रदानैर्दीपैश्च नमस्कारैस्तथैव च ॥&#x9;005c&lt;br&gt;&#xA;यथा सिद्धस्य चान्नस्य गृह्य चाग्रं प्रदीयते ।&#x9;006a&lt;br&gt;&#xA;बलयश्च गृहोद्देशे ततः प्रीयन्ति देवताः ॥&#x9;006c&lt;br&gt;&#xA;यथा च गृहिणस्तोषो भवेद्वै बलिकर्मणि ।&#x9;007a&lt;br&gt;&#xA;तथा शतगुणा प्रीतिर्देवतानां प्रजायते ॥&#x9;007c&lt;br&gt;&#xA;एवं धूपप्रदानं च दीपदानं च साधवः ।&#x9;008a&lt;br&gt;&#xA;प्रयच्छति नमस्कारैर्युक्तमात्मगुणावहम् ॥&#x9;008c&lt;br&gt;&#xA;स्नानेनाद्भिश्च यत्कर्म क्रियते वै विपश्चिता ।&#x9;009a&lt;br&gt;&#xA;नमस्कारप्रयुक्तेन तेन प्रीणन्ति देवताः ॥&#x9;009c&lt;br&gt;&#xA;पितरश्च महाभागा ऋषयश्च तपोधनाः ।&#x9;010a&lt;br&gt;&#xA;गृह्याश्च देवताः सर्वाः प्रीयन्ते विधिनाऽर्चिताः ॥&#x9;010c&lt;br&gt;&#xA;इत्येतां बुद्धिमास्थाय नहुषः स नरेश्वरः ।&#x9;011a&lt;br&gt;&#xA;सुरेन्द्रत्वं महत्प्राप्य कृतवानेतदद्भुतम् ॥&#x9;011c&lt;br&gt;&#xA;कस्य चित्त्वथ कालस्य भाग्यक्षय उपस्थिते ।&#x9;012a&lt;br&gt;&#xA;सर्वमेतदवज्ञाय न चकार यथाविधि ॥&#x9;012c&lt;br&gt;&#xA;ततः स परिहीणोऽभूत्सुरेन्द्रो बलदर्पतः ।&#x9;013a&lt;br&gt;&#xA;धूपदीपादिकविधिं न यथावच्चकार ह ।&#x9;013c&lt;br&gt;&#xA;ततोऽस्य यज्ञविषयो रक्षोभिः परिबाध्यते ॥&#x9;013e&lt;br&gt;&#xA;अथागस्त्यमृषिश्रेष्ठं वाहनायाजुहाव ह ।&#x9;014a&lt;br&gt;&#xA;द्रुतं सरस्वतीकूलात्स्मयन्निव महाबलः ॥&#x9;014c&lt;br&gt;&#xA;ततो भृगुर्महातेजा मैत्रावरुणिमब्रवीत् ।&#x9;015a&lt;br&gt;&#xA;निमीलयस्व नयने जटां यावद्विशामि ते ।&#x9;015c&lt;br&gt;&#xA;&#39;सुरेन्द्रपतनायेति स च नेत्रं न्यमीलयत् ॥&#39;&#x9;015e&lt;br&gt;&#xA;ततोऽगस्त्यस्याथ जटां दृष्ट्वा प्राविशदच्युतः ।&#x9;016a&lt;br&gt;&#xA;भृगुः स सुमहातेजाः पातनाय नृपस्य च ॥&#x9;016c&lt;br&gt;&#xA;ततः स देवराट् प्राप्तस्तमृषिं वाहनाय वै ।&#x9;017a&lt;br&gt;&#xA;ततोऽगस्त्यः सुरपतिं वाक्यमाह विशाम्पते ।&#x9;017c&lt;br&gt;&#xA;योजयस्वेति मां क्षिप्रं कं च देशं वहामि ते ॥&#x9;017e&lt;br&gt;&#xA;यत्र वक्ष्यसि तत्र त्वां नयिष्यामि सुराधिप ।&#x9;018a&lt;br&gt;&#xA;इत्युक्तो नरहुषस्तेन योजयामास तं मुनिम् ॥&#x9;018c&lt;br&gt;&#xA;भृगुस्तस्य जटान्तस्थो बभूव हृषितो भृशम् ।&#x9;019a&lt;br&gt;&#xA;न चापि दर्शनं तस्य चकार स भृगुस्तदा ।&#x9;019c&lt;br&gt;&#xA;वरदानप्रभावज्ञो नहुषस्य महात्मनः ॥&#x9;019e&lt;br&gt;&#xA;न चुकोप तदाऽगस्त्यो युक्तोऽपि नहुषेण वै ।&#x9;020a&lt;br&gt;&#xA;तं तु राजा पदैकेन चोदयामास भारत ।&#x9;020c&lt;br&gt;&#xA;&#39;श्रुतिः स्मृतिः प्रमाणं वा नेतिवादेन देवराट् ॥&#39;&#x9;020e&lt;br&gt;&#xA;न चुकोप स धर्मात्मा ततः पादेन देवराट् ।&#x9;021a&lt;br&gt;&#xA;अगस्त्यस्य तदा क्रुद्धो वामेनाभ्यहनच्छिरः ॥&#x9;021c&lt;br&gt;&#xA;तस्मिञ्शिरस्यभिहते स जटान्तर्गतो भृगुः ।&#x9;022a&lt;br&gt;&#xA;शशाप बलवत्क्रुद्धो नहुषं पापचेतसम् ॥&#x9;022c&lt;br&gt;&#xA;यस्मात्पदाऽवधीः क्रोधाच्छिरसीमं महामुनिम् ।&#x9;023a&lt;br&gt;&#xA;तस्मादाशु महीं गच्छ सर्पो भूत्वा सुदुर्मते ॥&#x9;023c&lt;br&gt;&#xA;शप्तोऽथ स तदा तेन सर्पो भूत्वा पपात ह ।&#x9;024a&lt;br&gt;&#xA;अदृष्टेनाथ भृगुणा भूतले भरतर्षभ ॥&#x9;024c&lt;br&gt;&#xA;भृगुं हि यदि सोऽद्राक्षीन्नहुषः पृथिवीपते ।&#x9;025a&lt;br&gt;&#xA;स शक्तोनाऽभविष्यद्वै पातने तस्य तेजसा ॥&#x9;025c&lt;br&gt;&#xA;स तु तैस्तैः प्रदानैश्च तपोभिर्नियमैस्तथा ।&#x9;026a&lt;br&gt;&#xA;पतितोऽपि महाराज भूतले स्मृतिमानभूत् ॥&#x9;026c&lt;br&gt;&#xA;प्रसादयामास भृगुं शापान्तो मे भवेदिति ।&#x9;027a&lt;br&gt;&#xA;ततोऽगस्त्यः कृपाविष्टः प्रासादयत तं भृगुम् ।&#x9;027c&lt;br&gt;&#xA;शापान्तार्थं महाराज स च प्रादात्कृपान्वितः ॥&#x9;027e&lt;br&gt;&#xA;भृगुरुवाच &#x9;028&lt;br&gt;&#xA;राजा युधिष्ठिरो नाम भविष्यति कुरूद्वहः ।&#x9;028a&lt;br&gt;&#xA;स त्वां मोक्षयिता शापादित्युक्त्वाऽन्तरधीयत ॥&#x9;028c&lt;br&gt;&#xA;अगस्त्योऽपि महातेजाः कृत्वा कार्यं शतक्रतोः ।&#x9;029a&lt;br&gt;&#xA;स्वमाश्रमपदं प्रायात्पूज्यमानो द्विजातिभिः ॥&#x9;029c&lt;br&gt;&#xA;नहुषोऽपि त्वया राजंस्तस्माच्छापात्समुद्धृतः ।&#x9;030a&lt;br&gt;&#xA;जगाम ब्रह्मभवनं पश्यतस्ते जनाधिप ॥&#x9;030c&lt;br&gt;&#xA;तदा स पातयित्वा तं नहुषं भूतले भृगुः ।&#x9;031a&lt;br&gt;&#xA;जगाम ब्रह्मभवनं ब्रह्मणे च न्यवेदयत् ॥&#x9;031c&lt;br&gt;&#xA;ततः शक्रं समानाय्य देवानाह पितामहः ।&#x9;032a&lt;br&gt;&#xA;वरदानान्मम सुरा नहुषो राज्यमाप्तवान् ।&#x9;032c&lt;br&gt;&#xA;स चागस्त्येन क्रुद्धेन भ्रंशितो भूतलं गतः ॥&#x9;032e&lt;br&gt;&#xA;न च शक्यं विना राज्ञा सुखं वर्तयितुं क्वचित् ।&#x9;033a&lt;br&gt;&#xA;तस्मादयं पुनः शक्रो देवराज्येऽभिषिच्यताम् ॥&#x9;033c&lt;br&gt;&#xA;एवं सम्भाषमाणं तु देवाः पार्थ पितामहम् ।&#x9;034a&lt;br&gt;&#xA;एवमस्त्विति संहृष्टाः प्रत्यूचुस्तं नराधिप ॥&#x9;034c&lt;br&gt;&#xA;सोऽभिषिक्तो भगवता देवराज्ये च वासवः ।&#x9;035a&lt;br&gt;&#xA;ब्रह्मणा राजशार्दूल यथापूर्वं व्यरोचत ॥&#x9;035c&lt;br&gt;&#xA;एवमेतत्पुरावृत्तं नहुषस्य व्यतिक्रमात् ।&#x9;036a&lt;br&gt;&#xA;स च तैरेव संसिद्धो नहुषः कर्मभिः पुनः ॥&#x9;036c&lt;br&gt;&#xA;तस्माद्दीपाः प्रदातव्याः सायं वै गृहमेधिभिः ।&#x9;037a&lt;br&gt;&#xA;दिव्यं चक्षुरवाप्नोति प्रेत्य दीपस्य दायकः ।&#x9;037c&lt;br&gt;&#xA;पूर्णचन्द्रप्रतीकाशा दीपदाश्च भवन्त्युत ॥&#x9;037e&lt;br&gt;&#xA;यावदक्षिणिमेषाणि ज्वलन्ते तावतीः समाः ।&#x9;038a&lt;br&gt;&#xA;रूपवान्बलवांश्चापि नरो भवति दीपदः ॥&#x9;038c&lt;br&gt;&#xA;य इदं शृणुयाद्वापि पठते यो द्विजोत्तमः ।&#x9;039a&lt;br&gt;&#xA;ब्रह्मलोकमवाप्नोति स च वै नात्र संशयः ॥ &#x9;039c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/158/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/158/</guid>
      <description>&lt;p&gt;श्रीः&#xA;अध्यायः 158&lt;/p&gt;&#xA;&lt;p&gt;भीष्मेण युधिष्ठिरम् प्रति ब्रह्मस्वापहारस्यानर्थहेतुताया प्रमाणतया नृपचण्डालसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;ब्राह्मणस्वानि ये मन्दा हरन्ति भरतर्षभ ।&#x9;001a&lt;br&gt;&#xA;नृशंसकारिणो योनिं कां ते गच्छन्ति मानवाः ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;पातकानां परं ह्येतद्ब्रह्मस्वहरणं बलात् ।&#x9;002a&lt;br&gt;&#xA;सान्वयास्ते विनश्यन्ति चण्डालाः प्रेत्य चेह च ॥&#x9;002c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;003a&lt;br&gt;&#xA;चण्डालस्य च संवादं क्षत्रबन्धोश्च भारत ॥&#x9;003c&lt;br&gt;&#xA;राजोवाच &#x9;004&lt;br&gt;&#xA;वृद्धरूपोऽसि चण्डाल बालवच्च विचेष्टसे ।&#x9;004a&lt;br&gt;&#xA;श्वखराणां रजःसेवी कस्मादुद्विजसे गवाम् ॥&#x9;004c&lt;br&gt;&#xA;साधुभिर्गर्हितं कर्म चण्डालस्य विधीयते ।&#x9;005a&lt;br&gt;&#xA;कस्माद्गोरजसा ध्वस्तमङ्गं तोयेन सिञ्चसि ॥&#x9;005c&lt;br&gt;&#xA;चण्डाल उवाच &#x9;006&lt;br&gt;&#xA;ब्राह्मणस्य गवां राजन्प्रयान्तीनां रजः पुरा ।&#x9;006a&lt;br&gt;&#xA;सोममुद्ध्वंसयामास तं सोममपिबन्द्विजाः ॥&#x9;006c&lt;br&gt;&#xA;भृत्यानामपि राज्ञस्तु रजसा ध्वंसितं मखे ।&#x9;007a&lt;br&gt;&#xA;तत्पानाच्च द्विजाः सर्वे क्षिप्रं नरकमाविशन् ॥&#x9;007c&lt;br&gt;&#xA;दीक्षितश्च स राजाऽपि क्षिप्रं नरकमाविशत् ।&#x9;008a&lt;br&gt;&#xA;सह तैर्याजकैः सर्वैर्ब्रह्मस्वमुपजीव्य तत् ॥&#x9;008c&lt;br&gt;&#xA;येऽपि तत्रापिबन्क्षीरं घृतं दधि च मानवाः ।&#x9;009a&lt;br&gt;&#xA;ब्राह्मणाः सहराजन्याः सर्वे नरकमाविशन् ॥&#x9;009c&lt;br&gt;&#xA;जघ्नुस्ताः पयसा पुत्रांस्तथा पौत्रान्विधूय तान् ।&#x9;010a&lt;br&gt;&#xA;पशूनवेक्षमाणश्च साधुवृत्तेन दम्पती ॥&#x9;010c&lt;br&gt;&#xA;अहं तत्रावसं राजन्ब्रह्मचारी जितेन्द्रियः ।&#x9;011a&lt;br&gt;&#xA;तासां मे रजसा ध्वस्तं भैक्षमासीन्नराधिप ||&#x9;011c&lt;br&gt;&#xA;चण्डालोऽहं ततो राजन्भुक्त्वा तदभवं नृप ।&#x9;012a&lt;br&gt;&#xA;ब्रह्मस्वहारी न नृपः सोऽप्रतिष्ठां गतिं ययौ ॥&#x9;012c&lt;br&gt;&#xA;तस्माद्धरेन्न विप्रस्वं कदाचिदपि किञ्चन ।&#x9;013a&lt;br&gt;&#xA;न पश्येन्नानुमोदेच्च न हर्तुं किञ्चिदाहरेत् ॥&#x9;013c&lt;br&gt;&#xA;ब्रह्मस्वं रजसा ध्वस्तं भुक्त्वा मां पश्य यादृशम् ।&#x9;014a&lt;br&gt;&#xA;तस्मात्सोमोऽप्यविक्रेयः पुरुषेण विपश्चिता ॥&#x9;014c&lt;br&gt;&#xA;एतद्धि धनमुत्कृष्टं द्विजानामविशेषतः ।&#x9;015a&lt;br&gt;&#xA;विक्रयं त्विह सोमस्य गर्हयन्ति मनीषिणः ॥&#x9;015c&lt;br&gt;&#xA;ये चैनं क्रीणते तात ये च विक्रीणते जनाः ।&#x9;016a&lt;br&gt;&#xA;ते तु वैवस्वतं प्राप्य रौरवं यान्ति सर्वशः ॥&#x9;016c&lt;br&gt;&#xA;सोमं तु रजसा ध्वस्तं विक्रीणन्विधिपूर्वकम् ।&#x9;017a&lt;br&gt;&#xA;श्रोत्रियो वार्धुषी भूत्वा नचिरं स विनश्यति ॥&#x9;017c&lt;br&gt;&#xA;नरकं त्रिंशतं प्राप्य स्वविष्ठामुपजीवति ।&#x9;018a&lt;br&gt;&#xA;ब्रह्मस्वहारी नरकान्यातनाश्चानुभूय तु ।&#x9;018c&lt;br&gt;&#xA;मलेषु च कृमिर्भूत्वा श्वविष्ठामुपजीवती ॥&#x9;018e&lt;br&gt;&#xA;श्वचर्यामतिमानं च सखिदारेषु विप्लवम् ।&#x9;019a&lt;br&gt;&#xA;तुलयाधारयद्धर्मो ह्यतिमानोऽतिरिच्यते ॥&#x9;019c&lt;br&gt;&#xA;म्लानं मां विकलं पश्य विवर्णं हरिणं कृशम् ।&#x9;020a&lt;br&gt;&#xA;अतिमानेन मां पश्य पापां गतिमुपागतम् ॥&#x9;020c&lt;br&gt;&#xA;अहं वै विपुले तात कुले धनसमन्विते ।&#x9;021a&lt;br&gt;&#xA;पौराणे जन्मनि विभो ज्ञानविज्ञानपारगः ॥&#x9;021c&lt;br&gt;&#xA;अभवं तत्र जानानो ह्येतान्दोषान्मदात्सदा ।&#x9;022a&lt;br&gt;&#xA;संरब्ध एव भूतानां पृष्ठमांसमभक्षयम् ॥&#x9;022c&lt;br&gt;&#xA;सोऽहं वै विदितः सर्वैर्दूरगो वनिनो वने ।&#x9;023a&lt;br&gt;&#xA;साधूनां परिभावेप्सुर्विप्राणां गर्वितो धनैः ।&#x9;023c&lt;br&gt;&#xA;इमामवस्थां सम्प्राप्तः पश्य कालस्य पर्ययम् ॥&#x9;023e&lt;br&gt;&#xA;आदीप्तमिव चैलान्तं भ्रमरैरिव चार्दितम् ।&#x9;024a&lt;br&gt;&#xA;धावमानं सुसंरब्ध पश्य मां रजसाऽन्वितम् ॥&#x9;024c&lt;br&gt;&#xA;स्वाध्यायैस्तु महात्पापं हरन्ति गृहमेधिनः ।&#x9;025a&lt;br&gt;&#xA;दानैः पृथग्विधैश्चापि विप्रजात्यां मनीषिणः ॥&#x9;025c&lt;br&gt;&#xA;तथा पापकृतं विप्रमाश्रमस्थं महीपते ।&#x9;026a&lt;br&gt;&#xA;सर्वसङ्गविनिर्मुक्तं छन्दांस्युत्तारयन्त्युत ॥&#x9;026c&lt;br&gt;&#xA;अहं हि पापयोन्यां वै प्रसूतः क्षत्रियर्षभ ।&#x9;027a&lt;br&gt;&#xA;निश्चयं नाधिगच्छामि कथं मुच्येयमित्युत ॥&#x9;027c&lt;br&gt;&#xA;जातिस्मरत्वं च मम केनचित्पूर्वकर्मणा ।&#x9;028a&lt;br&gt;&#xA;शुभने येन मोक्षं वै प्राप्तुमिच्छाम्यहं नृप ॥&#x9;028c&lt;br&gt;&#xA;त्वमिमं सम्प्रपन्नाय संशयं ब्रूहि पृच्छते ।&#x9;029a&lt;br&gt;&#xA;चण्डालत्वात्कथमहं मुच्येयमिति सत्तम ॥&#x9;029c&lt;br&gt;&#xA;राजोवाच &#x9;030&lt;br&gt;&#xA;चण्डाल प्रतिजानीहि येन मोक्षमवाप्स्यसि ।&#x9;030a&lt;br&gt;&#xA;ब्राह्मणार्थे त्यजन्प्राणान्गतिमिष्टामवाप्स्यसि ॥&#x9;030c&lt;br&gt;&#xA;दत्त्वा शरीरं क्रव्याद्भ्यो रणाग्नौ द्विजहेतुकम् ।&#x9;031a&lt;br&gt;&#xA;हित्वा प्राणान्प्रमोक्षस्ते नान्यथा मोक्षमर्हसि ॥&#x9;031c&lt;br&gt;&#xA;भीष्म उवाच &#x9;032&lt;br&gt;&#xA;इत्युक्तः स तदा तेन ब्रह्मस्वार्थे परन्तप ।&#x9;032a&lt;br&gt;&#xA;हित्वा रणमुखे प्राणान्गतिमिष्टामवाप ह ॥&#x9;032c&lt;br&gt;&#xA;तस्माद्रक्ष्यं त्वया पुत्र ब्रह्मस्वं भरतर्षभ ।&#x9;033a&lt;br&gt;&#xA;यदीच्छसि महाबाहो शाश्वतीं गतिमात्मनः ॥ &#x9;033c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/159/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/159/</guid>
      <description>&lt;p&gt;श्रीः&#xA;अध्यायः 159&lt;/p&gt;&#xA;&lt;p&gt;भीष्मेण युधिष्ठिरम् प्रति पुण्यपापकर्मफलभेदस्य पुण्यकर्मणां च तरतमभावस्य च बोधनाय तादृश कर्मविशेषसाध्यफलविशेषप्रतिपादकशक्रगौतमसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;एको लोकस्तु कृतिनां स्वर्गे लोके पितामह ।&#x9;001a&lt;br&gt;&#xA;उत तत्रापि नानात्वं सर्वं ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;कर्मभिः पार्थ नानात्वं लोकानां यान्ति मानवाः ।&#x9;002a&lt;br&gt;&#xA;पुण्यान्पुण्यकृतो यान्ति पापान्पापकृतो नराः ॥&#x9;002c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;003a&lt;br&gt;&#xA;गौतमस्य मुनेस्तात संवादं वासवस्य च ॥&#x9;003c&lt;br&gt;&#xA;ब्राह्मणो गौतमः कश्चिन्मृदुर्दान्तो जितेन्द्रियः ।&#x9;004a&lt;br&gt;&#xA;महावने हस्तिशिशुं परिद्यूनममातृकम् ॥&#x9;004c&lt;br&gt;&#xA;तं दृष्ट्वा जीवयामास सानुक्रोशो धृतव्रतः ।&#x9;005a&lt;br&gt;&#xA;स तु दीर्घेण कालेन बभूवातिबलो महान् ॥&#x9;005c&lt;br&gt;&#xA;तं प्रपन्नं महादीर्घं प्रभूतं सर्वतोमदम् ।&#x9;006a&lt;br&gt;&#xA;धृतराष्ट्रस्वरूपेण शक्रो जग्राह हस्तिनम् ॥&#x9;006c&lt;br&gt;&#xA;ह्रियमाणं तु तं दृष्ट्वा गौतमः संशितव्रतः ।&#x9;007a&lt;br&gt;&#xA;अभ्यभाषत राजानं धृतराष्ट्रं महातपाः ॥&#x9;007c&lt;br&gt;&#xA;मामाहार्षीर्हस्तिनं पुत्रमेनं दुःखात्पुष्टं धृतराष्ट्रात्कृतज्ञ ।&#x9;008a&lt;br&gt;&#xA;मैत्रं सतां सप्तपदं वदन्ति मित्रद्रोहो नेह राजन्स्पृशेत्त्वाम् ॥&#x9;008c&lt;br&gt;&#xA;इध्मोदकप्रदातारं शून्यपालं ममाश्रमे ।&#x9;009a&lt;br&gt;&#xA;विनीतमाचार्यकुले सुयुक्तं गुरुकर्मणि ॥&#x9;009c&lt;br&gt;&#xA;शिष्टं दान्तं कृतज्ञं च प्रियं च सततं मम ।&#x9;010a&lt;br&gt;&#xA;न मे विक्रोशतो राजन्हर्तुमर्हसि कुञ्जरम् ॥&#x9;010c&lt;br&gt;&#xA;धृतराष्ट्र उवाच &#x9;011&lt;br&gt;&#xA;गवां सहस्रं भवते ददानि शतानि निष्कस्य ददानि पञ्च ।&#x9;011a&lt;br&gt;&#xA;अन्यच्च वित्तं विविधं महर्षे किं ब्राह्मणस्येह गजेन कृत्यम् ॥&#x9;011c&lt;br&gt;&#xA;गौतम उवाच &#x9;012&lt;br&gt;&#xA;तवैव गावो हि भवन्तु राजन्दास्यः सनिष्का विविधं च रत्नम् ।&#x9;012a&lt;br&gt;&#xA;अन्यच्च वित्तं विविधं नरेन्द्र किं ब्राह्मणस्येह धनेन कृत्यम् ॥&#x9;012c&lt;br&gt;&#xA;धृतराष्ट्र उवाच &#x9;013&lt;br&gt;&#xA;ब्राह्मणानां हस्तिभिर्नास्ति कृत्यं राजन्यानां नागकुलानि विप्र ।&#x9;013a&lt;br&gt;&#xA;स्वं वाहनं नयतो नास्त्यधर्मो नागश्रेष्ठं गौतमास्मान्निवर्त ॥&#x9;013c&lt;br&gt;&#xA;गौतम उवाच &#x9;014&lt;br&gt;&#xA;यत्र प्रेतो नन्दति पुण्यकर्मा यत्र प्रेतः शोचते पापकर्मा ।&#x9;014a&lt;br&gt;&#xA;वैवस्वतस्य सदने महात्मनस्तत्र त्वाऽहं हस्तिनं यातयिष्ये ॥&#x9;014c&lt;br&gt;&#xA;धृतराष्ट्र उवाच &#x9;015&lt;br&gt;&#xA;ये निष्क्रिया नास्तिकाः श्रद्धधानाः पापात्मान इन्द्रियार्थे निसृष्टाः ।&#x9;015a&lt;br&gt;&#xA;यमस्य ते यातनां प्राप्नुवन्ति परं गन्ता धृतराष्ट्रो न तत्र ॥&#x9;015c&lt;br&gt;&#xA;गौतम उवाच &#x9;016&lt;br&gt;&#xA;वैवस्वती संयमनी जनानां यत्रानृतं नोच्यते यत्र सत्यम् ।&#x9;016a&lt;br&gt;&#xA;यत्राम्बलान्बलिनो घातयन्ति तत्र त्वाऽहं हस्तिनं यातयिष्ये ॥&#x9;016c&lt;br&gt;&#xA;धृतराष्ट्र उवाच &#x9;017&lt;br&gt;&#xA;ज्येष्ठां स्वसारं पितरं मातरं च गुरून्यथाऽमानयन्तश्चरन्ति ।&#x9;017a&lt;br&gt;&#xA;तथाविधानामेष लोको महर्षे परं गन्ता धृतराष्ट्रो न तत्र ॥&#x9;017c&lt;br&gt;&#xA;गौतम उवाच &#x9;018&lt;br&gt;&#xA;मन्दाकिनी वैश्रवणस्य राज्ञो महाभागा भोगिजनप्रवेश्या ।&#x9;018a&lt;br&gt;&#xA;गन्धर्वयक्षैरप्सरोभिश्च जुष्टा तत्र त्वाऽहं हस्तिनं यातयिष्ये ॥&#x9;018c&lt;br&gt;&#xA;धृतराष्ट्र उवाच &#x9;019&lt;br&gt;&#xA;अतिथिव्रताः सुव्रता ये जना वै प्रतिश्रयं ददति ब्राह्मणेभ्यः ।&#x9;019a&lt;br&gt;&#xA;शिष्टाशिनः संविभज्याश्रितेभ्यो मन्दाकिनीं तेऽपि हि भूषयन्ति ॥&#x9;019c&lt;br&gt;&#xA;गौतम उवाच &#x9;020&lt;br&gt;&#xA;मेरोरग्रे यद्वनं भाति रम्यं सुपुष्पितं किन्नरीगीतजुष्टम् ।&#x9;020a&lt;br&gt;&#xA;सुदर्शना यत्र जम्बूर्विशाला तत्र त्वाऽहं हस्तिनं यातयिष्ये ॥&#x9;020c&lt;br&gt;&#xA;धृतराष्ट्र उवाच &#x9;021&lt;br&gt;&#xA;ये ब्राह्मणा मृदवः सत्यशीला बहुश्रुताः सर्वभूताभिरामाः ।&#x9;021a&lt;br&gt;&#xA;येऽधीयते सेतिहासं पुराणं मध्वाहुत्या जुह्वति वै द्विजेभ्यः ॥&#x9;021c&lt;br&gt;&#xA;तथाविधानामेष लोको महर्षे परं गन्ता धृतराष्ट्रो न तत्र ।&#x9;022a&lt;br&gt;&#xA;यदन्यत्ते विदितं स्थानमस्ति तद्ब्रूहि त्वं त्वरितो ह्येष यामि ॥&#x9;022c&lt;br&gt;&#xA;गौतम उवाच &#x9;023&lt;br&gt;&#xA;सुपुष्पितं किन्नरराजजुष्टं प्रियं वनं नन्दनं नारदस्य ।&#x9;023a&lt;br&gt;&#xA;गन्धर्वाणामप्सरसां च सद्म तत्र त्वाऽहं हस्तिनं यातयिष्ये ॥&#x9;023c&lt;br&gt;&#xA;धृतराष्ट्र उवाच &#x9;024&lt;br&gt;&#xA;ये नृत्यगीते कुशला जनाः सदा देवात्मानः प्रियकामाश्चरन्ति ।&#x9;024a&lt;br&gt;&#xA;तथाविधानामेष लोको महर्षे परं गन्ता धृतराष्ट्रो न तत्र ॥&#x9;024c&lt;br&gt;&#xA;गौतम उवाच &#x9;025&lt;br&gt;&#xA;यत्रोत्तराः कुरवो भान्ति रम्या देवैः सार्धं मोदमाना नरेन्द्र ।&#x9;025a&lt;br&gt;&#xA;यत्राग्नियौनाश्च वसन्ति विप्रा अब्योनयः पर्वतयोनयश्च ॥&#x9;025c&lt;br&gt;&#xA;यत्र शक्रो वर्षति सर्वकामान्यत्र स्त्रियः कामचारा भवन्ति ।&#x9;026a&lt;br&gt;&#xA;यत्र चेर्ष्या नास्ति नारीनराणां तत्र त्वाऽहं हस्तिनं यातयिष्ये ॥&#x9;026c&lt;br&gt;&#xA;धृतराष्ट्र उवाच &#x9;027&lt;br&gt;&#xA;ये सर्वभूतेषु निवृत्तकामा अमांसादा न्यस्तदण्डाश्चरन्ति ।&#x9;027a&lt;br&gt;&#xA;न हिंसन्ति स्थावरं जङ्गमानि भूतानां ये सर्वभूतात्मभूताः ॥&#x9;027c&lt;br&gt;&#xA;निराशिषो निर्ममा वीतरागा लाभालाभे तुल्यनिन्दाप्रशंसाः ।&#x9;028a&lt;br&gt;&#xA;तथाविधानामेष लोको महर्षे परं गन्ता धृतराष्ट्रो न तत्र ॥&#x9;028c&lt;br&gt;&#xA;गौतम उवाच &#x9;029&lt;br&gt;&#xA;ततोऽपरे भान्ति लोकाः सनातनाः सुपुण्यगन्धा विरजा वीतशोकाः ।&#x9;029a&lt;br&gt;&#xA;सोमस्य राज्ञः सदने महात्मनस्तत्र त्वाऽहं हस्तिनं यातयिष्ये ॥&#x9;029c&lt;br&gt;&#xA;धृतराष्ट्र उवाच &#x9;030&lt;br&gt;&#xA;ये दानशीला न प्रतिगृह्णते सदा न चाप्यर्थांश्चाददते परेभ्यः ।&#x9;030a&lt;br&gt;&#xA;येषामदेयमर्हते नास्ति किञ्चित्सर्वातिथ्याः सुप्रजना जनाश्च ॥&#x9;030c&lt;br&gt;&#xA;ये क्षन्तारो नाभिजल्पन्ति चान्याञ्शक्ता भूत्वा सततं पुण्यशीलाः ।&#x9;031a&lt;br&gt;&#xA;तथाविधानामेष लोको महर्षे परं गन्ता धृतराष्ट्रो न तत्र ॥&#x9;031c&lt;br&gt;&#xA;गौतम उवाच &#x9;032&lt;br&gt;&#xA;ततोऽपरे भान्ति लोकाः सनातना विराजसा वितमस्का विशोकाः ।&#x9;032a&lt;br&gt;&#xA;आदित्यदेवस्य पदं महात्मनस्तत्र त्वाऽहं हस्तिनं यातयिष्ये ॥&#x9;032c&lt;br&gt;&#xA;धृतराष्ट्र उवाच &#x9;033&lt;br&gt;&#xA;स्वाध्यायशीला गुरुशुश्रूषकाश्च तपस्विनः सुव्रताः सत्यसन्धाः ।&#x9;033a&lt;br&gt;&#xA;आचार्याणामप्रतिकूलभाषिणो नित्योत्थिता गुरुकर्मस्वचोद्याः ॥&#x9;033c&lt;br&gt;&#xA;तथाविधानामेष लोको महर्षे विशुद्धानां भावितो वाग्यतानाम् ।&#x9;034a&lt;br&gt;&#xA;सत्ये स्थितानां वेदविदां महात्मनां परं गन्ता धृतराष्ट्रो न तत्र ॥&#x9;034c&lt;br&gt;&#xA;गौतम उवाच &#x9;035&lt;br&gt;&#xA;ततोऽपरे भान्ति लोकाः सनातनाः सुपुण्यगन्धा विरजा विशोकाः ।&#x9;035a&lt;br&gt;&#xA;वरुणस्य राज्ञः सदने महात्मनस्तत्र त्वाऽहं हस्तिनं यातयिष्ये ॥&#x9;035c&lt;br&gt;&#xA;धृतराष्ट्र उवाच &#x9;036&lt;br&gt;&#xA;चातुर्मास्यैर्ये यजन्ते जनाः सदा तथेष्टीनां दशशतं प्राप्नुवन्ति ।&#x9;036a&lt;br&gt;&#xA;ये चाग्निहोत्रं जुह्वति श्रद्दधाना यथान्यायं त्रीणि वर्षाणि विप्राः ॥&#x9;036c&lt;br&gt;&#xA;स्वदारगाणां धर्मकृतां महात्मनां यथोदिते वर्त्मनि सुस्थितानाम् ।&#x9;037a&lt;br&gt;&#xA;धर्मात्मनामुद्वहतां गतिं तां परं गन्ता धृतराष्ट्रो न तत्र ॥&#x9;037c&lt;br&gt;&#xA;गौतम उवाच &#x9;038&lt;br&gt;&#xA;इन्द्रस्य लोका विरजा विशोका दुरन्वयाः काङ्क्षिता मानवानाम् ।&#x9;038a&lt;br&gt;&#xA;तस्याहं ते भवने भूरितेजसो राजन्निमं हस्तिनं यातयिष्ये ॥&#x9;038c&lt;br&gt;&#xA;धृतराष्ट्र उवाच &#x9;039&lt;br&gt;&#xA;शतवर्षजीवी यश्च शूरो मनुष्यो वेदाध्यायी यश्च यज्वाऽप्रमत्तः ।&#x9;039a&lt;br&gt;&#xA;एते सर्वे शक्रलोकं व्रजन्ति परं गन्ता धृतराष्ट्रो न तत्र ॥&#x9;039c&lt;br&gt;&#xA;गौतम उवाच &#x9;040&lt;br&gt;&#xA;प्राजापत्याः सन्ति लोका महान्तो नाकस्य पृष्ठे पुष्कला वीतशोकाः ।&#x9;040a&lt;br&gt;&#xA;मनीषिणां सर्वलोकाभयानां तत्र त्वाऽहं हस्तिनं यातयिष्ये ॥&#x9;040c&lt;br&gt;&#xA;धृतराष्ट्र उवाच &#x9;041&lt;br&gt;&#xA;ये राजानो राजसूयाभिषिक्ता धर्मात्मानो रक्षितारः प्रजानाम् ।&#x9;041a&lt;br&gt;&#xA;ये चाश्वमेधावभृथे प्लुताङ्गास्तेषां लोका धृतराष्ट्रो न तत्र ॥&#x9;041c&lt;br&gt;&#xA;गौतम उवाच &#x9;042&lt;br&gt;&#xA;ततःपरं भान्ति लोकाः सनातनाः सुपुण्यगन्धा विरजा वीतशोकाः ।&#x9;042a&lt;br&gt;&#xA;तस्मिन्नहं दुर्लभे चाप्यधृष्ये गवां लोके हस्तिनं यातयिष्ये ॥&#x9;042c&lt;br&gt;&#xA;धृतराष्ट्र उवाच &#x9;043&lt;br&gt;&#xA;यो गोसहस्री शतदो महात्मा यो गोशती दश दद्याच्च शक्त्या ।&#x9;043a&lt;br&gt;&#xA;तथा दशभ्यो यश्च दद्यादिहैकां पञ्चभ्यो वा दानशीलस्तथैकाम् ॥&#x9;043c&lt;br&gt;&#xA;ये जीर्यन्ते ब्रह्मचर्येण विप्रा ब्राह्मीं वाचं परिरक्षन्ति चैव ।&#x9;044a&lt;br&gt;&#xA;मनस्विनस्तीर्थयात्रापरा ये ते तत्र मोदन्ति ततो विमानैः ॥&#x9;044c&lt;br&gt;&#xA;प्रभासं मानसं तीर्थ पुष्कराणि महत्सरः ।&#x9;045a&lt;br&gt;&#xA;पुण्यं च नैमिषं तीर्थं बाहुदां करतोयिनीम् ॥&#x9;045c&lt;br&gt;&#xA;गयां हयशिरश्चैव विपाशां स्थूलवालुकाम् ।&#x9;046a&lt;br&gt;&#xA;तूष्णीं गङ्गां शनैर्गङ्गां महाह्रदमथापि च ॥&#x9;046c&lt;br&gt;&#xA;गोमतीं कौशिकीं पम्पां महात्मानो धृतव्रताः ।&#x9;047a&lt;br&gt;&#xA;सरस्वतीदृषद्वत्यौ यमुनां ये तु यान्ति च ॥&#x9;047c&lt;br&gt;&#xA;तत्र ते दिव्यसंस्थाना दिव्यमाल्यधराः शिवाः ।&#x9;048a&lt;br&gt;&#xA;प्रयान्ति पुण्यगन्धाढ्या धृतराष्ट्रो न तत्र वै ॥&#x9;048c&lt;br&gt;&#xA;गौतम उवाच &#x9;049&lt;br&gt;&#xA;यत्र शीतभयं नास्ति न चोष्णभयमण्वपि ।&#x9;049a&lt;br&gt;&#xA;न क्षुत्पिपासे न ग्लानिर्न दुःखं न सुखं तथा ॥&#x9;049c&lt;br&gt;&#xA;न द्वेष्यो न प्रियः कश्चिन्न बन्धुर्न रिपुस्तथा ।&#x9;050a&lt;br&gt;&#xA;न जरामरणे तत्र न पुण्यं न च पातकम् ||&#x9;050c&lt;br&gt;&#xA;तस्मिन्विरजसि स्फीते प्रज्ञासत्वव्यवस्थिते ।&#x9;051a&lt;br&gt;&#xA;स्वयम्भुभवने पुण्ये हस्तिनं यातयिष्यति ॥&#x9;051c&lt;br&gt;&#xA;धृतराष्ट्र उवाच &#x9;052&lt;br&gt;&#xA;निर्मुक्ताः सर्वसङ्गैर्ये कृतात्मानो यतव्रताः ।&#x9;052a&lt;br&gt;&#xA;अध्यात्मयोगसंस्तानैर्युक्ताः स्वर्गगतिं गताः ॥&#x9;052c&lt;br&gt;&#xA;ते ब्रह्मभवनं पुण्यं प्राप्नुवन्तीह सात्विकाः ।&#x9;053a&lt;br&gt;&#xA;न तत्र धृतराष्ट्रस्ते शक्यो द्रष्टुं महामुने ॥&#x9;053c&lt;br&gt;&#xA;गौतम उवाच &#x9;054&lt;br&gt;&#xA;रथन्तरं यत्र बृहच्च गीयते यत्र वेदिः पुण्यजनैर्वृता च ।&#x9;054a&lt;br&gt;&#xA;यत्रोपयाति हरिभिः सोमपीथी तत्र त्वाऽहं हस्तिनं यातयिष्ये ॥&#x9;054c&lt;br&gt;&#xA;बुध्यामि त्वां वृत्रहणं शतक्रतुं व्यतिक्रमन्तं भुवनानि विश्वा ।&#x9;055a&lt;br&gt;&#xA;कच्चिन्न वाचा वृजिनं कदाचिदकार्षं ते मनसोऽभिषङ्गात् ॥&#x9;055c&lt;br&gt;&#xA;शतक्रतुरुवाच &#x9;056&lt;br&gt;&#xA;मघवाऽहं लोकपथं प्रजानामन्वागमं परिवादे गजस्य ।&#x9;056a&lt;br&gt;&#xA;तस्माद्भवान्प्रणतं माऽनुशास्तु ब्रवीषि यत्तत्करवाणि सर्वम् ॥&#x9;056c&lt;br&gt;&#xA;गौतम उवाच &#x9;057&lt;br&gt;&#xA;श्वेतं करेणुं मम पुत्रं हि नागं प्रियं तु मे षष्टिवर्षं तु बालम् ।&#x9;057a&lt;br&gt;&#xA;यो मे वने वसतोऽभूद्द्वितीयस्तमेव मे देहि सुरेन्द्र नागम् ॥&#x9;057c&lt;br&gt;&#xA;शतक्रतुरुवाच &#x9;058&lt;br&gt;&#xA;अयं सुतस्ते द्विजमुख्यनाग आघ्रायते त्वामभिवीक्षमाणः ।&#x9;058a&lt;br&gt;&#xA;पादौ च ते नासिकयोपजिघ्रते श्रेयो ममाध्याहि नमश्च तेऽस्तु ॥&#x9;058c&lt;br&gt;&#xA;गौतम उवाच &#x9;059&lt;br&gt;&#xA;शिवं सदैवेह सुरेन्द्र तुभ्यं ध्यायामि पूजां च सदा प्रयुञ्जे ।&#x9;059a&lt;br&gt;&#xA;ममापि त्वं शक्र शिवं ददस्व त्वया दत्तं प्रतिगृह्णामि नागम् ॥&#x9;059c&lt;br&gt;&#xA;शतक्रतुरुवाच &#x9;060&lt;br&gt;&#xA;येषां वेदा निहिता वै गुहायां मनीषिणां सत्यवतां महात्मनाम् ।&#x9;060a&lt;br&gt;&#xA;तेषां त्वयैकेन महात्मनाऽस्मि बुद्धस्तस्मात्प्रीतिमांस्तेऽहमद्य ॥&#x9;060c&lt;br&gt;&#xA;हन्तैहि ब्राह्मण क्षिप्रं सह पुत्रेण हस्तिना ।&#x9;061a&lt;br&gt;&#xA;त्वं हि प्राप्तुं शुभाल्ँलोकानह्नाय च चिराय च ॥&#x9;061c&lt;br&gt;&#xA;भीष्म उवाच &#x9;062&lt;br&gt;&#xA;स गौतमं पुरुस्कृत्य सह पुत्रेण हस्तिना ।&#x9;062a&lt;br&gt;&#xA;दिवमाचक्रमे वज्री सद्भिः सह दुरासदम् ॥&#x9;062c&lt;br&gt;&#xA;इदं यः शृणुयान्नित्यं यः पठेद्वा जितेन्द्रियः ।&#x9;063a&lt;br&gt;&#xA;स याति ब्रह्मणो लोकं ब्राह्मणो गौतमो यथा ॥ &#x9;063c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/160/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/160/</guid>
      <description>&lt;p&gt;श्रीः&#xA;अध्यायः 160&lt;/p&gt;&#xA;&lt;p&gt;भीष्मेण युधिष्ठिरम् प्रति विप्रवचनस्यैहिकपारत्रिकश्रेयस्साधनत्वकथनम् ॥ 1 ॥ तथाऽनशनस्य महातपस्त्वकथनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;दानं बहुविधाकारं शान्तिः सत्यमहिंसितम् ।&#x9;001a&lt;br&gt;&#xA;स्वदारतुष्टिश्चोक्ता ते फलं दानस्य वाऽपि यत् ॥&#x9;001c&lt;br&gt;&#xA;पितामहस्य विदितं किमन्यत्तपसो बलात् ।&#x9;002a&lt;br&gt;&#xA;तपसो यत्परं तेऽद्य तन्नो व्याख्यातुमर्हसि ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;तपसः प्रक्षयो यावत्तावल्लोको युधिष्ठिर ।&#x9;003a&lt;br&gt;&#xA;मतं ममात्र कौन्तेय तपो नानशनात्परम् ॥&#x9;003c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;004a&lt;br&gt;&#xA;भगीरथस्य संवादं ब्रह्मणश्च महात्मनः ॥&#x9;004c&lt;br&gt;&#xA;अतीत्य सुरलोकं च गवां लोकं च भारत ।&#x9;005a&lt;br&gt;&#xA;ऋषिलोकं च सोऽगच्छद्भगीरथ इति श्रुतम् ॥&#x9;005c&lt;br&gt;&#xA;तं तु दृष्ट्वा वचः प्राह ब्रह्मा राजन्भगीरथम् ।&#x9;006a&lt;br&gt;&#xA;कथं भगीरथाऽऽगास्त्वमिमं लोकं दुरासदम् ॥&#x9;006c&lt;br&gt;&#xA;न हि देवा न गन्धर्वा न मनुष्या भगीरथ ।&#x9;007a&lt;br&gt;&#xA;आयान्त्यतप्ततपसः कथं वै त्वमिहागतः ॥&#x9;007c&lt;br&gt;&#xA;भगीरथ उवाच &#x9;008&lt;br&gt;&#xA;निश्शङ्कमन्नमददां ब्राह्मणोभ्यः शतं सहस्राणि सदैवतानाम् ।&#x9;008a&lt;br&gt;&#xA;ब्राह्मं व्रतं नित्यमास्थाय विद्वन्न त्वेवाहं तस्य फलादिहागाम् ॥&#x9;008c&lt;br&gt;&#xA;दशैकरात्रान्दशपञ्चरात्रानेकादशैकादशकान्क्रतूंश्च ।&#x9;009a&lt;br&gt;&#xA;ज्योतिष्टोमानां च शतं यदिष्टं फलेन तेनापि च नागतोऽहम् ॥&#x9;009c&lt;br&gt;&#xA;यच्चावसं जाह्नवीतीरनित्यः शतं समास्तप्यमानस्तपोऽहम् ।&#x9;010a&lt;br&gt;&#xA;अदां च तत्राश्वतरीसहस्रं नारीपुरं न च तेनाहमागाम् ॥&#x9;010c&lt;br&gt;&#xA;दशायुतानि चाश्वानां गोऽयुतानि च विंशतिम् ।&#x9;011a&lt;br&gt;&#xA;पुष्करेषु द्विजातिभ्यः प्रादां शतसहस्रशः ॥&#x9;011c&lt;br&gt;&#xA;सुवर्णचन्द्रोत्तमधारिणीनां कन्योत्तमानामददं सहस्रम् ।&#x9;012a&lt;br&gt;&#xA;षष्टिं सहस्राणि विभूषितानां जाम्बूनदैराभरणैर्न तेन ॥&#x9;012c&lt;br&gt;&#xA;दशार्बुदान्यददं गोसवेज्यास्वेकैकशो दश गा लोकनाथ ।&#x9;013a&lt;br&gt;&#xA;समानवत्साः पयसा समन्विताः सुवर्णकांस्योपदुहा न तेन ॥&#x9;013c&lt;br&gt;&#xA;आप्तोर्यामेषु नियतमेकैकस्मिन्दशाददम् ।&#x9;014a&lt;br&gt;&#xA;गृष्टीनां क्षीरदोग्ध्रीणां रोहिणीनां शतानि च ॥&#x9;014c&lt;br&gt;&#xA;दोग्ध्रीणां वै गवां चापि प्रयुतानि दशैव ह ।&#x9;015a&lt;br&gt;&#xA;प्रादां दशगुणं ब्रह्मन्न तेनाहमिहागतः ॥&#x9;015c&lt;br&gt;&#xA;वाजिनां बाह्लिजातानामयुतान्यददं दश ।&#x9;016a&lt;br&gt;&#xA;कर्काणां हेममालानां न च तेनाहमागतः ॥&#x9;016c&lt;br&gt;&#xA;कोटीश्च काञ्चनस्याष्टौ प्रादां ब्रह्मन्दशान्वहम् ।&#x9;017a&lt;br&gt;&#xA;एकैकस्मिन्क्रतौ तेन फलेनाहं न चागतः ॥&#x9;017c&lt;br&gt;&#xA;वाजिनां श्यामकर्णानां हरितानां पितामह ।&#x9;018a&lt;br&gt;&#xA;प्रादां हेमस्रजां ब्रह्मन्कोटीर्दश च सप्त च ॥&#x9;018c&lt;br&gt;&#xA;ईषादन्तान्महाकायान्काञ्चनस्रग्विभूषितान् ।&#x9;019a&lt;br&gt;&#xA;पद्मिनो वै सहस्राणि प्रादां दश च सप्त च ॥&#x9;019c&lt;br&gt;&#xA;अलङ्कृतानां देवेश दिव्यैः कनकभूषणैः ।&#x9;020a&lt;br&gt;&#xA;रथानां काञ्चनाङ्गानां सहस्राण्यददं दश ॥&#x9;020c&lt;br&gt;&#xA;सप्त चान्यानि युक्तानि वाजिभिः समलङ्कृतैः ।&#x9;021a&lt;br&gt;&#xA;दक्षिणावयवाः केचिद्वेदैर्ये सम्प्रकीर्तिताः ॥&#x9;021c&lt;br&gt;&#xA;वाजपेयेषु दशसु प्रादां तेष्वपि चाप्यहम् ।&#x9;022a&lt;br&gt;&#xA;शक्रतुल्यप्रभावाणामिज्यया विक्रमेण ह ॥&#x9;022c&lt;br&gt;&#xA;सहस्रं निष्ककण्ठानामददं दक्षिणामहम् ।&#x9;023a&lt;br&gt;&#xA;विजित्य भूपतीन्सर्वानर्थैरिष्ट्वा पितामह ।&#x9;023c&lt;br&gt;&#xA;अष्टभ्यो राजसूयेभ्यो न च तेनाहमागतः ॥&#x9;023e&lt;br&gt;&#xA;स्रोतश्च यावद्गङ्गायाश्छन्नमासीज्जगत्पते ।&#x9;024a&lt;br&gt;&#xA;दक्षिणाभिः प्रवृत्ताभिर्मम नागां च तत्कृते ॥&#x9;024c&lt;br&gt;&#xA;वाजिनां च सहस्रे द्वे सुवर्णशतभूषिते ।&#x9;025a&lt;br&gt;&#xA;वरं ग्रामशतं चाहमेकैकस्यां तिथावदाम् ॥&#x9;025c&lt;br&gt;&#xA;तपस्वी नियताहारः शममास्थाय वाग्यतः ।&#x9;026a&lt;br&gt;&#xA;दीर्घकालं हिमवति गङ्गार्थमचरं तपः ॥&#x9;026c&lt;br&gt;&#xA;मूर्ध्ना हरं महादेवं प्रणम्याभ्यर्चयन्नृपः ।&#x9;027a&lt;br&gt;&#xA;न तेनाप्यहमागच्छं फलेनेह पितामह ॥&#x9;027c&lt;br&gt;&#xA;शम्याक्षेपैरयजं यच्च देवाञ्शतैः क्रतूनामयुतैश्चापि यच्च ।&#x9;028a&lt;br&gt;&#xA;त्रयोदशद्वादशाहैश्च देव सपौण्डरीकैर्न च तेषां फलेन ॥&#x9;028c&lt;br&gt;&#xA;अष्टौ सहस्राणि ककुद्मिनामहं शुक्लर्षभाणामददं द्विजेभ्यः ।&#x9;029a&lt;br&gt;&#xA;एकैकं वै काञ्चनं शृङ्गमेभ्यः पत्नीश्चैषामददं निष्ककण्ठीः ॥&#x9;029c&lt;br&gt;&#xA;हिरण्यरत्ननिचयानददं रत्नपर्वतान् ।&#x9;030a&lt;br&gt;&#xA;धनधान्यैः समृद्धांश्च ग्रामाञ्शतसहस्रशः ॥&#x9;030c&lt;br&gt;&#xA;शतं शतानां गृष्टीनामददं चाप्यतन्द्रितः ।&#x9;031a&lt;br&gt;&#xA;इष्ट्वाऽनेकैर्महायज्ञैर्ब्राह्मणेभ्यो न तेन च ॥&#x9;031c&lt;br&gt;&#xA;एकादशाहैरयजं सदक्षिणैर्द्विर्द्वादशाहैरश्वमेधैश्च देव ।&#x9;032a&lt;br&gt;&#xA;गवां धनैः षोडशभिश्च ब्रह्मंस्तेषां फलेनेह न चागतोऽस्मि ॥&#x9;032c&lt;br&gt;&#xA;निष्कैककण्ठमददं योजनायतं तद्विस्तीर्णं काञ्चनपादपानाम् ।&#x9;033a&lt;br&gt;&#xA;वनं चूतानां रत्नविभूषितानां नचैव तेषामागतोऽहं फलेन ॥&#x9;033c&lt;br&gt;&#xA;तुरायणं हि व्रतमप्यधृष्यमक्रोधनोऽकरवं त्रिंशदब्दान् ।&#x9;034a&lt;br&gt;&#xA;शतं गवामष्टशतानि चैव दिनेदिने ह्यददं ब्राह्मणेभ्यः ॥&#x9;034c&lt;br&gt;&#xA;पयस्विनीनामथ रोहिणीनां तथैवान्याननडुहो लोकनाथ ।&#x9;035a&lt;br&gt;&#xA;प्रादां नित्यं ब्राह्मणेभ्यः सुरेश नेहागतस्तेन फलेन चाहम् ॥&#x9;035c&lt;br&gt;&#xA;&#39;शम्याक्षेपेण पृथिवीं त्रिधा पर्यचरं यजन् ।&#39;&#x9;036a&lt;br&gt;&#xA;त्रिंशदग्नीनहं ब्रह्मन्नयजं यच्च नित्यदा ।&#x9;036c&lt;br&gt;&#xA;अष्टाभिः सर्वमेधैश्च नरमेधैश्च सप्तभिः ॥&#x9;036e&lt;br&gt;&#xA;दशभिर्विश्वजिद्भिश्च शतैरष्टादशोत्तरैः ।&#x9;037a&lt;br&gt;&#xA;न चैव तेषां देवेश फलेनाहमिहागमम् ॥&#x9;037c&lt;br&gt;&#xA;सरय्वां बाहुदायां च गङ्गायामथ नैमिषे ।&#x9;038a&lt;br&gt;&#xA;गवां शतानामयुतमददं न च तेन वै ॥&#x9;038c&lt;br&gt;&#xA;इन्द्रेण गुह्यं निहितं वै गुहायां यद्भार्गवस्तपसेहाभ्यविन्दत् ।&#x9;039a&lt;br&gt;&#xA;जाज्वल्यमानमुशनस्तेजसेह तत्साधयामासमहं वरेण्य ॥&#x9;039c&lt;br&gt;&#xA;&#39;ब्राह्मणार्थाय कर्माणि रणं चैव करोमि यत् ।&#39;&#x9;040a&lt;br&gt;&#xA;ततो मे ब्राह्मणास्तुष्टास्तस्मिन्कर्मणि साधिते ।&#x9;040c&lt;br&gt;&#xA;&#39;पूजितैर्ब्राह्मणैर्नित्यं न च तेनाहमागतः ॥&#39;&#x9;040e&lt;br&gt;&#xA;सहस्रमृषयश्चासन्ये वै तत्र समागताः ।&#x9;041a&lt;br&gt;&#xA;उक्तस्तैरस्मि गच्छ त्वं ब्रह्मलोकमिति प्रभो ॥&#x9;041c&lt;br&gt;&#xA;प्रीतेनोक्तः सहस्रेण ब्राह्मणानामहं प्रभो ।&#x9;042a&lt;br&gt;&#xA;इमं लोकमनुप्राप्तो मा भूत्तेऽत्र विचारणा ॥&#x9;042c&lt;br&gt;&#xA;कामं यथावद्विहितं विधात्रा पृष्टेन वाच्यं तु मया यथावत् ।&#x9;043a&lt;br&gt;&#xA;तपो हि नान्यच्चानशनान्मतं मे नमोस्तु ते देववर प्रसीद ॥&#x9;043c&lt;br&gt;&#xA;भीष्म उवाच &#x9;044&lt;br&gt;&#xA;इत्युक्तवन्तं ब्रह्मा तु राजानं स भगीरथम् ।&#x9;044a&lt;br&gt;&#xA;पूजयामास पूजार्हं विधिदृष्टेन कर्मणा ॥&#x9;044c&lt;br&gt;&#xA;तस्मादनशनैर्युक्तो विप्रान्पूजय नित्यदा ।&#x9;045a&lt;br&gt;&#xA;विप्राणां वचनात्सर्वं परत्रेह च सिध्यति ॥&#x9;045c&lt;br&gt;&#xA;वासोभिरन्नैर्गोभिश्च शुभैर्नैवेशिकैरपि ।&#x9;046a&lt;br&gt;&#xA;शुभैः सुरक्षणैश्चापि स्तोष्या एव द्विजास्तथा ।&#x9;046c&lt;br&gt;&#xA;एतदेव परं गुह्यमलोभेन समाचर ॥ &#x9;046e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/161/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/161/</guid>
      <description>&lt;p&gt;श्रीः&#xA;अध्यायः 161&lt;/p&gt;&#xA;&lt;p&gt;भीष्मेण युधिष्ठिरम् प्रत्यायुष्यानायुष्यकारणशुभाशुभकर्मप्रतिपादनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;शतायुरुक्तः पुरुषः शतवीर्यश्च वैदिके ।&#x9;001a&lt;br&gt;&#xA;कस्मान्म्रियन्ते पुरुषा बाला अपि पितामह ॥&#x9;001c&lt;br&gt;&#xA;आयुष्मान्केन भवति अल्पायुर्वाऽपि मानवः ।&#x9;002a&lt;br&gt;&#xA;केन वा लभते कीर्तिं केन वा लभते श्रियम् ॥&#x9;002c&lt;br&gt;&#xA;तपसा ब्रह्मचर्येण जपैर्होमैस्तथा परैः ।&#x9;003a&lt;br&gt;&#xA;जन्मना यदि वाऽचारात्तन्मे ब्रूहि पितामह ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;अत्र तेऽहं प्रवक्ष्यामि यन्मां त्वमनुपृच्छसि ।&#x9;004a&lt;br&gt;&#xA;अल्पायुर्येन भवति दीर्घायुर्येन मानवः ॥&#x9;004c&lt;br&gt;&#xA;येन वा लभते कीर्तिं येन वा लभते श्रियम् ।&#x9;005a&lt;br&gt;&#xA;यथा च वर्तयन्पुरुषः श्रेयसा सम्प्रयुज्यते ॥&#x9;005c&lt;br&gt;&#xA;आचाराल्लभते ह्यायुराचाराल्लभते श्रियम् ।&#x9;006a&lt;br&gt;&#xA;आचारात्कीर्तिमाप्नोति पुरुषः प्रेत्य चेह च ॥&#x9;006c&lt;br&gt;&#xA;दुराचारो हि पुरुषो नेहायुर्विन्दते महत् ।&#x9;007a&lt;br&gt;&#xA;त्रसन्ति चास्य भूतानि तथा परिभवन्ति च ॥&#x9;007c&lt;br&gt;&#xA;तस्मात्कुर्यादिहाचारं य इच्छेद्भूतिमात्मनः ।&#x9;008a&lt;br&gt;&#xA;अपि पापशरीरस्य आचारो हन्त्यलक्षणम् ॥&#x9;008c&lt;br&gt;&#xA;आचारलक्षणो धर्मः सन्तश्चारित्रलक्षणाः ।&#x9;009a&lt;br&gt;&#xA;साधूनां च यथावृत्तमेतदाचारलक्षणम् ॥&#x9;009c&lt;br&gt;&#xA;अप्यदृष्टं श्रवादेव पुरुषं धर्मचारिणम् ।&#x9;010a&lt;br&gt;&#xA;स्वानि कर्माणि कुर्वाणं तं जनाः कुर्वते प्रियम् ॥&#x9;010c&lt;br&gt;&#xA;ये नास्तिका निष्क्रियाश्च गुरुशास्त्रातिलङ्घिनः ।&#x9;011a&lt;br&gt;&#xA;अधर्मज्ञा दुराचारास्ते भवन्ति गतायुषः ॥&#x9;011c&lt;br&gt;&#xA;विशीला भिन्नमर्यादा नित्यं सङ्कीर्णमैथुनाः ।&#x9;012a&lt;br&gt;&#xA;अल्पायुषो भवन्तीह नरा निरयगामिनः ॥&#x9;012c&lt;br&gt;&#xA;सर्वलक्षणहीनोऽपि समुदाचारवान्नरः ।&#x9;013a&lt;br&gt;&#xA;श्रद्दधानोऽनसूयुश्च शतं वर्षाणि जीवति ॥&#x9;013c&lt;br&gt;&#xA;अक्रोधनः सत्यवादी भूतानामविहिंसकः ।&#x9;014a&lt;br&gt;&#xA;अनसूयुरजिह्मश्च शतं वर्षाणि जीवति ॥&#x9;014c&lt;br&gt;&#xA;लोष्ठमर्दी तृणच्छेदी नखखादी च यो नरः ।&#x9;015a&lt;br&gt;&#xA;नित्योच्छिष्टः सङ्कुसुको नेहायुर्विन्दते महत् ॥&#x9;015c&lt;br&gt;&#xA;ब्राह्मे मुहूर्ते बुध्येत धर्मार्थौ चानुचिन्तयेत् ।&#x9;016a&lt;br&gt;&#xA;उत्थाय चोपतिष्ठेत पूर्वां सन्ध्यां कृताञ्जलिः ।&#x9;016c&lt;br&gt;&#xA;एवमेवापरां सन्ध्यां समुपासीत वाग्यतः ॥&#x9;016e&lt;br&gt;&#xA;नेक्षेतादित्यमुद्यन्तं नास्तं यन्तं कदाचन ।&#x9;017a&lt;br&gt;&#xA;नोपसृष्टं न वारिस्थं न मध्यं नभसो गतम् ॥&#x9;017c&lt;br&gt;&#xA;ऋषयो नित्यसन्ध्यत्वाद्दीर्घमायुरवाप्नुवन् ॥&#x9;018ac&lt;br&gt;&#xA;&#39;सदर्भपाणिस्तत्कुर्वन्वाग्यतस्तन्मनाः शुचिः ।&#39;&#x9;019a&lt;br&gt;&#xA;तस्मात्तिष्ठेत्सदा पूर्वां पश्चिमां चैव वाग्यतः ॥&#x9;019c&lt;br&gt;&#xA;ये न पूर्वामुपासन्ते द्विजाः सन्ध्यां न पश्चिमाम् ।&#x9;020a&lt;br&gt;&#xA;सर्वांस्तान्धार्मिको राजा शूद्रकर्माणि कारयेत् ॥&#x9;020c&lt;br&gt;&#xA;परदारा न गन्तव्याः सर्ववर्णेषु कर्हिचित् ।&#x9;021a&lt;br&gt;&#xA;नहीदृशमनायुष्यं लोके किञ्चन विद्यते ॥&#x9;021c&lt;br&gt;&#xA;यादृशं पुरुषस्येह परदारोपसेवनम् ।&#x9;022a&lt;br&gt;&#xA;तादृशं विद्यते किञ्चिदनायुष्यं नृणामिह ॥&#x9;022c&lt;br&gt;&#xA;यावन्तो रोमकूपाः स्युः स्त्रीणां गात्रेषु निर्मिताः ।&#x9;023a&lt;br&gt;&#xA;तावद्वर्षसहस्राणि नरकं पर्युपासते ॥&#x9;023c&lt;br&gt;&#xA;मैत्रं प्रसाधनं स्नानमञ्जनं दन्तधावनम् ।&#x9;024a&lt;br&gt;&#xA;पूर्वाह्ण एव कुर्वीत देवतानां च पूजनम् ॥&#x9;024c&lt;br&gt;&#xA;पुरीषमूत्रे नोदीक्षेन्नाधितिष्ठेत्कदाचन ।&#x9;025a&lt;br&gt;&#xA;नातिकल्यं नातिसायं न च मध्यन्दिने स्थिते ।&#x9;025c&lt;br&gt;&#xA;नाज्ञातैः सह गच्छेत नैको न वृषलैः सह ॥&#x9;025e&lt;br&gt;&#xA;पन्था देयो ब्राह्मणाय गोभ्यो राजभ्य एव च ।&#x9;026a&lt;br&gt;&#xA;वृद्धाय भारतप्ताय गर्भिण्यै दुर्बलाय च ॥&#x9;026c&lt;br&gt;&#xA;प्रदक्षिणं च कुर्वीत परिज्ञातान्वनस्पतीन् ।&#x9;027a&lt;br&gt;&#xA;चतुष्पदान्मङ्गलांश्च मान्यान्वृद्धान्द्विजानपि ॥&#x9;027c&lt;br&gt;&#xA;मध्यन्दिने निशाकाले अर्धरात्रे च सर्वदा ।&#x9;028a&lt;br&gt;&#xA;चतुष्पथं न सेवेत उभे सन्ध्ये तथैव च ॥&#x9;028c&lt;br&gt;&#xA;उपानहौ न वस्त्रं च धृतमन्यैर्न धारयेत् ।&#x9;029a&lt;br&gt;&#xA;ब्रह्मचारी च नित्यं स्यात्पादं पादेन नाक्रमेत् ॥&#x9;029c&lt;br&gt;&#xA;अमावास्यां पौर्णमास्यां चतुर्दश्यां च जन्मनि ।&#x9;030a&lt;br&gt;&#xA;अष्टम्यामथ द्वादश्यां ब्रह्मचारी सदा भवेत् ॥&#x9;030c&lt;br&gt;&#xA;वृथा मांसं न खादेत पृष्ठमांसं तथैव च ।&#x9;031a&lt;br&gt;&#xA;आक्रोशं परिवादं च पैशुन्यं च विवर्जयेत् ॥&#x9;031c&lt;br&gt;&#xA;नारुन्तुदः स्यान्न नृशंसवादी न हीनतो वरमभ्याददीत ।&#x9;032a&lt;br&gt;&#xA;ययाऽस्य वाचा पर उद्विजेत न तां वदेद्रुशतीं पापलोक्याम् ॥&#x9;032c&lt;br&gt;&#xA;अतिवादबाणा मुखतो निःसरन्ति यैराहतः शोचति रात्र्यहानि ।&#x9;033a&lt;br&gt;&#xA;परस्य वा मर्मसु ये पतन्ति तान्पण्डितो नावसृजेत्परेषु ॥&#x9;033c&lt;br&gt;&#xA;संरोहत्यग्निना दग्धं वनं परशुना हतम् ।&#x9;034a&lt;br&gt;&#xA;वाचा दुरुक्तं बीभत्सं न संरोहति वाक्क्षतम् ॥&#x9;034c&lt;br&gt;&#xA;कर्णिनालीकनाराचान्निर्हरन्ति शरीरतः ।&#x9;035a&lt;br&gt;&#xA;वाक्शल्यस्तु न निर्हर्तुं शक्यो हृदिशयो हि सः ॥&#x9;035c&lt;br&gt;&#xA;हीनाङ्गानतिरिक्ताङ्गान्विद्याहीनान्वयोधिकान् ।&#x9;036a&lt;br&gt;&#xA;रूपद्रविणहीनांश्च सत्यहीनांश्च नाक्षिपेत् ॥&#x9;036c&lt;br&gt;&#xA;नास्तिक्यं वेदनिन्दां च परनिन्दां च कुत्सनम् ।&#x9;037a&lt;br&gt;&#xA;द्वेषस्तम्भाभिमानं च तैक्ष्ण्यं च परिवर्जयेत् ॥&#x9;037c&lt;br&gt;&#xA;परस्य दण्डं नोद्यच्छेत्क्रुद्धो नैनं निपातयेत् ।&#x9;038a&lt;br&gt;&#xA;अन्यत्र पुत्राच्छिष्याच्च शिक्षार्थं ताडनं स्मृतम् ॥&#x9;038c&lt;br&gt;&#xA;न ब्राह्म्णान्परिवदेन्नक्षत्राणि न निर्दिशेत् ।&#x9;039a&lt;br&gt;&#xA;तिथिं पक्षस्य न ब्रूयात्तथाऽस्यायुर्न रिष्यते ॥&#x9;039c&lt;br&gt;&#xA;&#39;अमावास्यामृते नित्यं दन्तधावनमाचरेत् ।&#x9;040a&lt;br&gt;&#xA;इतिहासपुराणानि दानं वेदं च नित्यशः ।&#x9;040c&lt;br&gt;&#xA;गायत्रीमननं नित्यं कुर्यात्सन्ध्यां समाहितः ॥&#39;&#x9;040e&lt;br&gt;&#xA;कृत्वा मूत्रपुरीषे तु रथ्यामाक्रम्य वा पुनः ।&#x9;041a&lt;br&gt;&#xA;पादप्रक्षालनं कुर्यात्स्वाध्याये भोजने तथा ॥&#x9;041c&lt;br&gt;&#xA;त्रीणि देवाः पवित्राणि ब्राह्मणानामकल्पयन् ।&#x9;042a&lt;br&gt;&#xA;अदृष्टमद्भिर्निर्णिक्तं यच्च वाचा प्रशस्यते ॥&#x9;042c&lt;br&gt;&#xA;यावकं कृसरं मांसं शष्कुलीं पायसं तथा ।&#x9;043a&lt;br&gt;&#xA;आत्मार्थं न प्रकर्तव्यं देवार्थं तु प्रकल्पयेत् ॥&#x9;043c&lt;br&gt;&#xA;नित्यमग्निं परिचरेद्भिक्षां दद्याच्च नित्यदा ।&#x9;044a&lt;br&gt;&#xA;दन्तकाष्ठे च सन्ध्यायां मलोत्सर्गे च मौनगः ॥&#x9;044c&lt;br&gt;&#xA;न चाभ्युदितशायी स्यात्प्रायश्चित्ती तथा भवेत् ।&#x9;045a&lt;br&gt;&#xA;मातापितरमुत्थाय पूर्वमेवाभिवादयेत् ।&#x9;045c&lt;br&gt;&#xA;आचार्यमथवाऽप्यन्तं तथाऽऽयुर्विदन्ते महत् ॥&#x9;045e&lt;br&gt;&#xA;वर्जयेद्दन्तकाष्ठानि वर्जनीयानि नित्यशः ।&#x9;046a&lt;br&gt;&#xA;भक्षयेच्छास्त्रदृष्टानि पर्वस्वपि विवर्जयेत् ।&#x9;046c&lt;br&gt;&#xA;उदङ्मुखश्च सततं शौचं कुर्यात्समाहितः ॥&#x9;046e&lt;br&gt;&#xA;अकृत्वा देवपूजां च नाचरेद्दन्तधावनम् ।&#x9;047a&lt;br&gt;&#xA;अकृत्वा देवपूजां च नान्यं गच्छेत्कदाचन ।&#x9;047c&lt;br&gt;&#xA;अन्यत्र तु गुरुं वृद्धं धार्मिकं वा विचक्षणम् ॥&#x9;047e&lt;br&gt;&#xA;अवलोक्यो न चादर्शो मलिनो बुद्धिमत्तरैः ।&#x9;048a&lt;br&gt;&#xA;न चाज्ञातां स्त्रियं गच्छेद्गर्भिणीं वा कदाचन ॥&#x9;048c&lt;br&gt;&#xA;दारसङ्ग्रहणात्पूर्वं नाचरेन्मैथुनं बुधः ।&#x9;049a&lt;br&gt;&#xA;अन्यथा त्ववकीर्णः स्यात्प्रायश्चित्तं सदाऽऽचरेत् ॥&#x9;049c&lt;br&gt;&#xA;नोदीक्षेत्परदारांश्च रहस्येकासनो भवेत् ।&#x9;050a&lt;br&gt;&#xA;इन्द्रियाणि सदा यच्छेत्स्वप्ने शुद्धमना भवेत् ॥&#x9;050c&lt;br&gt;&#xA;उदक्शिरा न स्वपेत तथा प्रत्यक्शिरा न च ।&#x9;051a&lt;br&gt;&#xA;प्राक्शिरास्तु स्वपेद्विद्वांस्तथा वै दक्षिणाशिराः ॥&#x9;051c&lt;br&gt;&#xA;न भग्ने नावशीर्णो च शयने प्रस्वपीत च ।&#x9;052a&lt;br&gt;&#xA;नान्तर्धानेन संयुक्ते न च तिर्यक्कदाचन ॥&#x9;052c&lt;br&gt;&#xA;न चापि गच्छेत्कार्येण समयाद्वाऽपि नास्तिकैः ।&#x9;053a&lt;br&gt;&#xA;आसनं तु पदाऽऽकृष्य न प्रसज्जेत्तथा नरः ॥&#x9;053c&lt;br&gt;&#xA;न नग्नः कर्हिचित्स्नायान्न निशायां कदाचन ।&#x9;054a&lt;br&gt;&#xA;स्नात्वा च नावमृज्येत गात्राणि सुविचक्षणः ।&#x9;054c&lt;br&gt;&#xA;न निशायां पुनः स्नायादापद्यग्निद्विजान्तिके ॥&#x9;054e&lt;br&gt;&#xA;न चानुलिम्पेदस्नात्वा वासश्चापि न निर्धुनेत् ।&#x9;055a&lt;br&gt;&#xA;आर्द्र एव तु वासांसि नित्यं सेवेत मानवः ॥&#x9;055c&lt;br&gt;&#xA;स्रजश्च नावकृष्येत न बहिर्धारयीत च ।&#x9;056a&lt;br&gt;&#xA;उदक्यया च सम्भाषां न कुर्वीत कदाचन ॥&#x9;056c&lt;br&gt;&#xA;नोत्सृजेत पुरिषं च क्षेत्रे मार्गस्य चान्तिके ।&#x9;057a&lt;br&gt;&#xA;उभे मूत्रपुरीषे तु नाप्सु कुर्यात्कदाचन ॥&#x9;057c&lt;br&gt;&#xA;देवालयेऽथ गोवृन्दे चैत्ये सस्येषु विश्रमे ।&#x9;058a&lt;br&gt;&#xA;भोक्ष्यं भुक्त्वा क्षुतेऽध्वानं गत्वा मूत्रपुरीषयोः ।&#x9;058c&lt;br&gt;&#xA;द्विराचामेद्यथान्यायं हृद्गतं तु पिबन्नपः ॥&#x9;058e&lt;br&gt;&#xA;अन्नं बुभुक्षमाणस्तु त्रिमुखेन स्पृशेदपः ।&#x9;059a&lt;br&gt;&#xA;भुक्त्वा चान्नं तथैव त्रिर्द्विः पुनः परिमार्जयेत् ॥&#x9;059c&lt;br&gt;&#xA;प्राङ्मुखो नित्यमश्नीयाद्वाग्यतोऽन्नमकुत्सयन् ।&#x9;060a&lt;br&gt;&#xA;प्रस्कन्दयेच्च मनसा भुक्त्वा चाग्निमुपस्पृशेत् ॥&#x9;060c&lt;br&gt;&#xA;आयुष्यं प्राङ्मुखो भुङ्क्ते यशस्यं दक्षिणामुखः ।&#x9;061a&lt;br&gt;&#xA;धन्यं पश्चान्मुखो भुङ्क्त ऋतं भुङ्क्त उदङ्मुखः ॥&#x9;061c&lt;br&gt;&#xA;&#39;अग्रासनो जितक्रोधो बालपूर्वस्त्वलङ्कृतः ।&#x9;062a&lt;br&gt;&#xA;घृताहुतिविशुद्धान्नं हुताग्निश्च क्षिपन्ग्रसेत् ॥&#39;&#x9;062c&lt;br&gt;&#xA;अग्निमालभ्य तोयेन सर्वान्प्राणानुपस्पृशेत् ।&#x9;063a&lt;br&gt;&#xA;गात्राणि चैव सर्वाणि नाभिं पाणितले तथा ॥&#x9;063c&lt;br&gt;&#xA;नाधितिष्ठेत्तुषं जातु केशभस्मकपालिकाः ।&#x9;064a&lt;br&gt;&#xA;अन्यस्य चाप्यवस्नातं दूरतः परिवर्जयेत् ॥&#x9;064c&lt;br&gt;&#xA;शान्तिहोमांश्च कुर्वीत सावित्राणि च धारयेत् ।&#x9;065a&lt;br&gt;&#xA;निषण्णश्चापि खादेत न तु गच्छन्कदाचन ॥&#x9;065c&lt;br&gt;&#xA;मूत्रं नोत्तिष्ठता कार्यं न भस्मनि न गोव्रजे ।&#x9;066a&lt;br&gt;&#xA;आर्द्रपादस्तु भुञ्जीत नार्द्रपादस्तु संविशेत् ॥&#x9;066c&lt;br&gt;&#xA;आर्द्रपादस्तु भुञ्जानो वर्षाणां जीवते शतम् ।&#x9;067a&lt;br&gt;&#xA;त्रीणि तेजांसि नोच्छिष्ट आलभेत कदाचन ।&#x9;067c&lt;br&gt;&#xA;अग्निं गां ब्राह्मणं चैव तथा ह्यायुर्न रिष्यते ॥&#x9;067e&lt;br&gt;&#xA;त्रीणि ज्योतींषि नोच्छिष्ट उदीक्षेत कदाचन ।&#x9;068a&lt;br&gt;&#xA;सूर्याचन्द्रमसौ चैव नक्षत्राणि च सर्वशः ॥&#x9;068c&lt;br&gt;&#xA;ऊर्ध्वं प्राणा ह्युत्क्रमन्ति यूनः स्थविर आगते ।&#x9;069a&lt;br&gt;&#xA;प्रत्युत्थानाभिवादाभ्यां पुनस्तान्प्रतिपद्यते ॥&#x9;069c&lt;br&gt;&#xA;अभिवादयीत वृद्धांश्च दद्याच्चैवासनं स्वयम् ।&#x9;070a&lt;br&gt;&#xA;कृताञ्जलिरुपासीत गच्छन्तं पृष्ठतोऽन्वियात् ॥&#x9;070c&lt;br&gt;&#xA;न चासीतासने भिन्ने भिन्नकांस्यं च वर्जयेत् ।&#x9;071a&lt;br&gt;&#xA;नैकवस्त्रेण भोक्तव्यं न नग्नः स्नातुमर्हति ॥&#x9;071c&lt;br&gt;&#xA;स्वप्तव्यं नैव नग्नेन न चोच्छिष्टोपि संविशेत् ।&#x9;072a&lt;br&gt;&#xA;उच्छिष्टो न स्पृशेच्छीर्षं सर्वे प्राणास्तदाश्रयाः ॥&#x9;072c&lt;br&gt;&#xA;केशग्रहं प्रहारांश्च शिरस्येतान्विवर्जयेत् ।&#x9;073a&lt;br&gt;&#xA;न संहताभ्यां पाणिभ्यां कण्डूयेदात्मनः शिरः ।&#x9;073c&lt;br&gt;&#xA;न चाभीक्ष्णं शिरःस्नायात्तथा स्यायुर्न रिष्यते ॥&#x9;073e&lt;br&gt;&#xA;शिरःस्नातस्तु तैलैश्च नाङ्गं किञ्चिदपि स्पृशेत् ।&#x9;074a&lt;br&gt;&#xA;तिलपिष्टं न चाश्नीयाद्गतसर्वरसं तथा ॥&#x9;074c&lt;br&gt;&#xA;नाध्यापयेत्तथोच्छिष्टो नाधीयीत कदाचन ।&#x9;075a&lt;br&gt;&#xA;वाते च पूतिगन्धे च मनसाऽपि न चिन्तयेत् ॥&#x9;075c&lt;br&gt;&#xA;अत्र गाथा यमोद्गीताः कीर्तयन्ति पुराविदः ।&#x9;076a&lt;br&gt;&#xA;आयुरस्य निकृन्तामि प्रज्ञामस्याददे तथा ॥&#x9;076c&lt;br&gt;&#xA;उच्छिष्टो यः प्राद्रवति स्वाध्यायं चाधिगच्छति ।&#x9;077a&lt;br&gt;&#xA;यश्चानध्यायकालेऽपि मोहादभ्यस्यति द्विजः ॥&#x9;077c&lt;br&gt;&#xA;तस्य वेदः प्रणश्येत आयुश्च परिहीयते ।&#x9;078a&lt;br&gt;&#xA;तस्माद्युक्तो ह्यनध्याये नाधीयीत कदाचन ॥&#x9;078c&lt;br&gt;&#xA;प्रत्यादित्यं प्रत्यनलं प्रतिगां च प्रतिद्विजान् ।&#x9;079a&lt;br&gt;&#xA;ये मेहन्ति च पन्थानं ते भवन्ति गतायुषः ॥&#x9;079c&lt;br&gt;&#xA;उभे मूत्रपुरीषे तु दिवा कुर्यादुदङ्मुखः ।&#x9;080a&lt;br&gt;&#xA;दक्षिणाभिमुखो रात्रौ तथा हन्युर्न रिष्यते ॥&#x9;080c&lt;br&gt;&#xA;त्रीन्कृशान्नावजानीयाद्दीर्घमायुर्जिजीविषुः ।&#x9;081a&lt;br&gt;&#xA;ब्राह्मणं क्षत्रियं सर्पं सर्वे ह्याशीविषास्त्रयः ॥&#x9;081c&lt;br&gt;&#xA;दहत्याशीविषः क्रुद्धो यावत्पश्यति चक्षुषा ।&#x9;082a&lt;br&gt;&#xA;क्षत्रियोपि दहेत्क्रुद्धो यावत्स्पृशति तेजसा ॥&#x9;082c&lt;br&gt;&#xA;ब्राह्मणस्तु कुलं हन्याद्ध्यानेनावेक्षितेन च ।&#x9;083a&lt;br&gt;&#xA;तस्मादेतत्त्रयं यत्नादुपसेवेत पण्डितः ॥&#x9;083c&lt;br&gt;&#xA;गुरुणा वैरनिर्बन्धो न कर्तव्यः कदाचन ।&#x9;084a&lt;br&gt;&#xA;अनुमान्यः प्रसाद्यश्च गुरुः क्रुद्धो युधिष्ठिर ॥&#x9;084c&lt;br&gt;&#xA;सम्यङ्मिथ्याप्रवृत्तेऽपि वर्तितव्यं गुराविह ।&#x9;085a&lt;br&gt;&#xA;गुरुनिन्दा दहत्यायुर्मनुष्याणां न संशयः ॥&#x9;085c&lt;br&gt;&#xA;दूरादावसथान्मूत्रं दूरात्पादावसेचनम् ।&#x9;086a&lt;br&gt;&#xA;उच्छिष्टोत्सर्जनं चैव दूरे कार्यं हितैषिणा ॥&#x9;086c&lt;br&gt;&#xA;रक्तमाल्यं न धार्यं स्याच्छुक्लं धार्यं तु पण्डितैः ।&#x9;087a&lt;br&gt;&#xA;वर्जयित्वा तु कमलं तथा कुवलयं प्रभो ॥&#x9;087c&lt;br&gt;&#xA;रक्तं शिरसि धार्यं तु तथा वानेयमित्यपि ।&#x9;088a&lt;br&gt;&#xA;काञ्चनीयाऽपि माला या न सा दुष्यति कर्हिचित् ॥&#x9;088c&lt;br&gt;&#xA;स्नातस्य वर्णकं नित्यमार्द्रं दद्याद्विशाम्पते ॥&#x9;089ac&lt;br&gt;&#xA;विपर्ययं न कुर्वीत वाससो बुद्धिमान्नरः ।&#x9;090a&lt;br&gt;&#xA;तथा नान्यधृतं धार्यं न चातिविकृतं तथा ॥&#x9;090c&lt;br&gt;&#xA;अन्यदेव भवेद्वासः शयनीये नरोत्तम ।&#x9;091a&lt;br&gt;&#xA;अन्यद्रथ्यासु देवानामर्चायामन्यदेव हि ॥&#x9;091c&lt;br&gt;&#xA;प्रियङ्गुचन्दनाभ्यां च बिल्वेन स्थगरेण च ।&#x9;092a&lt;br&gt;&#xA;पृथगेवानुलिम्पेत केसरेण च बुद्धिमान् ॥&#x9;092c&lt;br&gt;&#xA;उपवासं च कुर्वीत स्नातः शुचिरलङ्कृतः ।&#x9;093a&lt;br&gt;&#xA;&#39;नोपवासं वृथा कुर्याद्धनं नापहरेदिह ॥&#39;&#x9;093c&lt;br&gt;&#xA;पर्वकालेषु सर्वेषु ब्रह्मचारी सदा भवेत् ।&#x9;094a&lt;br&gt;&#xA;समानमेकपात्रे तु भुञ्जेन्नान्नं जनेश्वर ॥&#x9;094c&lt;br&gt;&#xA;नावलीढमवज्ञातमाघ्रातं भक्षयेदपि ।&#x9;095a&lt;br&gt;&#xA;तथा नोद्धृतसाराणि प्रेक्षतामप्रदाय च ॥&#x9;095c&lt;br&gt;&#xA;नासन्निविष्टो मेधावी नाशुचिर्न च सत्सु च ।&#x9;096a&lt;br&gt;&#xA;प्रतिषिद्धान्न धर्मेषु भक्ष्यान्भुञ्जीत पृष्ठतः ॥&#x9;096c&lt;br&gt;&#xA;पिप्पलं च वटं चैव शणशाकं तथैव च ।&#x9;097a&lt;br&gt;&#xA;उदुम्बरं न खादेच्च भवार्थी पुरुषो नृप ॥&#x9;097c&lt;br&gt;&#xA;आजं गव्यं च यन्मांसं मायूरं चैव वर्जयेत् ।&#x9;098a&lt;br&gt;&#xA;वर्जयेच्छुष्कमांसं च तथा पर्युषितं च यत् ॥&#x9;098c&lt;br&gt;&#xA;न पाणौ लवणं विद्वान्प्राश्नीयान्न च रात्रिषु ।&#x9;099a&lt;br&gt;&#xA;दधिसक्तून्न दोषायां पिबेन्मधु च नित्यशः ॥&#x9;099c&lt;br&gt;&#xA;सायं प्रातश्च भुञ्जीत नान्तराले समाहितः ।&#x9;100a&lt;br&gt;&#xA;वालेन तु न भुञ्जीत परश्राद्धं तथैव च ॥&#x9;100c&lt;br&gt;&#xA;वाग्यतो नैकवस्त्रश्च नासंविष्टः कदाचन ।&#x9;101a&lt;br&gt;&#xA;भूमौ सदैव नाश्नीयान्नाशौचं न च शब्दवत् ॥&#x9;101c&lt;br&gt;&#xA;तोयपूर्वं प्रदायान्नमतिथिभ्यो विशाम्पते ।&#x9;102a&lt;br&gt;&#xA;पश्चाद्भुञ्जीत मेधावी न चाप्यन्यमना नरः ॥&#x9;102c&lt;br&gt;&#xA;समानमेकपङ्क्त्यां तु भोज्यमन्नं नरेश्वर ।&#x9;103a&lt;br&gt;&#xA;विषं हालाहलं भुङ्क्ते योऽप्रदाय सुहृज्जने ॥&#x9;103c&lt;br&gt;&#xA;पानीयं पायसं सक्तून्दधि सर्पिर्मधून्यपि ।&#x9;104a&lt;br&gt;&#xA;निरस्य शेषमन्येषां न प्रदेयं तु कस्यचित् ॥&#x9;104c&lt;br&gt;&#xA;भुञ्जानो मनुजव्याघ्र नैव शङ्कां समाचरेत् ।&#x9;105a&lt;br&gt;&#xA;दधि चाप्यनु पानं वै न कर्तव्यं भवार्थिना ॥&#x9;105c&lt;br&gt;&#xA;आचम्य चैव हस्तेन परिस्राव्य तथोदकम् ।&#x9;106a&lt;br&gt;&#xA;अङ्गुष्ठं चरणस्याथ दक्षिणस्यावसेचयेत् ॥&#x9;106c&lt;br&gt;&#xA;पाणिं मूर्ध्नि समाधाय स्पृष्ट्वा चाग्निं समाहितः ।&#x9;107a&lt;br&gt;&#xA;ज्ञातिश्रैष्ठ्यमवाप्नोति प्रयोगकुशलो नरः ॥&#x9;107c&lt;br&gt;&#xA;अद्भिः प्राणान्समालभ्य नाभिं पाणितले तथा ।&#x9;108a&lt;br&gt;&#xA;स्पृशंश्चैव प्रतिष्ठेत न चाप्यार्द्रेण पाणिना ॥&#x9;108c&lt;br&gt;&#xA;अङ्गुष्ठमूलस्य तले ब्राह्मं तीर्तमुदाहृतम् ।&#x9;109a&lt;br&gt;&#xA;कनिष्ठिकायाः पश्चात्तु देवतीर्थमिहोच्यते ॥&#x9;109c&lt;br&gt;&#xA;अङ्गुष्ठस्य च यन्मध्यं प्रदेशिन्याश्च भारत ।&#x9;110a&lt;br&gt;&#xA;तेन पित्र्याणि कुर्वीत स्पृष्ट्वाऽऽपो न्यायतः सदा ॥&#x9;110c&lt;br&gt;&#xA;परापवादं न ब्रूयान्नाप्रियं च कदाचन ।&#x9;111a&lt;br&gt;&#xA;न मन्युः कश्चिदुत्पाद्यः पुरुषेण भवार्थिना ॥&#x9;111c&lt;br&gt;&#xA;पतितैस्तु कथां नेच्छेद्दर्शनं च विवर्जयेत् ।&#x9;112a&lt;br&gt;&#xA;संसर्गं च न गच्छेत तथाऽऽयुर्विन्दते महत् ॥&#x9;112c&lt;br&gt;&#xA;न दिवा मैथुनं गच्छेन्न कन्यां न च बन्धकीम् ।&#x9;113a&lt;br&gt;&#xA;न चास्नातां स्त्रियं गच्छेत्तथाऽऽयुर्विन्दते महत् ॥&#x9;113c&lt;br&gt;&#xA;स्वेस्वे तीर्थे समाचम्य कार्ये समुपकल्पिते ।&#x9;114a&lt;br&gt;&#xA;त्रिः पीत्वाऽऽपो द्विः प्रमृज्य कृतशौचो भवेन्नरः ॥&#x9;114c&lt;br&gt;&#xA;इन्द्रियाणि सकृत्स्पृश्य त्रिरभ्युक्ष्य च मानवः ।&#x9;115a&lt;br&gt;&#xA;कुर्वीत पित्र्यं दैवं च वेददृष्टेन कर्मणा ॥&#x9;115c&lt;br&gt;&#xA;ब्राह्मणार्थे च यच्छौचं तच्च मे शृणु कौरव ।&#x9;116a&lt;br&gt;&#xA;प्रवृत्तं चाहितं चोक्त्वा बहुभोजनवत्तदा ॥&#x9;116c&lt;br&gt;&#xA;सर्वशौचेषु ब्राह्मेण तीर्थेन समुपस्पृशेत् ।&#x9;117a&lt;br&gt;&#xA;निष्ठीव्य तु तथा क्षुत्वा स्पृश्यापो हि शुचिर्भवेत् ॥&#x9;117c&lt;br&gt;&#xA;निष्ठीवने मैथुने च क्षुते अक्ष्याविमेचने ।&#x9;118a&lt;br&gt;&#xA;उदक्या दर्शने तद्वन्नग्नस्याचमनं स्मृतम् ।&#x9;118c&lt;br&gt;&#xA;स्पृशेत्कर्णं सप्रणवं सूर्यमीक्षेत्सदा तदा ॥&#x9;118e&lt;br&gt;&#xA;वृद्धो ज्ञातिस्तथा मित्रमनाथा च स्वसा गुरुः ।&#x9;119a&lt;br&gt;&#xA;कुलीनः पण्डित इति रक्ष्या निःस्वाः स्वशक्तितः ।&#x9;119c&lt;br&gt;&#xA;गृहे वासयितव्यास्ते धन्यमायुष्यमेव च ॥&#x9;119e&lt;br&gt;&#xA;गृहे पारावता धार्याः शुकाश्च सहशारिकाः ।&#x9;120a&lt;br&gt;&#xA;&#39;देवताप्रतिमाऽऽदर्शश्चन्दनाः पुष्पवल्लिकाः ॥&#x9;120c&lt;br&gt;&#xA;शुद्धं जलं सुवर्णं च रजतं गृहमङ्गलम् ।&#39;&#x9;121a&lt;br&gt;&#xA;गृहेष्वेते न पापाय यथा वै तैलपायिकाः ॥&#x9;121c&lt;br&gt;&#xA;उद्दीपकाश्च गृध्राश्च कपोता भ्रमरास्तथा ।&#x9;122a&lt;br&gt;&#xA;निविशेयुर्यदा तत्र शान्तिमेव तदाऽऽचरेत् ॥&#x9;122c&lt;br&gt;&#xA;अमङ्गल्यः सतां शापस्तथाऽऽक्रोशो महात्मनाम् ।&#x9;123a&lt;br&gt;&#xA;महात्मनोतिगुह्यानि न वक्तव्यानि कर्हिचित् ||&#x9;123c&lt;br&gt;&#xA;अगम्याश्च न गच्छेत राज्ञः पत्नीं सखीस्तथा ।&#x9;124a&lt;br&gt;&#xA;वैद्यानां बालवृद्धानां भृत्यानां च युधिष्ठिर ||&#x9;124c&lt;br&gt;&#xA;बन्धूनां ब्राह्मणानां च तथा शारणिकस्य च ।&#x9;125a&lt;br&gt;&#xA;सम्बन्धिनां च राजेन्द्र तथाऽऽयुर्विन्दते महत् ॥&#x9;125c&lt;br&gt;&#xA;ब्राह्मणस्थपतिभ्यां च निर्मितं यन्निवेशनम् ।&#x9;126a&lt;br&gt;&#xA;तदा वसेत्सदा प्राज्ञो भवार्थी मनुजेश्वर ॥&#x9;126c&lt;br&gt;&#xA;सन्ध्यायां न स्वपेद्राजन्विद्यां न च समाचरेत् ।&#x9;127a&lt;br&gt;&#xA;न भुञ्जीत च मेधावी तथाऽऽयुर्विन्दते महत् ॥&#x9;127c&lt;br&gt;&#xA;नक्तं न कुर्यात्पित्र्याणि नक्तं चैव प्रसाधनम् ।&#x9;128a&lt;br&gt;&#xA;पानीयस्य क्रिया नक्तं न कार्या भूतिमिच्छता ॥&#x9;128c&lt;br&gt;&#xA;वर्जनीयाश्चैव नित्यं सक्तवो निशि भारत ।&#x9;129a&lt;br&gt;&#xA;शेषाणि चावदातानि पानीयं चापि भोजने ॥&#x9;129c&lt;br&gt;&#xA;सौहित्यं न च कर्तव्यं रात्रौ न च समाचरेत् ।&#x9;130a&lt;br&gt;&#xA;&#39;न भुक्त्वा मैथुनं गच्छेन्न धावेन्नातिहासकम् ।&#39;&#x9;130c&lt;br&gt;&#xA;द्विजच्छेदं न कुर्वीत भुक्त्वा न च समाचरेत् ॥&#x9;130e&lt;br&gt;&#xA;महाकुले प्रसूतां च प्रशस्तां लक्षणैस्तथा ।&#x9;131a&lt;br&gt;&#xA;वयसाऽवरां सुनक्षत्रां कन्यामावोढुमर्हति ॥&#x9;131c&lt;br&gt;&#xA;अपत्यमुत्पाद्य ततः प्रतिष्ठाप्य कुलं तथा ।&#x9;132a&lt;br&gt;&#xA;पुत्राः प्रदेया जातेषु कुलधर्मेषु भारत ॥&#x9;132c&lt;br&gt;&#xA;कन्या चोत्पाद्य दातव्या कुलपुत्राय धीमते ।&#x9;133a&lt;br&gt;&#xA;पुत्रा निवेश्याश्च कुलाद्भृत्या लभ्याश्च भारत ॥&#x9;133c&lt;br&gt;&#xA;शिरःस्नातोथ कुर्वीत दैवं पित्र्यमथापि च ॥&#x9;134ac&lt;br&gt;&#xA;&#39;तैलं जन्मदिनेऽष्टम्यां चतुर्दश्यां च पर्वसु ।&#39;&#x9;135a&lt;br&gt;&#xA;नक्षत्रे न च कुर्वीत यस्मिञ्जातो भवेन्नरः ।&#x9;135c&lt;br&gt;&#xA;न प्रोष्ठपदयोः कार्यं तथाऽऽग्नेये च भारत ॥&#x9;135e&lt;br&gt;&#xA;दारुणेषु च सर्वेषु प्रत्यरिं च विवर्जयेत् ।&#x9;136a&lt;br&gt;&#xA;ज्योतिषे यानि चोक्तानि तानि सर्वाणि वर्जयेत् ॥&#x9;136c&lt;br&gt;&#xA;प्राङ्मुखः श्मश्रुकर्माणि कारयेत्सुसमाहितः ।&#x9;137a&lt;br&gt;&#xA;उदङ्मुखो वा राजेन्द्र तथाऽऽयुर्विन्दते महत् ॥&#x9;137c&lt;br&gt;&#xA;&#39;सामुद्रेणाम्भसा स्नानं क्षौरं श्राद्धेषु भोजनम् ।&#x9;138a&lt;br&gt;&#xA;अन्तर्वत्नीपतिः कुर्वन्न पुत्रफलमश्नुते ॥&#x9;138c&lt;br&gt;&#xA;सतां गुरूणां वृद्धानां कुलस्त्रीणां विशेषतः ।&#39;&#x9;139a&lt;br&gt;&#xA;परिवादं न च ब्रूयात्परेषामात्मनस्तथा ।&#x9;139c&lt;br&gt;&#xA;परिवादो ह्यधर्माय प्रोच्यते भरतर्षभ ॥&#x9;139e&lt;br&gt;&#xA;वर्जयेद्व्यङ्गिनीं नारीं तथा कन्यां नरोत्तम ।&#x9;140a&lt;br&gt;&#xA;समार्षां व्यङ्गिकांश्चैव मातुः सकुलजां तथा ॥&#x9;140c&lt;br&gt;&#xA;वृद्धां प्रव्रजितां चैव तथैव च पतिव्रताम् ।&#x9;141a&lt;br&gt;&#xA;तथा निकृष्टवर्णां च वर्णोत्कृष्टां च वर्जयेत् ||&#x9;141c&lt;br&gt;&#xA;अयोनिं च वियोनिं च न गच्छेत विचक्षणः ।&#x9;142a&lt;br&gt;&#xA;पिङ्गलां कुष्ठिनीं नारीं न त्वमुद्वोढुमर्हसि ॥&#x9;142c&lt;br&gt;&#xA;अपस्मारिकुले जातां निहीनां चापि वर्जयेत् ।&#x9;143a&lt;br&gt;&#xA;श्वित्रिणां च कुले जातां क्षयिणां मनुजेश्वर ॥&#x9;143c&lt;br&gt;&#xA;&#39;सुरोमशामतिस्थूलां कन्यां मातृपितृस्थिताम् ।&#x9;144a&lt;br&gt;&#xA;अलज्जां भ्रातृजां तुष्टां वर्जयेद्रक्तकेशिनीम् ॥&#39;&#x9;144c&lt;br&gt;&#xA;लक्षणैरन्विता या च प्रशस्ता या च लक्षणैः ।&#x9;145a&lt;br&gt;&#xA;मनोज्ञां दर्शनीयां च तां भवान्वोढुमर्हति ॥&#x9;145c&lt;br&gt;&#xA;महाकुले निवेष्टव्यं सदृशे वा युधिष्ठिर ।&#x9;146a&lt;br&gt;&#xA;अवरा पतिता चैव न ग्राह्या भूतिमिच्छता ॥&#x9;146c&lt;br&gt;&#xA;अग्नीनुत्पाद्य यत्नेन क्रियाः सुविहिताश्च याः ।&#x9;147a&lt;br&gt;&#xA;वेदे च ब्राह्मणैः प्रोक्तास्ताश्च सर्वाः समाचरेत् ॥&#x9;147c&lt;br&gt;&#xA;न चेर्ष्या स्त्रीषु कर्तव्या रक्ष्या दाराश्च सर्वशः ।&#x9;148a&lt;br&gt;&#xA;अनायुष्या भवेदीर्ष्या तस्मादीर्ष्यां विवर्जयेत् ॥&#x9;148c&lt;br&gt;&#xA;अनायुष्यं दिवा स्वप्नं तथाऽभ्युदितशायिता ।&#x9;149a&lt;br&gt;&#xA;प्रातर्निशायां च तथा ये चोच्छिष्टा भवन्ति च ॥&#x9;149c&lt;br&gt;&#xA;पारदार्यमनायुष्यं नापितोच्छिष्टता तथा ।&#x9;150a&lt;br&gt;&#xA;यत्नतो वै न कर्तव्यमत्याशश्चैव भारत ॥&#x9;150c&lt;br&gt;&#xA;सन्ध्यां न भुञ्ज्यान्न स्नायेन्न पुरीषं समुत्सृजेत् ।&#x9;151a&lt;br&gt;&#xA;प्रयतश्च भवेत्तस्यां न च किञ्चित्समाचरेत् ॥&#x9;151c&lt;br&gt;&#xA;ब्राह्मणान्पूजयेच्चापि तथा स्नात्वा नराधिप ।&#x9;152a&lt;br&gt;&#xA;देवांश्च प्रणमेत्स्नातो गुरूंश्चाप्यभिवादयेत् ॥&#x9;152c&lt;br&gt;&#xA;अनिमन्त्रितो न गच्छेत यज्ञं गच्छेत दर्शकः ।&#x9;153a&lt;br&gt;&#xA;अनर्चिते ह्यनायुष्यं गमनं तत्र भारत ॥&#x9;153c&lt;br&gt;&#xA;न चैकेन परिव्रज्यं न गन्तव्यं तथा निशि ।&#x9;154a&lt;br&gt;&#xA;&#39;नानापदि परस्यान्नमनिमन्त्रितमाहरेत् ॥&#x9;154c&lt;br&gt;&#xA;एकोद्दिष्टं न भुञ्जीत प्रथमं तु विशेषतः ।&#x9;155a&lt;br&gt;&#xA;सपिण्डीकरणं वर्ज्यं सविधानं च मासिकम् ॥&#x9;155c&lt;br&gt;&#xA;अनागतायां सन्ध्यायां पश्चिमायां गृहे वसेत् ॥&#x9;156ac&lt;br&gt;&#xA;मातुः पितुर्गुरूणां च कार्यमेवानुशासनम् ।&#x9;157a&lt;br&gt;&#xA;हितं चाप्यहितं चापि न विचार्यं नरर्षभ ॥&#x9;157c&lt;br&gt;&#xA;&#39;क्षत्रियस्तु विशेषेण धनुर्वेदं समभ्यसेत् ।&#39;&#x9;158a&lt;br&gt;&#xA;धनुर्वेदे च वेदे च यत्नः कार्यो नराधिप ॥&#x9;158c&lt;br&gt;&#xA;हस्तिपृष्ठेऽश्वपृष्ठे च रथचर्यासु चैव ह ।&#x9;159a&lt;br&gt;&#xA;यत्नवान्भव राजेन्द्र यत्नवान्सुखमेधते ॥&#x9;159c&lt;br&gt;&#xA;अप्रधृष्यश्च शत्रूणां भृत्यानां स्वजनस्य च ।&#x9;160a&lt;br&gt;&#xA;प्रजापालनयुक्तश्च नारतिं लभते क्वचित् ॥&#x9;160c&lt;br&gt;&#xA;युक्तिशास्त्रं च ते ज्ञेयं शब्दशास्त्रं च भारत ।&#x9;161a&lt;br&gt;&#xA;गान्धर्वशास्त्रं च कलाः परिज्ञेया नराधिप ॥&#x9;161c&lt;br&gt;&#xA;पुराणमितिहासाश्च तथाऽऽख्यानानि यानि च ।&#x9;162a&lt;br&gt;&#xA;महात्मनां च चरितं श्रोतव्यं नित्यमेव ते ॥&#x9;162c&lt;br&gt;&#xA;&#39;मान्यानां माननं कुर्यान्निन्द्यानां निन्दनं तथा ।&#x9;163a&lt;br&gt;&#xA;गोब्राह्मणार्थे युध्येत प्राणानपि परित्यजेत् ॥&#x9;163c&lt;br&gt;&#xA;न स्त्रीषु सज्जेद्द्रष्टव्यं शक्त्या दानरुचिर्भवेत् ।&#x9;164a&lt;br&gt;&#xA;न ब्राह्मणान्परिभवेत्कार्पण्यं ब्राह्मणैर्वृतम् ।&#x9;164c&lt;br&gt;&#xA;पतितान्नाभिभाषेत नाह्वयेत रजस्वलाम् ॥&#39;&#x9;164e&lt;br&gt;&#xA;पत्नीं रजस्वलां चैव नाभिगच्छेन्न चाह्वयेत् ।&#x9;165a&lt;br&gt;&#xA;स्नातां चतुर्थे दिवसे रात्रौ गच्छेद्विचक्षणः ॥&#x9;165c&lt;br&gt;&#xA;पञ्चमे दिवसे नारी षष्ठेऽहनि पुमान्भवेत् ।&#x9;166a&lt;br&gt;&#xA;&#39;आषोडशादृतुर्मुख्यः पुत्रजन्मनि शब्दितः&#39; ||&#x9;166c&lt;br&gt;&#xA;एतेन विधिना पत्नीमुपगच्छेत पण्डितः ।&#x9;167a&lt;br&gt;&#xA;ज्ञातिसम्बन्धिमित्राणि पूजनीयानि सर्वशः ॥&#x9;167c&lt;br&gt;&#xA;यष्टव्यं च यथाशक्ति यज्ञैर्विविधदक्षिणैः ।&#x9;168a&lt;br&gt;&#xA;अत ऊर्ध्वमरण्यं च सेवितव्यं नराधिप ॥&#x9;168c&lt;br&gt;&#xA;एष ते लक्षणोद्देश आयुष्याणां प्रकीर्तितः ।&#x9;169a&lt;br&gt;&#xA;शेषस्त्रैविद्यवृद्धेभ्यः प्रत्याहार्यो युधिष्ठिर ॥&#x9;169c&lt;br&gt;&#xA;आचारो भूतिजनन आचारः कीर्तिवर्धनः ।&#x9;170a&lt;br&gt;&#xA;आचाराद्वर्धते ह्यायुराचारो हन्त्यलक्षणम् ॥&#x9;170c&lt;br&gt;&#xA;आगमानां हि सर्वेषामाचारः श्रेष्ठ उच्यते ।&#x9;171a&lt;br&gt;&#xA;आचारप्रभवो धर्मो धर्मादायुर्विवर्धते ॥&#x9;171c&lt;br&gt;&#xA;एतद्यशस्यमायुष्यं स्वर्ग्यं स्वस्त्ययनं महत् ।&#x9;172a&lt;br&gt;&#xA;अनुकम्प्य सर्ववर्णान्ब्रह्मणा समुदाहृतम् ॥&#x9;172c&lt;br&gt;&#xA;य इदं शृणुयान्नित्यं यश्चापि परिकीर्तयेत् ।&#x9;173a&lt;br&gt;&#xA;स शुभान्प्राप्नुयाल्लोकान्सदाचारपरो नृप ॥ &#x9;173c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/162/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/162/</guid>
      <description>&lt;p&gt;श्रीः&#xA;अध्यायः 162&lt;/p&gt;&#xA;&lt;p&gt;भीष्मेण युधिष्ठिरम् प्रति ज्येष्ठकनिष्ठयोः परस्परस्मिन्वर्तनप्रकारादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;कथं ज्येष्ठः कनिष्ठेषु वर्तेत भरतर्षभ ।&#x9;001a&lt;br&gt;&#xA;कनिष्ठाश्च यथा ज्येष्ठे वर्तेरंस्तद्ब्रवीहि मे ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;ज्येष्ठवत्तात वर्तस्व ज्येष्ठोसि हि तथा भवान् ।&#x9;002a&lt;br&gt;&#xA;गुरोर्गरीयसी वृत्तिर्या च शिष्यस्य भारत ॥&#x9;002c&lt;br&gt;&#xA;न गुरावकृतप्रज्ञे शक्यं शिष्येण वर्तितुम् ।&#x9;003a&lt;br&gt;&#xA;गुरौ हि सदृशी वृत्तिर्यथा शिष्यस्य भारत ॥&#x9;003c&lt;br&gt;&#xA;अन्धः स्यादन्धवेलायां जडः स्यादपि वा बुधः ।&#x9;004a&lt;br&gt;&#xA;परिहारेण तद्ब्रूयाद्यस्तेषां स्याद्व्यतिक्रमः ॥&#x9;004c&lt;br&gt;&#xA;प्रत्यक्षं भिन्नहृदया भेदयेयुर्यथाऽहिताः ।&#x9;005a&lt;br&gt;&#xA;&#39;श्रियाऽभितप्तास्तद्भेदान्नभिन्नाः स्युः समाहिताः&#39;&#x9;005c&lt;br&gt;&#xA;श्रियाऽभितप्ताः कौन्तेय भेदकामास्तथाऽरयः ॥&#x9;005e&lt;br&gt;&#xA;ज्येष्ठः कुलं वर्धयति विनाशयति वा पुनः ।&#x9;006a&lt;br&gt;&#xA;हन्ति सर्वमपि ज्येष्ठः प्रायो दुर्विनयादिह ॥&#x9;006c&lt;br&gt;&#xA;अथ यो विनिकुर्वीत ज्येष्ठो भ्राता यवीयसः ।&#x9;007a&lt;br&gt;&#xA;अज्येष्ठः स्यादभागश्च नियम्यो राजभिश्च सः ॥&#x9;007c&lt;br&gt;&#xA;निकृती हि नरो लोकान्पापान्गच्छत्यसंशयम् ।&#x9;008a&lt;br&gt;&#xA;विफलं तस्य पुत्रत्वं मोघं जनयितुः स्मृतम् ॥&#x9;008c&lt;br&gt;&#xA;पित्रोरनर्थाय कुले जायते पापपूरुषः ।&#x9;009a&lt;br&gt;&#xA;अकीर्तिं जनयत्येव कीर्तिमन्तर्दधाति च ॥&#x9;009c&lt;br&gt;&#xA;सर्वे चापि विकर्मस्था भागं नार्हन्ति सोदराः ।&#x9;010a&lt;br&gt;&#xA;ज्येष्ठोऽपि दुर्विनीतस्तु कनिष्ठस्तु विशेषतः ।&#x9;010c&lt;br&gt;&#xA;नाप्रदाय कनिष्ठेभ्यो ज्येष्ठः कुर्वीत वेतनम् ॥&#x9;010e&lt;br&gt;&#xA;अनुजस्य पितुर्दायो जङ्घाश्रमफलोऽध्वगः ।&#x9;011a&lt;br&gt;&#xA;स्वयमीहेत लब्धं तु नाकामो दातुमर्हति ॥&#x9;011c&lt;br&gt;&#xA;भ्रातॄणामविभक्तानामुत्थानमपि चेत्सह ।&#x9;012a&lt;br&gt;&#xA;न पुत्रभागं विषमं पिता दद्यात्कदाचन ||&#x9;012c&lt;br&gt;&#xA;न ज्येष्ठो वाऽवमन्येत दुष्कृतः सुकृतोऽपि वा ।&#x9;013a&lt;br&gt;&#xA;गुरूणामपराधो हि शक्यः क्षन्तव्य एव च ॥&#x9;013c&lt;br&gt;&#xA;यदि स्त्री यद्यवरज श्रेयः पश्येत्तदाचरेत् ।&#x9;014a&lt;br&gt;&#xA;धर्मार्थः श्रेय इत्याहुस्त्रयो ज्ञाता विधायकाः ॥&#x9;014c&lt;br&gt;&#xA;दशाचार्यानुपाध्याय उपाध्यायान्पिता दश ।&#x9;015a&lt;br&gt;&#xA;दश चैव पितॄन्माता सर्वां वा पृथिवीमपि ।&#x9;015c&lt;br&gt;&#xA;गौरवेणाभिभवति नास्ति मातृसमो गुरुः ॥&#x9;015e&lt;br&gt;&#xA;माता गरीयसी यच्च तेनैतां मन्यते गुरुम् ।&#x9;016a&lt;br&gt;&#xA;ज्येष्ठो भ्राता पितृसमो मृते पितरि भारत ॥&#x9;016c&lt;br&gt;&#xA;स ह्येषां वृत्तिदाता स्यात्स चैतान्प्रतिपालयेत् ।&#x9;017a&lt;br&gt;&#xA;कनिष्ठास्तं नमस्येरन्सर्वे छन्दानुवर्तिनः ॥&#x9;017c&lt;br&gt;&#xA;तमेव चोपजीवेरन्यथैव पितरं तथा ।&#x9;018a&lt;br&gt;&#xA;शरीरमेतौ सृजतः पिता मता च भारत ॥&#x9;018c&lt;br&gt;&#xA;आचार्यशिष्टा या जातिः सा सत्या साऽजरामरा ।&#x9;019a&lt;br&gt;&#xA;ज्येष्ठा मातृसमा चापि भगिनी भरतर्षभ ।&#x9;019c&lt;br&gt;&#xA;भ्रातुर्भार्या च तद्वत्स्याद्यस्या बाल्ये स्तनं पिबेत् ॥ &#x9;019e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/163/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/163/</guid>
      <description>&lt;p&gt;श्रीः&#xA;अध्यायः 163&lt;/p&gt;&#xA;&lt;p&gt;भीष्मेण युधिष्ठिरम् प्रति पक्षमासोपवासफलप्रतिपादकाङ्गिरोवचनानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;सर्वेषामेव वर्णानां म्लेच्छानां च पितामह ।&#x9;001a&lt;br&gt;&#xA;उपवासे मतिरियं कारणं च न विद्महे ॥&#x9;001c&lt;br&gt;&#xA;ब्रह्मक्षत्रेण नियमाः कर्तव्या इति नः श्रुतम् ।&#x9;002a&lt;br&gt;&#xA;उपवासे कथं तेषां कृतमस्ति पितामह ||&#x9;002c&lt;br&gt;&#xA;नियमांश्चोपवासांश्च सर्वेषां ब्रूहि पार्थिव ।&#x9;003a&lt;br&gt;&#xA;आप्नोति कां गतिं तात उपवासपरायणः ॥&#x9;003c&lt;br&gt;&#xA;उपवासः परं पुण्यं पवित्रमपि चोत्तमम् |&#x9;004a&lt;br&gt;&#xA;उपोष्येह नरश्रेष्ठ किं फलं प्रतिपद्यते ॥&#x9;004c&lt;br&gt;&#xA;अधर्मान्मुच्यते केन धर्ममाप्नोति वा कथम् ।&#x9;005a&lt;br&gt;&#xA;स्वर्गं पुण्यं च लभते कथं भरतसत्तम ॥&#x9;005c&lt;br&gt;&#xA;उपोष्य चापि किं तेन प्रयोज्यं स्यान्नराधिप ।&#x9;006a&lt;br&gt;&#xA;धर्मेण च सुखानर्थाल्ँलभेद्येन ब्रवीहि मे ॥&#x9;006c&lt;br&gt;&#xA;वैशम्पायन उवाच &#x9;007&lt;br&gt;&#xA;एवं ब्रुवाणं कौन्तेयं धर्मज्ञं धर्मतत्त्ववित् ।&#x9;007a&lt;br&gt;&#xA;धर्मपुत्रमिदं वाक्यं भीष्मः शान्तनवोऽब्रवीत् ॥&#x9;007c&lt;br&gt;&#xA;इदं खलु महाराज श्रुतमासीत्पुरातनम् ।&#x9;008a&lt;br&gt;&#xA;उपावासविधौ श्रेष्ठा गुणा ये भरतर्षभ ॥&#x9;008c&lt;br&gt;&#xA;प्राजापत्यमाङ्गिरसं पृष्टवानस्मि भारत ।&#x9;009a&lt;br&gt;&#xA;यथा मां त्वं तथैवाहं पृष्टवांस्तं तपोधनम् ॥&#x9;009c&lt;br&gt;&#xA;प्रश्नमेतं मया पृष्टो भगवानग्निसम्भवः ।&#x9;010a&lt;br&gt;&#xA;उपवासविधिं पुण्यमाचष्ट भरतर्षभ ॥&#x9;010c&lt;br&gt;&#xA;अङ्गिरा उवाच &#x9;011&lt;br&gt;&#xA;ब्रह्मक्षत्रे त्रिरात्रं तु विहितं कुरुनन्दन ।&#x9;011a&lt;br&gt;&#xA;द्विस्त्रिरात्रमथैकाहं निर्दिष्टं पुरुषर्षभ ॥&#x9;011c&lt;br&gt;&#xA;वैश्याः शूद्राश्च यन्मोहादुपवासं प्रकुर्वते ।&#x9;012a&lt;br&gt;&#xA;त्रिरात्रं वा द्विरात्रं वा तयोर्व्युष्टिर्न विद्यते ॥&#x9;012c&lt;br&gt;&#xA;चतुर्थभक्तक्षपणं वैश्ये शूद्रे विधीयते ।&#x9;013a&lt;br&gt;&#xA;त्रिरात्रं न तु धर्मज्ञैर्विहितं ब्रह्मवादिभिः ॥&#x9;013c&lt;br&gt;&#xA;पञ्चम्यां वाऽपि षष्ठ्यां च पौर्णमास्यां च भारत ।&#x9;014a&lt;br&gt;&#xA;उपोष्य एकभक्तेन नियतात्मा जितेन्द्रियः ॥&#x9;014c&lt;br&gt;&#xA;क्षमावान्रूपसम्पन्नः सुरभिश्चैव जायते ।&#x9;015a&lt;br&gt;&#xA;नानपत्यो भवेत्प्राज्ञो दरिद्रो वा कदाचन ॥&#x9;015c&lt;br&gt;&#xA;यजिष्णुः पञ्चमीं षष्ठीं कुले भोजयते द्विजान् ।&#x9;016a&lt;br&gt;&#xA;अष्टमीमथ कौरव्य कृष्णपक्षे चतुर्दशीम् ।&#x9;016c&lt;br&gt;&#xA;उपोष्य व्याधिरहितो वीर्यवानभिजायते ॥&#x9;016e&lt;br&gt;&#xA;मार्गशीर्षं तु वै मासमेकभक्तेन यः क्षिपेत् ।&#x9;017a&lt;br&gt;&#xA;भोजयेच्च द्विजाञ्शक्त्या स मुच्येद्व्याधिकिल्बिषैः ॥&#x9;017c&lt;br&gt;&#xA;सर्वकल्याणसम्पूर्णः सर्वौषधिसमन्वितः ।&#x9;018a&lt;br&gt;&#xA;कृषिभागी बहुधनो बहुधान्यश्च जायते ॥&#x9;018c&lt;br&gt;&#xA;पौषमासं तु कौन्तेय भक्तेनैकेन यः क्षिपेत् ।&#x9;019a&lt;br&gt;&#xA;सुभगो दर्शनीयश्च यशोभागी च जायते ॥&#x9;019c&lt;br&gt;&#xA;पितृभक्तो माघमासं यः क्षिपेदेकभोजनः ।&#x9;020a&lt;br&gt;&#xA;श्रीमत्कुले ज्ञातिमध्ये सुभगत्वं प्रपद्यते ॥&#x9;020c&lt;br&gt;&#xA;भगदैवतमासं तु एकभक्तेन यः क्षिपेत् ।&#x9;021a&lt;br&gt;&#xA;&#39;सुभगो दर्शनीयश्च यशोभागी च जायते ।&#39;&#x9;021c&lt;br&gt;&#xA;स्त्रीषु वल्लभतां याति वश्याश्चास्य भवन्ति ताः ॥&#x9;021e&lt;br&gt;&#xA;चैत्रं तु नियतो मासमेकभक्तेन यः क्षिपेत् ।&#x9;022a&lt;br&gt;&#xA;सुवर्णमणिमुक्ताढ्ये कुले महति जायते ॥&#x9;022c&lt;br&gt;&#xA;निस्तरेदेकभक्तेन वैशाखं यो जितेन्द्रियः ।&#x9;023a&lt;br&gt;&#xA;नरो वा यदि वा नारी ज्ञातीनां श्रेष्ठतां व्रजेत् ॥&#x9;023c&lt;br&gt;&#xA;ज्येष्ठामूलं तु यो मासमेकभक्तेन सङ्क्षिपेत् ।&#x9;024a&lt;br&gt;&#xA;ऐश्वर्यमतुलं श्रेष्ठं पुमान्स्त्री वा प्रपद्यते ॥&#x9;024c&lt;br&gt;&#xA;आषाढमेकभक्तेन स्थित्वा मासमतन्द्रितः ।&#x9;025a&lt;br&gt;&#xA;बहुधान्यो बहुधनो बहुपुत्रश्च जायते ॥&#x9;025c&lt;br&gt;&#xA;श्रावणं नियतो मासमेकभक्तेन यः क्षिपेत् ।&#x9;026a&lt;br&gt;&#xA;रूपद्रविणसम्पन्नः सुखी भवति नित्यशः ।&#x9;026c&lt;br&gt;&#xA;बहुभार्यो बहुधनो बहुपुत्रश्च जायते ॥&#x9;026e&lt;br&gt;&#xA;प्रौष्ठपादं तु यो मासमेकाहारो भवेन्नरः ।&#x9;027a&lt;br&gt;&#xA;गवाढ्यं स्फीतमचलमैश्वर्यं प्रतिपद्यते ॥&#x9;027c&lt;br&gt;&#xA;तथैवाश्वयुजं मासमेकभक्तेन यः क्षिपेत् ।&#x9;028a&lt;br&gt;&#xA;प्रज्ञावान्वाहनाढ्यश्च बहुपुत्रश्च जायते ॥&#x9;028c&lt;br&gt;&#xA;कार्तिकं तु नरो मासं यः कुर्यादेकभोजनम् ।&#x9;029a&lt;br&gt;&#xA;शूरश्च बहुभार्यश्च कीर्तिमांश्चैव जायते ॥&#x9;029c&lt;br&gt;&#xA;इति मासा नरव्याघ्र क्षिपतां परिकीर्तिताः ।&#x9;030a&lt;br&gt;&#xA;तिथीनां नियमा ये तु शृणु तानपि पार्थिव ॥&#x9;030c&lt;br&gt;&#xA;पक्षेपक्षे गते यस्तु भक्तमश्नाति भारत ।&#x9;031a&lt;br&gt;&#xA;गवाढ्यो बहुपुत्रश्च दीर्घायुश्च स जायते ॥&#x9;031c&lt;br&gt;&#xA;मासिमासि त्रिरात्राणि कृत्वा वर्षाणि द्वादश ।&#x9;032a&lt;br&gt;&#xA;गणाधिपत्यं प्राप्नोति निःसपत्नमनाविलम् ॥&#x9;032c&lt;br&gt;&#xA;एते तु नियमाः सर्वे कर्तव्याः शरदो दश ।&#x9;033a&lt;br&gt;&#xA;द्वे चान्ये भरतश्रेष्ठ प्रवृत्तिरनुकीर्तिता ॥&#x9;033c&lt;br&gt;&#xA;यस्तु प्रातस्तथा सायं भुञ्जानो नान्तरा पिबेत् ।&#x9;034a&lt;br&gt;&#xA;अहिंसानिरतो नित्यं जुह्वानो जातवेदसम् ॥&#x9;034c&lt;br&gt;&#xA;षड्भिः स वर्षैर्नृपते सिध्यते नात्र संशयः ।&#x9;035a&lt;br&gt;&#xA;अग्निष्टोमस्य यज्ञस्य फलं प्राप्नोति मानवः ॥&#x9;035c&lt;br&gt;&#xA;अधिवासे सोप्सरसां नृत्यगीतविनादिते ।&#x9;036a&lt;br&gt;&#xA;रमते स्त्रीसहस्राढ्ये सुकुती विरजा नरः ॥&#x9;036c&lt;br&gt;&#xA;तप्तकाञ्चनवर्णाभं विमानमधिरोहति ।&#x9;037a&lt;br&gt;&#xA;पूर्णं वर्षसहस्रं च ब्रह्मिलोके महीयते ।&#x9;037c&lt;br&gt;&#xA;तत्क्षयादिह चागम्य माहात्म्यं प्रतिपद्यते ॥&#x9;037e&lt;br&gt;&#xA;यस्तु संवत्सरं पूर्णमेकाहारो भवेन्नरः ।&#x9;038a&lt;br&gt;&#xA;अतिरात्रस्य यज्ञस्य स फलं समुपाश्नुते ॥&#x9;038c&lt;br&gt;&#xA;त्रिंशद्वर्षसहस्राणि स्वर्गे च स महीयते ।&#x9;039a&lt;br&gt;&#xA;तत्क्षयादिह चागम्य माहात्म्यं प्रतिपद्यते ॥&#x9;039c&lt;br&gt;&#xA;यस्तु संवत्सरं पूर्णं चतुर्थं भक्तमश्नुते ।&#x9;040a&lt;br&gt;&#xA;अहिंसानिरतो नित्यं सत्यवाग्विजितेन्द्रियः ॥&#x9;040c&lt;br&gt;&#xA;वाजपेयस्य यज्ञस्य स फलं समुपाश्नुते ।&#x9;041a&lt;br&gt;&#xA;त्रिंशद्वर्षसहस्राणि स्वर्गलोके महीयते ॥&#x9;041c&lt;br&gt;&#xA;षष्ठे काले तु कौन्तेय नरः संवत्सरं क्षिपन् ।&#x9;042a&lt;br&gt;&#xA;अश्वमेधस्य यज्ञस्य फलं प्राप्नोति मानवः ॥&#x9;042c&lt;br&gt;&#xA;चक्रवाकप्रयुक्तेन विमानेन स गच्छति ।&#x9;043a&lt;br&gt;&#xA;चत्वारिंशत्सहस्राणि वर्षाणि दिवि मोदते ॥&#x9;043c&lt;br&gt;&#xA;अष्टमेन तु भक्तेन जीवन्संवत्सरं नृप ।&#x9;044a&lt;br&gt;&#xA;गवामयनयज्ञस्य फलं प्राप्नोति मानवः ॥&#x9;044c&lt;br&gt;&#xA;हंससारसयुक्तेन विमानेन स गच्छति ।&#x9;045a&lt;br&gt;&#xA;पञ्चाशतं सहस्राणि वर्षाणां दिवि मोदते ॥&#x9;045c&lt;br&gt;&#xA;पक्षेपक्षे गते राजन्योऽश्नीयाद्वर्षमेव तु ।&#x9;046a&lt;br&gt;&#xA;षण्मासानशनं तस्य भगवानङ्गिराऽब्रवीत् ।&#x9;046c&lt;br&gt;&#xA;षष्टिं वर्षसहस्राणि दिवमावसते च सः ॥&#x9;046e&lt;br&gt;&#xA;वीणानां वल्लकीनां च वेणूनां च विशाम्पते ।&#x9;047a&lt;br&gt;&#xA;सुघोषैर्मधुरैः शब्दैः सुप्तः स प्रतिबोध्यते ॥&#x9;047c&lt;br&gt;&#xA;संवत्सरमिहैकं तु मासिमासि पिबेदपः ।&#x9;048a&lt;br&gt;&#xA;फलं विश्वजितस्तात प्राप्नोति स नरो नृप ॥&#x9;048c&lt;br&gt;&#xA;सिंहव्याघ्रप्रयुक्तेन विमानेन स गच्छति ।&#x9;049a&lt;br&gt;&#xA;सप्ततिं च सहस्राणि वर्षाणां दिवि मोदते ॥&#x9;049c&lt;br&gt;&#xA;मासादूर्ध्वं नरव्याघ्र नोपवासो विधीयते ।&#x9;050a&lt;br&gt;&#xA;विधिं त्वनशनस्याहुः पार्थ धर्मविदो जनाः ॥&#x9;050c&lt;br&gt;&#xA;अनार्तो व्याधिरहितो गच्छेदनशनं तु यः ।&#x9;051a&lt;br&gt;&#xA;पदेपदे यज्ञफलं स प्राप्नोति न संशयः ॥&#x9;051c&lt;br&gt;&#xA;दिवं हंसप्रयुक्तेन विमानेन स गच्छति ।&#x9;052a&lt;br&gt;&#xA;शतं वर्षसहस्राणां मोदते स दिवि प्रभो ॥&#x9;052c&lt;br&gt;&#xA;शतं चाप्सरसः कन्या रमयन्त्यपि तं नरम् ।&#x9;053a&lt;br&gt;&#xA;आर्तो वा व्याधितो वाऽपि गच्छेदनशनं तु यः ॥&#x9;053c&lt;br&gt;&#xA;शतं वर्षसहस्राणां मोदते स दिवि प्रभो ।&#x9;054a&lt;br&gt;&#xA;काञ्चीनूपुरशब्देन सुप्तश्चैव प्रबोध्यते ॥&#x9;054c&lt;br&gt;&#xA;सहस्रहंसयुक्तेन विमानेन तु गच्छति ।&#x9;055a&lt;br&gt;&#xA;स गत्वा स्त्रीशताकीर्णे रमते भरतर्षभ ॥&#x9;055c&lt;br&gt;&#xA;क्षीणस्याप्यायनं दृष्टं क्षतस्य क्षतरोहणम् ।&#x9;056a&lt;br&gt;&#xA;व्याधितस्यौषधग्रामः क्रुद्धस्य च प्रसादनम् ॥&#x9;056c&lt;br&gt;&#xA;दुःखितस्यार्तपूर्वस्य द्रव्याणां प्रतिपादनम् ।&#x9;057a&lt;br&gt;&#xA;न चैतद्रोचते तेषां ये धनैः सुखमेधिताः ॥&#x9;057c&lt;br&gt;&#xA;अतः स कामसंयुक्ते विमाने हेमसन्निभे ।&#x9;058a&lt;br&gt;&#xA;रमते स्त्रीशताकीर्णे पुरुषोऽलङ्कृतः शुचिः ॥&#x9;058c&lt;br&gt;&#xA;स्वस्थः सफलसङ्कल्पः सुखी विगतकल्मषः ।&#x9;059a&lt;br&gt;&#xA;अनश्नन्देहमुत्सृज्य फलं प्राप्नोति मानवः ॥&#x9;059c&lt;br&gt;&#xA;बालसूर्यप्रतीकाशे विमाने सोमवर्चसि ।&#x9;060a&lt;br&gt;&#xA;वैदूर्यमुक्ताखचिते वीणामुरजनादिते ॥&#x9;060c&lt;br&gt;&#xA;पताकादीपिकाकीर्णे दिव्यघण्टानिनादिते ।&#x9;061a&lt;br&gt;&#xA;स्त्रीसहस्रानुचरिते स नरः सुखमेधते ॥&#x9;061c&lt;br&gt;&#xA;यावन्ति रोमकूपाणि तस्य गात्रेषु पाण्डव ।&#x9;062a&lt;br&gt;&#xA;तावन्त्येव सहस्राणि वर्षाणां दिवि मोदते ॥&#x9;062c&lt;br&gt;&#xA;नास्ति वेदात्परं शास्त्रं नास्ति मातृसमो गुरुः ।&#x9;063a&lt;br&gt;&#xA;न धर्मात्परमो लाभस्तपो नानशनात्परम् ॥&#x9;063c&lt;br&gt;&#xA;ब्राह्मणेभ्यः परं नास्ति पावनं दिवि चेह च ।&#x9;064a&lt;br&gt;&#xA;उपवासैस्तथा तुल्यं तपःकर्म न विद्यते ॥&#x9;064c&lt;br&gt;&#xA;उपोष्य विधिवद्देवास्त्रिदिवं प्रतिपेदिरे ।&#x9;065a&lt;br&gt;&#xA;ऋषयश्च परां सिद्धिमुपवासैरवाप्नुवन् ॥&#x9;065c&lt;br&gt;&#xA;दिव्यवर्षसहस्राणि विश्वामित्रेण धीमता ।&#x9;066a&lt;br&gt;&#xA;क्षान्तमेकेन भक्तेन तेन विप्रत्वमागतम् ॥&#x9;066c&lt;br&gt;&#xA;च्यवनो जमदग्निश्च वसिष्ठो गौतमो भृगुः ।&#x9;067a&lt;br&gt;&#xA;सर्व एव दिवं प्राप्ताः क्षमावन्तो महर्षयः ॥&#x9;067c&lt;br&gt;&#xA;इदमङ्गिरसा पूर्वं महर्षिभ्यः प्रदर्शितम् ।&#x9;068a&lt;br&gt;&#xA;यः प्रदर्शयते नित्यं न स दुःखमवाप्नुते ॥&#x9;068c&lt;br&gt;&#xA;इमं तु कौन्तेय यथाक्रमं विधिं प्रवर्तितं ह्यङ्गिरसा महर्षिणा ।&#x9;069a&lt;br&gt;&#xA;पठेच्च यो वै शृणुयाच्च नित्यदा न विद्यते तस्य नरस्य किल्बिषम् ॥&#x9;069c&lt;br&gt;&#xA;विमुच्यते चापि स सर्वसङ्करैर्न चास्य दोषैरभिभूयते मनः ।&#x9;070a&lt;br&gt;&#xA;वियोनिजानां च विजानते रुतं ध्रुवां च कीर्तिं लभते नरोत्तमः ॥ &#x9;070c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/164/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/164/</guid>
      <description>&lt;p&gt;श्रीः&#xA;अध्यायः 164&lt;/p&gt;&#xA;&lt;p&gt;युधिष्ठिरेण भीष्मम् प्रति दरिद्राणां यज्ञस्य बहुद्रव्यसाध्यत्वेन दुष्करतया तत्फलप्राप्त्यै तत्प्रतिनिधिकथनप्रार्थना ॥ 1 ॥ भीष्मेण युधिष्ठिरम् प्रति एकैकदिनवृद्ध्या मासावध्युपवासस्य यज्ञप्रतिनिधित्वकथनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;पितामहेन विधिवद्यज्ञाः प्रोक्ता महात्मना ।&#x9;001a&lt;br&gt;&#xA;गुणाश्चैषां यथातथ्यं प्रेत्य चेह च सर्वशः ॥&#x9;001c&lt;br&gt;&#xA;न तै शक्या दरिद्रेण यज्ञाः प्राप्तुं पितामह ।&#x9;002a&lt;br&gt;&#xA;बहूपकरणा यज्ञा नानासम्भारविस्तराः ॥&#x9;002c&lt;br&gt;&#xA;पार्थिवै राजपुत्रैर्वा शक्याः प्राप्तुं पितामह ।&#x9;003a&lt;br&gt;&#xA;नार्थन्यूनैरवगुणैरेकात्मभिरसंहतैः ॥&#x9;003c&lt;br&gt;&#xA;यो दरिद्रैरपि विधिः शक्यः प्राप्तुं सदा भवेत् ।&#x9;004a&lt;br&gt;&#xA;अर्थन्यूनैरवगुणैरेकात्मभिरसंहतैः ।&#x9;004c&lt;br&gt;&#xA;तुल्यो यज्ञफलैरेतैस्तन्मे ब्रूहि पितामह ॥&#x9;004e&lt;br&gt;&#xA;भीष्म उवाच &#x9;005&lt;br&gt;&#xA;इदमङ्गिरसा प्रोक्तमुपवासफलात्मकम् ।&#x9;005a&lt;br&gt;&#xA;विधिं यज्ञफलैस्तुल्यं तन्निबोध युधिष्ठिर ॥&#x9;005c&lt;br&gt;&#xA;यस्तु कल्यं तथा सायं भुञ्जानो नान्तरा पिबेत् ।&#x9;006a&lt;br&gt;&#xA;अहिंसानिरतो नित्यं जुह्वानो जातवेदसम् ।&#x9;006c&lt;br&gt;&#xA;षड्भिरेव स वर्षैस्तु सिध्यते नात्र संशयः ॥&#x9;006e&lt;br&gt;&#xA;तप्तकाञ्चनवर्णं च विमानं लभते नरः ।&#x9;007a&lt;br&gt;&#xA;देवस्त्रीणामधीवासे नृत्तगीतनिनादिते ।&#x9;007c&lt;br&gt;&#xA;प्राजापत्ये वसेत्पद्मं वर्षाणामग्निसन्निभे ॥&#x9;007e&lt;br&gt;&#xA;त्रीणि वर्षाणि यः प्राशेत्सततं त्वेकभोजनम् ।&#x9;008a&lt;br&gt;&#xA;धर्मत्नीरतो नित्यमग्निष्टोमफलं लभेत् ।&#x9;008c&lt;br&gt;&#xA;यज्ञं बहुसुवर्णं वा वासवप्रियमाचरेत् ॥&#x9;008e&lt;br&gt;&#xA;सत्यवान्दानशीलश्च ब्रह्मण्यश्चानसूयकः ।&#x9;009a&lt;br&gt;&#xA;क्षान्तो दान्तो जितक्रोधः स गच्छति परां गतिम् ॥&#x9;009c&lt;br&gt;&#xA;पाण्डुराभ्रप्रतीकाशे विमाने हंसलक्षणे ।&#x9;010a&lt;br&gt;&#xA;द्वे समाप्ते ततः पद्मे सोप्सरोभिर्वसेत्सह ॥&#x9;010c&lt;br&gt;&#xA;द्वितीये दिवसे यस्तु प्राश्नीयादेकभोजनम् ।&#x9;011a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;011c&lt;br&gt;&#xA;अग्निकार्यपरो नित्यं नित्यं कल्यप्रबोधनः ।&#x9;012a&lt;br&gt;&#xA;अग्निष्टोमस्य यज्ञस्य फलं प्राप्नोति मानवः ॥&#x9;012c&lt;br&gt;&#xA;हंससारसयुक्तं च विमानं लभते नरः ।&#x9;013a&lt;br&gt;&#xA;इन्द्रलोके च वसते वरस्त्रीभिः समावृतः ॥&#x9;013c&lt;br&gt;&#xA;तृतीये दिवसे यस्तु प्राश्नीयादेकभोजनम् ।&#x9;014a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;014c&lt;br&gt;&#xA;अग्निकार्यपरो नित्यं नित्यं कल्यप्रबोधनः ।&#x9;015a&lt;br&gt;&#xA;अतिरात्रस्य यज्ञस्य फलं प्राप्नोत्यनुत्तमम् ॥&#x9;015c&lt;br&gt;&#xA;मयूरहंसयुक्तं च विमानं लभते नरः ।&#x9;016a&lt;br&gt;&#xA;सप्तर्षीणां सदा लोके सोप्सरोभिर्वसेत्सह ।&#x9;016c&lt;br&gt;&#xA;निवर्तनं च तत्रास्य त्रीणि पद्मानि वै विदुः ॥&#x9;016e&lt;br&gt;&#xA;दिवसे यश्चतुर्थे तु प्राश्नीयादेकभोजनम् ।&#x9;017a&lt;br&gt;&#xA;सदा द्वादशमासान्वै जुह्वानो जातवेदसम् ।&#x9;017c&lt;br&gt;&#xA;वाजपेयस्य यज्ञस्य फलं प्राप्नीत्यनुत्तमम् ||&#x9;017e&lt;br&gt;&#xA;इन्द्रिकन्याभिरूढं च विमानं लभते नरः ।&#x9;018a&lt;br&gt;&#xA;सागरस्य च पर्यन्ते वासवं लोकमावसेत् ।&#x9;018c&lt;br&gt;&#xA;देवराजस्य च क्रीडां नित्यकालमवेक्षते ॥&#x9;018e&lt;br&gt;&#xA;दिवसे पञ्चमे यस्तु प्राश्नीयादैकभोजनम् ।&#x9;019a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;019c&lt;br&gt;&#xA;अलुब्धः सत्यवादी च ब्रह्मण्यश्चाविहिंसकः ।&#x9;020a&lt;br&gt;&#xA;अनसूयुरपापस्थो द्वादशाहफलं लभेत् ॥&#x9;020c&lt;br&gt;&#xA;जाम्बूनदमयं दिव्यं विमानं हंसलक्षणम् ।&#x9;021a&lt;br&gt;&#xA;सूर्यमालासमाभासमारोहेत्पाण्डुरं गुहम् ॥&#x9;021c&lt;br&gt;&#xA;आवर्तनानि चत्वारि तथा पद्मानि द्वादश ।&#x9;022a&lt;br&gt;&#xA;शराग्निपरिमाणं च तत्रासौ वसते सुखम् ॥&#x9;022c&lt;br&gt;&#xA;दिवसे यस्तु षष्ठे वै मुनिः प्राशेत भोजनम् ।&#x9;023a&lt;br&gt;&#xA;सदा द्वादशमासान्वै जुह्वानो जातवेदसम् ॥&#x9;023c&lt;br&gt;&#xA;सदा त्रिषवणस्नायी ब्रह्मचार्यनसूयकः ।&#x9;024a&lt;br&gt;&#xA;गवामयनयज्ञस्य फलं प्राप्नोत्यनुत्तमम् ॥&#x9;024c&lt;br&gt;&#xA;अग्निज्वालासमाभासं हंसबर्हिणसेवितम् ।&#x9;025a&lt;br&gt;&#xA;शातकुम्भसमायुक्तं साधयेद्यानमुत्तमम् ॥&#x9;025c&lt;br&gt;&#xA;तथैवाप्सरसामङ्के प्रतिसुप्तः प्रबोध्यते ।&#x9;026a&lt;br&gt;&#xA;नूपुराणां निनादेन मेखलानां च निःस्वनैः ॥&#x9;026c&lt;br&gt;&#xA;कोटीसहस्रं वर्षाणां त्रीणि कोटिशतानि च ।&#x9;027a&lt;br&gt;&#xA;पद्मान्यष्टादश तथा पताके द्वे तथैव च ॥&#x9;027c&lt;br&gt;&#xA;अयुतानि च पञ्चशदृक्षचर्मशतस्य च ।&#x9;028a&lt;br&gt;&#xA;लोम्नां प्रमाणेन समं ब्रह्मलोके महीयते ॥&#x9;028c&lt;br&gt;&#xA;दिवसे सप्तमे यस्तु प्राश्नीयादेकभोजनम् ।&#x9;029a&lt;br&gt;&#xA;सदा द्वादशमासान्वै जुह्वानो जातवेदसम् ॥&#x9;029c&lt;br&gt;&#xA;सरस्वतीं गोपयानो ब्रह्मचर्यं समाचरन् ।&#x9;030a&lt;br&gt;&#xA;सुमनोवर्णकं चैव मधु मांसं च वर्जयन् ॥&#x9;030c&lt;br&gt;&#xA;पुरुषो मरुतां लोकमिन्द्रलोकं च गच्छति ।&#x9;031a&lt;br&gt;&#xA;तत्रतत्र हि सिद्धार्थो देवकन्याभिरुह्यते ॥&#x9;031c&lt;br&gt;&#xA;फलं बहुसुवर्णस्य यज्ञस्य लभते नरः ।&#x9;032a&lt;br&gt;&#xA;सङ्ख्यामतिगुणां चापि तेषु लोकेषु मोदते ॥&#x9;032c&lt;br&gt;&#xA;यस्तु संवत्सरं क्षान्तो भुङ्क्तेऽहन्यष्टमे नरः ।&#x9;033a&lt;br&gt;&#xA;देवकार्यपरो नित्यं जुह्वानो जातवेदसम् ॥&#x9;033c&lt;br&gt;&#xA;पौण्डरीकस्य यज्ञस्य फलं प्राप्नोत्यनुत्तमम् ।&#x9;034a&lt;br&gt;&#xA;पद्मवर्णनिभं चैव विमानमधिरोहति ॥&#x9;034c&lt;br&gt;&#xA;मृष्टाः कनकगौर्यश्च नार्यः श्यामास्तथा पराः ।&#x9;035a&lt;br&gt;&#xA;वयोरूपविलासिन्यो लभते नात्र संशयः ॥&#x9;035c&lt;br&gt;&#xA;यस्तु संवत्सरं भुङ्क्ते नवमेनवमेऽहनि ।&#x9;036a&lt;br&gt;&#xA;सदा द्वादशमासान्वै जुह्वानो जातवेदसम् ॥&#x9;036c&lt;br&gt;&#xA;अश्वमेधसहस्रस्य फलं प्राप्नोत्यनुत्तमम् ।&#x9;037a&lt;br&gt;&#xA;पुण्डरीकप्रकाशं च विमानं लभते नरः ॥&#x9;037c&lt;br&gt;&#xA;दीप्तसूर्याग्नितेजोभिर्दिव्यमालाभिरेव च ।&#x9;038a&lt;br&gt;&#xA;नीयते रुद्रकन्याभिः सोन्तरिक्षं सनातनम् ॥&#x9;038c&lt;br&gt;&#xA;अष्टादशसहस्राणि वर्षाणां कल्पमेव च ।&#x9;039a&lt;br&gt;&#xA;कोटीशतसहस्रं च तेषु लोकेषु मोदते ॥&#x9;039c&lt;br&gt;&#xA;यस्तु संवत्सरं भुङ्क्ते दशाहे वै गतेगते ।&#x9;040a&lt;br&gt;&#xA;सदा द्वादश मासान्वै जुह्वानो जातवेदसम् ॥&#x9;040c&lt;br&gt;&#xA;ब्रह्मकन्यानिवासे स सर्वभूतमनोहरे ।&#x9;041a&lt;br&gt;&#xA;अश्वमेधसहस्रस्य फलं प्राप्नोत्यनुत्तमम् ॥&#x9;041c&lt;br&gt;&#xA;रूपवत्यश्च तं कन्या रमयन्ति सदा नरम् ।&#x9;042a&lt;br&gt;&#xA;नीलोत्पलनिभैर्वर्णै रक्तोत्पलनिभैस्तथा ॥&#x9;042c&lt;br&gt;&#xA;विमानं मण्डलावर्तमावर्तगहनाकुलम् ।&#x9;043a&lt;br&gt;&#xA;सागरोर्मिप्रतीकाशं स लभेद्यानमुत्तमम् ॥&#x9;043c&lt;br&gt;&#xA;विचित्रमणिमालाभिर्नादितं शङ्खनिःस्वनैः ।&#x9;044a&lt;br&gt;&#xA;स्फाटिकैर्वज्रसारैश्च स्तम्भैः सुकृतवेदिकम् ।&#x9;044c&lt;br&gt;&#xA;आरोहति महद्यानं हंससारसवाहनम् ॥&#x9;044e&lt;br&gt;&#xA;एकादशे तु दिवसे यः प्राप्ते प्राशते हविः ।&#x9;045a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;045c&lt;br&gt;&#xA;परस्त्रियं नाभिलषेद्वाचाथ मनसाऽपि वा ।&#x9;046a&lt;br&gt;&#xA;अनृतं च न भाषेत मातापित्रोः कृतेऽपि वा ।&#x9;046c&lt;br&gt;&#xA;अभिगच्छेन्महादेवं विमानस्थं महाबलम् ॥&#x9;046e&lt;br&gt;&#xA;अश्वमेधसहस्रस्य फलं प्राप्नोत्यनुत्तमम् ।&#x9;047a&lt;br&gt;&#xA;स्वायम्भुवं च पश्येत विमानं समुपस्थितम् ॥&#x9;047c&lt;br&gt;&#xA;कुमार्यः काञ्चनाभासा रूपवत्यो नयन्ति तम् ।&#x9;048a&lt;br&gt;&#xA;रुद्राणां तमधीवासं दिवि दिव्यं मनोहरम् ॥&#x9;048c&lt;br&gt;&#xA;वर्षाण्यपरिमेयानि युगान्तमपि चावसेत् ।&#x9;049a&lt;br&gt;&#xA;कोटीशतसहस्रं च दशकोटिशतानि च ॥&#x9;049c&lt;br&gt;&#xA;रुद्रं नित्यं प्रणमते देवदानवसम्मतम् ।&#x9;050a&lt;br&gt;&#xA;स तस्मै दर्शनं प्राप्तो दिवसेदिवसे भवेत् ॥&#x9;050c&lt;br&gt;&#xA;दिवसे द्वादशे यस्तु प्राप्तो वै प्राशते हविः ।&#x9;051a&lt;br&gt;&#xA;सदा द्वादश मासान्वै जुह्वानो जातवेदसम् ॥&#x9;051c&lt;br&gt;&#xA;नियमेन समायुक्तः सर्वमेधफलं लभेत् ।&#x9;052a&lt;br&gt;&#xA;आदित्यैर्द्वादशैस्तस्य विमानं संविधीयते ॥&#x9;052c&lt;br&gt;&#xA;मणिमुक्ताप्रवालैश्च महार्हैरुपशोभितम् ।&#x9;053a&lt;br&gt;&#xA;हंसभासा परिक्षिप्तं नागवीथीसमाकुलम् ॥&#x9;053c&lt;br&gt;&#xA;मयूरैश्चक्रवाकैश्च कूजद्भिरुपशोभितम् ।&#x9;054a&lt;br&gt;&#xA;अट्टैर्महद्भिः संयुक्तं ब्रह्मलोके प्रतिष्ठितम् ॥&#x9;054c&lt;br&gt;&#xA;नित्यमावसथं राजन्नरनारीसमावृतम् ।&#x9;055a&lt;br&gt;&#xA;ऋषिरेवं महाभागस्त्वङ्गिराः प्राह धर्मिवित् ॥&#x9;055c&lt;br&gt;&#xA;त्रयोदशे तु दिवसे प्राप्ते यः प्राशते हविः ।&#x9;056a&lt;br&gt;&#xA;सदा द्वादश मासान्वै देवसत्रफलं लभेत् ॥&#x9;056c&lt;br&gt;&#xA;रक्तपद्मोदयं नाम विमानं साधयेन्नरः ।&#x9;057a&lt;br&gt;&#xA;जातरूपप्रयुक्तं च रत्नसञ्चयभूषितम् ॥&#x9;057c&lt;br&gt;&#xA;देवकन्याभिराकीर्णं दिव्याभरणभूषितम् ।&#x9;058a&lt;br&gt;&#xA;पुण्यगन्धोदयं दिव्यं वादित्रैरुपशोभितम् ॥&#x9;058c&lt;br&gt;&#xA;तत्र शङ्कुपताके द्वे युगान्तं कल्पमेव च ।&#x9;059a&lt;br&gt;&#xA;अयुतायुतं तथा पद्मं समुद्रं च तथा वसेत् ॥&#x9;059c&lt;br&gt;&#xA;गीतगन्धर्वघोषैश्च भेरीपणवनिःस्वनैः ।&#x9;060a&lt;br&gt;&#xA;सदा प्रह्लादितस्ताभिर्देवकन्याभिरीड्यते ॥&#x9;060c&lt;br&gt;&#xA;चतुर्दशे तु दिवसे यः पूर्णे प्राशते हविः ।&#x9;061a&lt;br&gt;&#xA;सदा द्वादशमासांस्तु महामेधफलं लभेत् ॥&#x9;061c&lt;br&gt;&#xA;अनिर्देश्यवयोरूपा देवकन्याः स्वलङ्कृताः ।&#x9;062a&lt;br&gt;&#xA;मृष्टतप्ताङ्गदधरा विमानैरुपयान्ति तम् ॥&#x9;062c&lt;br&gt;&#xA;कलहंसविनिर्घोषैर्नूपुराणां च निःस्वनैः ।&#x9;063a&lt;br&gt;&#xA;काञ्चीनां च समुत्कर्षैस्तत्रतत्र निबोध्यते ॥&#x9;063c&lt;br&gt;&#xA;देवकन्यानिवासे च तस्मिन्वसति मानवः ।&#x9;064a&lt;br&gt;&#xA;जाह्नवीवालुकाकीर्णं पूर्णं संवत्सरं नरः ॥&#x9;064c&lt;br&gt;&#xA;यस्तु पक्षे गते भुङ्क्ते एकभक्तं जितेन्द्रियः ।&#x9;065a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;065c&lt;br&gt;&#xA;राजसूयसहस्रस्य फलं प्राप्नोत्यनुत्तमम् ।&#x9;066a&lt;br&gt;&#xA;यानमारोहते दिव्यं हंसबर्हिणलक्षणम् ॥&#x9;066c&lt;br&gt;&#xA;मणिमण्डलकैश्चित्रं जातरूपसमावृतम् ।&#x9;067a&lt;br&gt;&#xA;दिव्याभरणशोभाभिर्वरस्त्रीभिरलङ्कृतम् ॥&#x9;067c&lt;br&gt;&#xA;एकस्तम्भं चतुर्द्वारं सप्तभौमं सुमङ्गलम् ।&#x9;068a&lt;br&gt;&#xA;वैजयन्तीसहस्रैश्च शोभितं गीतनिःस्वनै ।&#x9;068c&lt;br&gt;&#xA;दिव्यं दिव्यगुणोपेतं विमानमधिरोहति ॥&#x9;068e&lt;br&gt;&#xA;मणिमुक्ताप्रवालैश्च भूषितं वैद्युतप्रभम् ।&#x9;069a&lt;br&gt;&#xA;वसेद्युगसहस्रं च खड्गकुञ्जरवाहनः ॥&#x9;069c&lt;br&gt;&#xA;षोडशे दिवसे यस्तु सम्प्राप्ते प्राशते हविः ।&#x9;070a&lt;br&gt;&#xA;सदा द्वादशमासान्वै सोमयज्ञफलं लभेत् ॥&#x9;070c&lt;br&gt;&#xA;सोमकन्यानिवासेषु सोऽध्यावसति नित्यशः ।&#x9;071a&lt;br&gt;&#xA;सौम्यगन्धानुलिप्तश्च कामचारगतिर्भवेत् ॥&#x9;071c&lt;br&gt;&#xA;सुदर्शनाभिर्नारीभिर्मधुराभिस्तथैव च ।&#x9;072a&lt;br&gt;&#xA;अर्च्यते वै विमानस्थः कामभोगैश्च सेव्यते ॥&#x9;072c&lt;br&gt;&#xA;फलं पद्मशतप्रख्यं महाकल्पं दशाधिकम् ।&#x9;073a&lt;br&gt;&#xA;आवर्तनानि चत्वारि साधयेच्चाप्यसौ नरः ॥&#x9;073c&lt;br&gt;&#xA;दिवसे सप्तदशमे यः प्राप्ते प्राशते हविः ।&#x9;074a&lt;br&gt;&#xA;सदा द्वादशमासान्वै जुह्वानो जातवेदसम् ॥&#x9;074c&lt;br&gt;&#xA;स्थानं वारुणमैन्द्रं च रौद्रं वाऽप्यधिगच्छति ॥&#x9;075ac&lt;br&gt;&#xA;मारुतं शयनं चैव ब्रह्मलोकं स गच्छति ।&#x9;076a&lt;br&gt;&#xA;तत्र दैवतकन्याभिरासनेनोपचर्यते ॥&#x9;076c&lt;br&gt;&#xA;भूर्भुवःस्वश्च देवर्षिर्विश्वरूपमवेक्षते ।&#x9;077a&lt;br&gt;&#xA;तत्र देवाधिदेवस्य कुमार्यो रमयन्ति तम् ।&#x9;077c&lt;br&gt;&#xA;द्वात्रिंशद्रूपधारिण्यो मधुराः समलङ्कृताः ॥&#x9;077e&lt;br&gt;&#xA;चन्द्रादित्यावुभौ यावद्गगने चरतः प्रभो ।&#x9;078a&lt;br&gt;&#xA;तावच्चरत्यसौ धीरः सुधातुल्यरसाशनः ॥&#x9;078c&lt;br&gt;&#xA;अष्टादशे यो दिवसे प्राश्नीयादेकभोजनम् ।&#x9;079a&lt;br&gt;&#xA;सदा द्वादशमासान्वै सप्तलोकान्स पश्यति ॥&#x9;079c&lt;br&gt;&#xA;रथैः स नन्दिघोषैश्च पृष्ठतः सोऽनुगम्यते ।&#x9;080a&lt;br&gt;&#xA;देवकन्याधिरूढैस्तु भ्राजमानैः स्वलङ्कृतैः ॥&#x9;080c&lt;br&gt;&#xA;व्याघ्रसिंहप्रयुक्तं च मेघस्वननिनादितम् ।&#x9;081a&lt;br&gt;&#xA;विमानमुत्तमं दिव्यं सुसुखी ह्यधिरोहति ॥&#x9;081c&lt;br&gt;&#xA;तत्र कल्पसहस्रं स कन्याभिः सह मोदते ।&#x9;082a&lt;br&gt;&#xA;सुधारसं च भुञ्जीत अमृतोपममुत्तमम् ॥&#x9;082c&lt;br&gt;&#xA;एकोनविंशदिवसे यो भुङ्क्ते एकभोजनम् ।&#x9;083a&lt;br&gt;&#xA;सदा द्वादशमासान्वै सप्त लोकान्स पश्यति ॥&#x9;083c&lt;br&gt;&#xA;उत्तमं लभते स्थानमप्सरोगणसेवितम् ।&#x9;084a&lt;br&gt;&#xA;गन्धर्वैरुपगीतं च विमानं सूर्यवर्चसम् ॥&#x9;084c&lt;br&gt;&#xA;तत्रामरवरस्त्रीभिर्मोदते विगतज्वरः ।&#x9;085a&lt;br&gt;&#xA;दिव्याम्बरधरः श्रीमानयुतानां शतंशतम् ॥&#x9;085c&lt;br&gt;&#xA;पूर्णेऽथ विंशे दिवसे यो भुङ्क्ते ह्येकभोजनम् ।&#x9;086a&lt;br&gt;&#xA;सदा द्वादशमासांस्तु सत्यवादी धृतव्रतः ॥&#x9;086c&lt;br&gt;&#xA;अमांसाशी ब्रह्मचारी सर्वभूतहिते रतः ।&#x9;087a&lt;br&gt;&#xA;स लोकान्विपुलान्रम्यानादित्यानामुपाश्नुते ॥&#x9;087c&lt;br&gt;&#xA;गन्धर्वैरप्सरोभिश्च दिव्यमाल्यानुलेपनैः ।&#x9;088a&lt;br&gt;&#xA;विमानैः काञ्चनैर्हृद्यैः पृष्ठतश्चानुगम्यते ॥&#x9;088c&lt;br&gt;&#xA;एकविंशे तु दिवसे यो भुङ्क्ते ह्येकभोजनम् ।&#x9;089a&lt;br&gt;&#xA;सदा द्वादशमासान्वै जुह्वानो जातवेदसम् ।&#x9;089c&lt;br&gt;&#xA;लोकमौशनसं दिव्यं शक्रलोकं च गच्छति ॥&#x9;089e&lt;br&gt;&#xA;अश्विनोर्मरुतां चैव सुखेष्वभिरतः सदा ।&#x9;090a&lt;br&gt;&#xA;अनभिज्ञश्च दुःखानां विमानवरमास्थितः ।&#x9;090c&lt;br&gt;&#xA;सेव्यमानो वरस्त्रीभिः क्रीडत्यमरवत्प्रभुः ॥&#x9;090e&lt;br&gt;&#xA;द्वाविंशे दिवसे प्राप्ते यो भुङ्क्ते ह्येकभोजनम् ।&#x9;091a&lt;br&gt;&#xA;सदा द्वादश मासान्वै जुह्वानो जातवेदसम् ॥&#x9;091c&lt;br&gt;&#xA;अहिंसानिरतो धीमान्सत्यवागनसूयकः ।&#x9;092a&lt;br&gt;&#xA;लोकान्वसूनामाप्नोति दिवाकरसमप्रभः ॥&#x9;092c&lt;br&gt;&#xA;कामचारी सुधाहारो विमानवरमास्थितः ।&#x9;093a&lt;br&gt;&#xA;रमते देवकन्याभिर्दिव्याभरणभूषितः ॥&#x9;093c&lt;br&gt;&#xA;त्रयोविंशे तु दिवसे प्राशेद्यस्त्वेकभोजनम् ।&#x9;094a&lt;br&gt;&#xA;सदा द्वादशमासांस्तु मिताहारो जितेन्द्रियः ।&#x9;094c&lt;br&gt;&#xA;वायोरुशनसश्चैव रुद्रलोकं च गच्छति ॥&#x9;094e&lt;br&gt;&#xA;कामचारी कामगमः पूज्यमानोऽप्सरोगणैः ।&#x9;095a&lt;br&gt;&#xA;अनेकयुगपर्यन्तं विमानवरमास्थितः ।&#x9;095c&lt;br&gt;&#xA;रमते देवकन्याभिर्दिव्याभरणभूषितः ॥&#x9;095e&lt;br&gt;&#xA;चतुर्विंशे तु दिवसे यः प्राप्ते प्राशते हविः ।&#x9;096a&lt;br&gt;&#xA;सदा द्वादशमासांश्च जुह्वानो जातवेदसम् ।&#x9;096c&lt;br&gt;&#xA;आदित्यानामधीवासे मोदमानो वसेच्चिरम् ॥&#x9;096e&lt;br&gt;&#xA;दिव्यमाल्याम्बरधरो दिव्यगन्धानुलेपनः ।&#x9;097a&lt;br&gt;&#xA;विमाने काञ्चने दिव्ये हंसयुक्ते मनोरमे ।&#x9;097c&lt;br&gt;&#xA;रमते देवकन्यानां सहस्रैरयुतैस्तथा ॥&#x9;097e&lt;br&gt;&#xA;पञ्चविंशे तु दिवसे यः प्राशेदेकभोजनम् ।&#x9;098a&lt;br&gt;&#xA;सदा द्वादशमासांस्तु पुष्कलं यानमारुहेत् ॥&#x9;098c&lt;br&gt;&#xA;सिंहव्याघ्रप्रयुक्तैस्तु मेघनिःस्वननादितैः ।&#x9;099a&lt;br&gt;&#xA;स रथैर्नन्दिघोषैश्च पृष्ठतो ह्यनुगम्यते ।&#x9;099c&lt;br&gt;&#xA;देवकन्यासमारूढैः काञ्चनैर्विमलैः शुभैः ॥&#x9;099e&lt;br&gt;&#xA;विमानमुत्तमं दिव्यमास्थाय सुमनोहरम् ।&#x9;100a&lt;br&gt;&#xA;तत्र कल्पसहस्रं वै वसते स्त्रीशतावृते ।&#x9;100c&lt;br&gt;&#xA;सुधारसं चोपजीवन्नमृतोपममुत्तमम् ॥&#x9;100e&lt;br&gt;&#xA;षड्विंशे दिवसे यस्तु प्रकुर्यादेकभोजनम् ।&#x9;101a&lt;br&gt;&#xA;सदा द्वादशमासांस्तु नियतो नियताशनः ।&#x9;101c&lt;br&gt;&#xA;जितेन्द्रियो वीतरागो जुह्वानो जातवेदसम् ॥&#x9;101e&lt;br&gt;&#xA;स प्राप्नोति महाभागः पूज्यमानोऽप्सरोगणैः ।&#x9;102a&lt;br&gt;&#xA;सप्तानां मरुतां लोकान्वसूनां चापि सोश्नुते ॥&#x9;102c&lt;br&gt;&#xA;विमानैः स्फाटिकैर्दिव्यैः सर्वरत्नैरलङ्कृतैः ।&#x9;103a&lt;br&gt;&#xA;गन्धर्वैरप्सरोभिश्चि पूज्यमानः प्रमोदते ।&#x9;103c&lt;br&gt;&#xA;द्वेऽर्बुदानां सहस्रे तु दिव्ये दिव्येन तेजसा ॥&#x9;103e&lt;br&gt;&#xA;सप्तविंशेऽथ दिवसे यः कुर्यादेकभोजनम् ।&#x9;104a&lt;br&gt;&#xA;सदा द्वादशमासांस्तु जुह्वानो जातवेदसम् ॥&#x9;104c&lt;br&gt;&#xA;फलं प्राप्नोति विपुलं देवलोके च पूज्यते ।&#x9;105a&lt;br&gt;&#xA;अमृताशी वसंस्तत्र स वितृप्तः प्रमोदते ॥&#x9;105c&lt;br&gt;&#xA;देवर्षिचरिताल्ँलोकान्राजर्षिभिरनुष्ठितान् ।&#x9;106a&lt;br&gt;&#xA;अध्यावसति दिव्यात्मा विमानवरमास्थितः ॥&#x9;106c&lt;br&gt;&#xA;स्त्रीभिर्मनोभिरामाभी रममाणो मदोत्कटः ।&#x9;107a&lt;br&gt;&#xA;युगकल्पसहस्राणि त्रीण्यावसति वै सुखम् ॥&#x9;107c&lt;br&gt;&#xA;योऽष्टाविंशे तु दिवसे प्राश्नीयादेकभोजनम् ।&#x9;108a&lt;br&gt;&#xA;सदा द्वादशमासांस्तु जितात्मा विजितेन्द्रियः ॥&#x9;108c&lt;br&gt;&#xA;फलं देवर्षिचरितं विपुलं समुपाश्नुते ।&#x9;109a&lt;br&gt;&#xA;भोगवांस्तेजसा भाति सहस्रांशुरिवामलः ॥&#x9;109c&lt;br&gt;&#xA;सुकुमार्यश्च नार्यस्तं रममाणाः सुवर्चसः ।&#x9;110a&lt;br&gt;&#xA;पीनस्तनोरुजघना दिव्याभरणभूषिताः ॥&#x9;110c&lt;br&gt;&#xA;रमयन्ति मनःकान्ता विमाने सूर्यसन्निभे ।&#x9;111a&lt;br&gt;&#xA;सर्वकामगमे दिव्ये कल्पायुतशतं समाः ॥&#x9;111c&lt;br&gt;&#xA;एकोनत्रिंशदिवसे यः प्राशेदेकभोजनम् ।&#x9;112a&lt;br&gt;&#xA;सदा द्वादशमासान्वै सत्यव्रतपरायणः |&#x9;112c&lt;br&gt;&#xA;तस्य लोकाः शुभा दिव्या देवराजर्षिपूजिताः ॥&#x9;112e&lt;br&gt;&#xA;विमानं सूर्यचन्द्राभं दिव्यं समधिगच्छति ।&#x9;113a&lt;br&gt;&#xA;जातरूपमयं युक्तं सर्वरत्नसमन्वितम् ।&#x9;113c&lt;br&gt;&#xA;अप्सरोगणसङ्कीर्णं गन्धर्वैरभिनादितम् ॥&#x9;113e&lt;br&gt;&#xA;तत्र चैनं शुभा नार्यो दिव्याभरणभूषिताः ।&#x9;114a&lt;br&gt;&#xA;मनोभिरामा मधुरा रमयन्ति मदोत्कटाः ॥&#x9;114c&lt;br&gt;&#xA;भोगवांस्तेजसा युक्तो वैश्वानरसमप्रभः ।&#x9;115a&lt;br&gt;&#xA;दिव्यो दिव्येन वपुषा भ्राजमान इवामरः ॥&#x9;115c&lt;br&gt;&#xA;वसूनां मरुतां चैव साध्यानामश्विनोस्तथा ।&#x9;116a&lt;br&gt;&#xA;रुद्राणां च तथा लोकं ब्रह्मलोकं च गच्छति ॥&#x9;116c&lt;br&gt;&#xA;यस्तु मासे गते भुङ्क्ते एकभक्तं समाहितः ।&#x9;117a&lt;br&gt;&#xA;सदा द्वादश मासान्वै ब्रह्मलोकमवाप्नुयात् ॥&#x9;117c&lt;br&gt;&#xA;सुधारसकृताहारः श्रीमान्सर्वमनोहरः ।&#x9;118a&lt;br&gt;&#xA;तेजसा वपुषा लक्ष्म्या भ्राजते रश्मिवानिव ॥&#x9;118c&lt;br&gt;&#xA;दिव्यमाल्याम्बरधरो दिव्यगन्धानुलेपनः ।&#x9;119a&lt;br&gt;&#xA;सुखेष्वभिरतो भोगी दुःखानामविजानकः ॥&#x9;119c&lt;br&gt;&#xA;स्वयम्प्रभाभिर्नारीभिर्विमानस्थो महीयते ।&#x9;120a&lt;br&gt;&#xA;रुद्रदेवर्षिकन्याभिः सततं चाभिपूज्यते ॥&#x9;120c&lt;br&gt;&#xA;नानारमणरूपाभिर्नानारागाभिरेव च ।&#x9;121a&lt;br&gt;&#xA;नानामधुरभाषाभिर्नानारतिभिरेव च ॥&#x9;121c&lt;br&gt;&#xA;विमाने गगनाकारे सूर्यवैडूर्यसन्निभे ।&#x9;122a&lt;br&gt;&#xA;पृष्ठतः सोमसङ्काशे उदर्के चाभ्रसन्निभे ॥&#x9;122c&lt;br&gt;&#xA;दक्षिणायां तु रक्ताभे अधस्तान्नीलमण्डले ।&#x9;123a&lt;br&gt;&#xA;ऊर्ध्वं विचित्रसङ्काशे नैको वसति पूजितः ॥&#x9;123c&lt;br&gt;&#xA;यावद्वर्षसहस्रं वै जम्बूद्वीपे प्रवर्षति ।&#x9;124a&lt;br&gt;&#xA;तावत्संवत्सराः प्रोक्ता ब्रह्मलोकेऽस्य धीमतः ॥&#x9;124c&lt;br&gt;&#xA;विप्रुषश्चैव यावन्त्यो निपतन्ति नभस्तलात् ।&#x9;125a&lt;br&gt;&#xA;वर्षासु वर्षतस्तावन्निवसत्यमरप्रभः ॥&#x9;125c&lt;br&gt;&#xA;मासोपवासी वर्षैस्तु दशभिः स्वर्गमुत्तमम् ।&#x9;126a&lt;br&gt;&#xA;महर्षित्वमथासाद्य सशरीरगतिर्भवेत् ॥&#x9;126c&lt;br&gt;&#xA;मुनिर्दान्तो जितक्रोधो जितशिश्नोदरः सदा ।&#x9;127a&lt;br&gt;&#xA;जुह्वन्नग्नींश्च नियतः सन्ध्योपासनसेविता ॥&#x9;127c&lt;br&gt;&#xA;बहुभिर्नियमैरेवं शुचिरश्नाति यो नरः ।&#x9;128a&lt;br&gt;&#xA;अभ्रावकाशशीलश्च तस्य भानोरिव त्विषः ॥&#x9;128c&lt;br&gt;&#xA;दिवं गत्वा शरीरेण स्वेन राजन्यथाऽमरः ।&#x9;129a&lt;br&gt;&#xA;स्वर्गं पुण्यं यथाकाममुपभुङ्क्ते तथाविधः ॥&#x9;129c&lt;br&gt;&#xA;एष ते भरतश्रेष्ठ यज्ञानां विधिरुत्तमः ।&#x9;130a&lt;br&gt;&#xA;व्याख्यातो ह्यानुपूर्व्येण उपवासफलात्मकः ।&#x9;130c&lt;br&gt;&#xA;दरिद्रैर्मनुजैः पार्थ प्राप्यं यज्ञफलं यथा ॥&#x9;130e&lt;br&gt;&#xA;देवद्विजातिपूजायां रतो भरतसत्तमम् ॥&#x9;131ac&lt;br&gt;&#xA;उपवासविधिस्त्वेष विस्तरेण प्रकीर्तितः ।&#x9;132a&lt;br&gt;&#xA;नियतेष्वप्रमत्तेषु शौचवत्सु महात्मसु ॥&#x9;132c&lt;br&gt;&#xA;दम्भद्रोहनिवृत्तेषु कृतबुद्धिषु भारत ।&#x9;133a&lt;br&gt;&#xA;अचलेष्वप्रकम्पेषु मा ते भूदत्र संशयः ॥ &#x9;133c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/165/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/165/</guid>
      <description>&lt;p&gt;श्रीः&#xA;अध्यायः 165&lt;/p&gt;&#xA;&lt;p&gt;भीष्मेण युधिष्ठिरम् प्रति तत्वसृष्टिप्रतिपादकरुद्रसनत्कुमारसंवादानुवादः ॥ 1 ॥&lt;/p&gt;&#xA;&lt;p&gt;*युधिष्ठिर उवाच &#x9;001&lt;br&gt;&#xA;पितामहेन कथिता दानधर्माश्रिताः कथाः ।&#x9;001a&lt;br&gt;&#xA;मया श्रुता ऋषीणां तु सन्निधौ केशवस्य च ॥&#x9;001c&lt;br&gt;&#xA;पुनः कौतूहलमभूत्तामेवाध्यात्मिकीं प्रति ।&#x9;002a&lt;br&gt;&#xA;कथाः कथय राजेन्द्र त्वदन्यः क उदाहरेत् ॥&#x9;002c&lt;br&gt;&#xA;एष यादवदायादस्तथानुज्ञातुमर्हति ।&#x9;003a&lt;br&gt;&#xA;ज्ञाते तु यस्मिञ्ज्ञातव्यं ज्ञातं भवति भारत ॥&#x9;003c&lt;br&gt;&#xA;पश्चाच्छ्रोष्यामहे राज्ञां श्राव्यान्धर्मान्पितामह ।&#x9;004a&lt;br&gt;&#xA;कौतूहलमृषीणां तु च्छेतुमर्हसि साम्प्रतम् ॥&#x9;004c&lt;br&gt;&#xA;भीष्म उवाच &#x9;005&lt;br&gt;&#xA;अत ऊर्ध्वं महाराज साङ्ख्ययोगोभयशास्त्राधिगतयाथात्म्यदर्शनसम्पन्नयोराचार्ययोः संवादमनुव्याख्यास्यामः ॥&#x9;005AB&lt;br&gt;&#xA;तद्यथा भगवन्तं सनत्कुमारमासीनमङ्गुष्ठपर्वमात्रं महति विमानवरे योजनसहस्रमण्डले तरुणभास्करप्रतीकाशे शयनीये महति बद्धासनमनुध्यायन्तममृतमनावर्तकरममूर्तमक्षयजमथोपदिष्टमुपससर्प भगवन्तमाचार्यं भगवानाचार्यो रुद्रः ॥&#x9;006AB&lt;br&gt;&#xA;तं प्रोवाच स्वागतं महेश्वर ब्रह्मसुत एतदासनमास्तां भगवान् ॥&#x9;007AB&lt;br&gt;&#xA;इत्युक्ते चासीनो भगवाननन्तरूपो रुद्रस्तं प्रोवाच भगवानपि ध्यानमावर्तयति । &#x9;008A&lt;br&gt;&#xA;इत्युक्ते चाह भगवान्सनत्कुमारस्तथेति ॥&#x9;008B&lt;br&gt;&#xA;तथेत्युक्तश्च प्रोवाच भगवाञ्शङ्करस्तदा ।&#x9;009a&lt;br&gt;&#xA;परावरज्ञं सर्वस्य त्रैलोक्यस्य महामुनिम् ॥&#x9;009c&lt;br&gt;&#xA;किं वा ध्यानेन द्रष्टव्यं यद्भवाननुपश्यति ।&#x9;010a&lt;br&gt;&#xA;यच्च ध्यात्वा न शोचन्ति यतयस्तत्वदर्शिनः ॥&#x9;010c&lt;br&gt;&#xA;कथय त्वमिमं देवं देहिनां यतिसत्तम ।&#x9;011a&lt;br&gt;&#xA;यच्च तत्पुरुषं शुद्धमित्युक्तं योगसाङ्ख्ययोः ॥&#x9;011c&lt;br&gt;&#xA;किमध्यात्माधिभूतं च तथा चाप्यधिदैवतम् ।&#x9;012a&lt;br&gt;&#xA;कालसङ्ख्या च का देव द्रष्टव्या तस्य ब्रह्मणः ॥&#x9;012c&lt;br&gt;&#xA;सङ्ख्या सङ्ख्यादनस्यैव या प्रोक्ता परमर्षिभिः ।&#x9;013a&lt;br&gt;&#xA;शास्त्रदृष्टेन मार्गेण यथावद्यतिसत्तम ॥&#x9;013c&lt;br&gt;&#xA;यच्च तत्पुरुषं शुद्धं प्रबुद्धमजरं ध्रुवम् ।&#x9;014a&lt;br&gt;&#xA;बुध्यमानाप्रबुद्धाभ्यां विद्यावेद्यं तथैव च ॥&#x9;014c&lt;br&gt;&#xA;विमोक्षं त्रिविधं चैव ब्रूहि मोक्षविदांवर ।&#x9;015a&lt;br&gt;&#xA;परिसाङ्ख्यं च साङ्ख्यानां ध्यानं योगेषु चार्थवत् ॥&#x9;015c&lt;br&gt;&#xA;एकत्वदर्शनं चैव तथा नानात्वदर्शनम् ।&#x9;016a&lt;br&gt;&#xA;अरिष्टानि च तत्वेन तथैवोत्क्रमणानि च ॥&#x9;016c&lt;br&gt;&#xA;दैवतानि च सर्वाणि निखिलेनानुपूर्वशः ।&#x9;017a&lt;br&gt;&#xA;यान्याश्रितानि देहेषु देहिनां यतिसत्तम ।&#x9;017c&lt;br&gt;&#xA;सर्वमेतद्यथातत्वमाख्याहि मुनिसत्तम ॥&#x9;017e&lt;br&gt;&#xA;श्रेष्ठो भवान्हि सर्वेषां ब्रह्मज्ञानामनिन्दितः ।&#x9;018a&lt;br&gt;&#xA;चतुर्थस्त्वं त्रयाणां तु ये गताःइ परमां गतिम् ।&#x9;018c&lt;br&gt;&#xA;ज्ञानेन च प्राकृतेन निर्मुक्तो मृत्युबन्धनात् ॥&#x9;018e&lt;br&gt;&#xA;वयं तु वैकृतं मार्गमाश्रिता वै क्षरं सदा ।&#x9;019a&lt;br&gt;&#xA;परमुत्सृज्य पन्थानममृताक्षरमेव तु ॥&#x9;019c&lt;br&gt;&#xA;न्यूने पथि निमग्नास्तु ऐश्वर्येऽष्टगुणे तथा ।&#x9;020a&lt;br&gt;&#xA;महिमानं प्रगृह्येमं विचरामो यथासुखम् ॥&#x9;020c&lt;br&gt;&#xA;न चैतत्सुखमत्यन्तं न्यूनमेतदनन्तरम् ।&#x9;021a&lt;br&gt;&#xA;मूर्तिमत्परमेतत्स्यादिदमेवं सुसत्तम ॥&#x9;021c&lt;br&gt;&#xA;पुनः पुनश्च पतनं मूर्तिमत्युपदिश्यते ।&#x9;022a&lt;br&gt;&#xA;न पुनर्मृत्युमित्यन्यं निर्मुक्तानां तु मूर्तितः ॥&#x9;022c&lt;br&gt;&#xA;मृत्युदोषास्त्वनन्ता वै उत्पद्यन्ते कृतात्मनाम् ।&#x9;023a&lt;br&gt;&#xA;मर्त्येषु नाकपृष्ठेषु निरयेषु महामुने ॥&#x9;023c&lt;br&gt;&#xA;तत्र मज्जन्ति पुरुषाः सुखदुःखेन वेष्टिताः ॥&#x9;024ac&lt;br&gt;&#xA;सुखदुःखव्यपेतं च यदाहुरमृतं पदम् ।&#x9;025a&lt;br&gt;&#xA;तदहं श्रोतुमिच्छामि यथावच्छ्रुतिदर्शनात् ॥&#x9;025c&lt;br&gt;&#xA;सनत्कुमार उवाच &#x9;026&lt;br&gt;&#xA;यदुक्तं भवता वाक्यं तत्वसञ्ज्ञेति देहिनाम् ।&#x9;026a&lt;br&gt;&#xA;चतुर्विंशतिमेवात्र केचिदाहुर्मनीषिणः ॥&#x9;026c&lt;br&gt;&#xA;केचिदाहुस्त्रयोविंशं यथाश्रुतिनिदर्शनात् ।&#x9;027a&lt;br&gt;&#xA;वयं तु पञ्चविंशं वै तदधिष्ठानसञ्ज्ञितम् ।&#x9;027c&lt;br&gt;&#xA;तत्वं समधिमन्यामः सर्वतन्त्रप्रलापनात् ॥&#x9;027e&lt;br&gt;&#xA;अव्ययश्चैव वै व्यक्तावुभावपि पिनाकधृक् ।&#x9;028a&lt;br&gt;&#xA;सह चैव विना चैव तावन्योन्यं प्रतिष्ठितौ ॥&#x9;028c&lt;br&gt;&#xA;हिरण्मयीं प्रविश्यैष मूर्तिं मूर्तिमतांवर ।&#x9;029a&lt;br&gt;&#xA;चकार पुरुषस्तात विकारपुरुषावुभौ ॥&#x9;029c&lt;br&gt;&#xA;अव्यक्तादेक एवैष महानात्मा प्रसूयते ।&#x9;030a&lt;br&gt;&#xA;अहङ्कारेण लोकांश्च व्याप्य चाहङ्कृतेन वै ॥&#x9;030c&lt;br&gt;&#xA;विना सर्वं तदव्यक्तादभफिमन्यस्व शूलधृक् ।&#x9;031a&lt;br&gt;&#xA;भूतसर्गमहङ्कारात्तृतीयं विद्धि वै क्रमात् ॥&#x9;031c&lt;br&gt;&#xA;अहङ्काराच्च भूतेषु चतुर्थं विद्धि वैकृतम् ।&#x9;032a&lt;br&gt;&#xA;अहङ्काराच्च जातानि युगपद्विबुधेश्वर ॥&#x9;032c&lt;br&gt;&#xA;सविशेषाणि भूतानि पञ्च प्राहुर्मनीषिणः ।&#x9;033a&lt;br&gt;&#xA;चतुर्विंशात्तु वै प्रोक्तात्पञ्चविंशोऽधितिष्ठति ॥&#x9;033c&lt;br&gt;&#xA;एते सर्गा मया प्रोक्ताश्चत्वारः प्राकृतास्त्विह ।&#x9;034a&lt;br&gt;&#xA;अहङ्काराच्च जातानि युगपद्विबुधेश्वर ॥&#x9;034c&lt;br&gt;&#xA;अङ्काराच्च भूतेषु विविधार्थं व्यजायत ।&#x9;035a&lt;br&gt;&#xA;इन्द्रियैर्युगपत्सर्वैः सो नित्यश्च समीक्षते ॥&#x9;035c&lt;br&gt;&#xA;मरुत्त्वं सत्वसर्गश्च तुष्टिः सिद्धिस्तथैव च ।&#x9;036a&lt;br&gt;&#xA;वैकृतानि प्रवक्ष्यामि शृणु तानि महामते ॥&#x9;036c&lt;br&gt;&#xA;एषा तत्वचतुर्विंशन्मया शास्त्रानुमानतः ।&#x9;037a&lt;br&gt;&#xA;वर्णिता तव देवेश पञ्चविंशत्समन्विता ॥&#x9;037c&lt;br&gt;&#xA;पञ्चमोऽनुग्रहश्चैव नवैते प्राकृतैः सह ।&#x9;038a&lt;br&gt;&#xA;ऐन्द्रेप्यहमधोप्यन्यन्ममात्मनि च भास्वरः ॥&#x9;038c&lt;br&gt;&#xA;यच्च देहमयं किञ्चित्त्रिषु लोकेषु विद्यते ।&#x9;039a&lt;br&gt;&#xA;सर्वत्रैवाभिमन्तव्यं त्वया त्रिपुरसूदन ॥&#x9;039c&lt;br&gt;&#xA;अन्यथा येऽनुपश्यन्ति ते न पश्यन्ति ब्रह्मज ।&#x9;040a&lt;br&gt;&#xA;एतदव्यक्तविषयं पञ्चविंशसमन्वितम् ॥&#x9;040c&lt;br&gt;&#xA;अनेन कारणेनैव तत्वमाहुर्मनीषिणः ।&#x9;041a&lt;br&gt;&#xA;विकारमात्रमेतं तु तत्वमाचक्षते परम् ॥&#x9;041c&lt;br&gt;&#xA;निस्तत्वश्चैष देवेश बोद्धव्यं तु न बुद्ध्यते ।&#x9;042a&lt;br&gt;&#xA;यदि बुद्ध्येत्परं बुद्धं बुद्ध्यमानः सुरर्षभः ।&#x9;042c&lt;br&gt;&#xA;प्रबुद्धो ह्यभिमन्येत योयं नाहमिति प्रभो ॥ &#x9;042e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/166/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/166/</guid>
      <description>&lt;p&gt;श्रीः&#xA;अध्यायः 166&lt;/p&gt;&#xA;&lt;p&gt;रुद्रम् प्रति सनत्कुमारेण तत्वलयक्रमाध्यात्मादिप्रतिपादनम् ॥ 1 ॥&lt;/p&gt;&#xA;&lt;p&gt;&#39;सनत्कुमार उवाच &#x9;001&lt;br&gt;&#xA;तत्वसङ्ख्या श्रुता चैषा येषां ब्रह्मविदांवर ।&#x9;001a&lt;br&gt;&#xA;सर्गसङ्ख्या मया प्रोक्ता नवानामानुपूर्व्यशः ।&#x9;001c&lt;br&gt;&#xA;प्रवक्ष्यामि तु तेऽध्यात्ममधिभूताधिदैवतम् ॥&#x9;001e&lt;br&gt;&#xA;नैतद्युक्तैर्वेदविद्भिर्गृहस्थैर्मान्यैरेभिस्तपसा वाभिपन्नैः ।&#x9;002a&lt;br&gt;&#xA;यत्नेन दृष्टं परमात्मतत्वं तत्वेन प्राप्यं तु यथोक्तमेतत् ।&#x9;002c&lt;br&gt;&#xA;परं परेभ्यस्त्वमृतार्थतत्वं स्वभावसत्वस्थमनीशमीशम् ॥&#x9;002e&lt;br&gt;&#xA;कैवल्यतां प्राप्य महासुरोत्तम तवैतदाख्यामि मुनीन्द्रवृत्त्या ।&#x9;003a&lt;br&gt;&#xA;रहस्यमेवान्यदवाप्य दिव्यं पवित्रपूतस्तव मृत्युजालम् ॥&#x9;003c&lt;br&gt;&#xA;पृथ्वीमिमां यद्यपि रत्नपूर्णां दद्यान्न देयं त्वपरीक्षिताय ।&#x9;004a&lt;br&gt;&#xA;नाश्रद्दधानाय न चान्यबुद्धेर्नाज्ञानयुक्ताय न विस्मिताय ॥&#x9;004c&lt;br&gt;&#xA;स्वाध्याययुक्ताय गुणान्विताय प्रदेयमेतन्नियतेन्द्रियाय ॥&#x9;005ac&lt;br&gt;&#xA;सङ्क्षेपं चाप्यथैतेषां तत्वानां वृषभध्वज ।&#x9;006a&lt;br&gt;&#xA;अनुलोमानुजातानां प्रतिलोमप्रमीयतम् ॥&#x9;006c&lt;br&gt;&#xA;प्रवक्ष्यामि तमध्यात्मं साधिभूताधिदैवतम् ।&#x9;007a&lt;br&gt;&#xA;यथांशुजालमर्कस्य तथैतत्प्रवदन्ति वै ॥&#x9;007c&lt;br&gt;&#xA;सङ्क्षीणे ब्रह्मदिवसे जगज्जलधिमाविशेत् ।&#x9;008a&lt;br&gt;&#xA;प्रलीयते जले भूमिर्जलमग्नौ प्रलीयते ॥&#x9;008c&lt;br&gt;&#xA;लीयतेऽग्निस्तथा वायौ वायुराकाश एव तु ।&#x9;009a&lt;br&gt;&#xA;मनसि प्रलीयते खं तु मनोऽहङ्कार एव च ॥&#x9;009c&lt;br&gt;&#xA;अहङ्कारस्तथा तस्मिन्महति प्रविलीयते ।&#x9;010a&lt;br&gt;&#xA;महानव्यक्त इत्याहुस्तदेकत्वं प्रचक्षते ॥&#x9;010c&lt;br&gt;&#xA;अव्यक्तस्य महादेव प्रलयं विद्धि ब्रह्मणि ।&#x9;011a&lt;br&gt;&#xA;एवमस्यासकृत्क्रीडामाहुस्तत्वविदो जनाः ॥&#x9;011c&lt;br&gt;&#xA;अध्यात्ममधिभूतं च तथैवाप्यधिदैवतम् ।&#x9;012a&lt;br&gt;&#xA;यथावदुदितं शास्त्रं योगे तु सुमहात्मभिः ॥&#x9;012c&lt;br&gt;&#xA;तथैव चेह साङ्ख्ये तु परिसङ्ख्यात्मचिन्तकैः ।&#x9;013a&lt;br&gt;&#xA;प्रपञ्चितार्थमेतावन्महादेव महात्मभिः ॥&#x9;013c&lt;br&gt;&#xA;ब्रह्मेति विद्यादध्यात्मं पुरुषं चाधिदैवतम् ।&#x9;014a&lt;br&gt;&#xA;प्रभवं सर्वभूतानां रक्षणं तत्र कर्म च ॥&#x9;014c&lt;br&gt;&#xA;अध्यात्मं प्राणमित्याहुः क्रतुमप्यधिदैवतम् ।&#x9;015a&lt;br&gt;&#xA;रथं च यज्ञवाहोऽत्र कर्माहङ्कारमेव च ॥&#x9;015c&lt;br&gt;&#xA;अध्यात्मं तु मनो विद्याच्चन्द्रमाश्चाधिदैवतम् ।&#x9;016a&lt;br&gt;&#xA;दैवं च प्रभवश्चैव कर्म व्याहृतयस्तथा ॥&#x9;016c&lt;br&gt;&#xA;विद्यात्तु श्रोत्रमध्यात्ममाकाशमधिदैवतम् ।&#x9;017a&lt;br&gt;&#xA;सर्वभावाभिधानार्थं शब्दः कर्म सदा स्मृतम् ॥&#x9;017c&lt;br&gt;&#xA;त्वगध्यात्ममथो विद्याद्वायुरत्राधिदैवतम् ।&#x9;018a&lt;br&gt;&#xA;सन्निपातय विज्ञानं सर्वकर्म च तत्र ह ॥&#x9;018c&lt;br&gt;&#xA;अध्यात्मं चक्षुरित्याहुर्भास्करोऽत्राधिदैवतम् ।&#x9;019a&lt;br&gt;&#xA;ज्ञापनं सर्ववर्णानां रूपं कर्म सदा स्मृतम् ॥&#x9;019c&lt;br&gt;&#xA;जिह्वेति विद्यादध्यात्ममापश्चात्राधिदैवतम् ॥&#x9;020ac&lt;br&gt;&#xA;पायुरध्यात्ममित्याहुर्यथावद्यतिसत्तमाः ।&#x9;021a&lt;br&gt;&#xA;विसर्गमधिभूतं च मित्रं चाप्यधिदैवतम् ॥&#x9;021c&lt;br&gt;&#xA;उपस्थोऽध्यात्ममित्याहुर्देवदेव पिनाकधृक् ।&#x9;022a&lt;br&gt;&#xA;अनुभावोऽधिभूतं तु दैवतं च प्रजापतिः ॥&#x9;022c&lt;br&gt;&#xA;पादावध्यात्ममित्याहुस्त्रिशूलाङ्क मनीषिणः ।&#x9;023a&lt;br&gt;&#xA;गन्तव्यमधिभूतं तु विष्णुस्तत्राधिदैवतम् ॥&#x9;023c&lt;br&gt;&#xA;वागध्यात्मं तथैवाहुः पिनाकिंस्तत्वदर्शिनः ।&#x9;024a&lt;br&gt;&#xA;वक्तव्यमधिभूतं तु वह्निस्तत्राधिदैवतम् ॥&#x9;024c&lt;br&gt;&#xA;एतदध्यात्ममतुलं साधिभूताधिदैवतम् ।&#x9;025a&lt;br&gt;&#xA;मया तु वर्णितं सम्यग्देहिनाममरर्षभ ॥&#x9;025c&lt;br&gt;&#xA;एतत्कीटपतङ्गे च श्वपाके शुनि हस्तिनि ।&#x9;026a&lt;br&gt;&#xA;पुत्रिकादंशमशके ब्राह्मणे गवि पार्थिवे ॥&#x9;026c&lt;br&gt;&#xA;सर्वमेव हि द्रष्टव्यमन्यथा मा विचिन्तय ।&#x9;027a&lt;br&gt;&#xA;अतोऽन्यथा ये पश्यन्ति न सम्यक्तेषु दर्शनम् ॥&#x9;027c&lt;br&gt;&#xA;देवदानवगन्धर्वयक्षराक्षसकिन्नराः ।&#x9;028a&lt;br&gt;&#xA;यन्न जानन्ति को ह्येष कुतो वा भगवानिति ॥&#x9;028c&lt;br&gt;&#xA;ओमित्येकाक्षरं ब्रह्म यत्तत्सदसतः परम् ।&#x9;029a&lt;br&gt;&#xA;अनादिमध्यपर्यन्तं कूटस्थमचलं ध्रुवम् ॥&#x9;029c&lt;br&gt;&#xA;योगेश्वरं पद्मनाभं विष्णुं जिष्णुं जगत्पतिम् ।&#x9;030a&lt;br&gt;&#xA;अनादिनिधनं देवं देवदेवं सनातनम् ॥&#x9;030c&lt;br&gt;&#xA;अपमेयमविज्ञेयं हरिं नारायणं प्रभुम् ।&#x9;031a&lt;br&gt;&#xA;कृताञ्जलिः शुचिर्भूत्वा प्रणम्य प्रयतोऽर्चयेत् ॥&#x9;031c&lt;br&gt;&#xA;अनाद्यन्तं परं ब्रह्म न देवा ऋषयो विदुः ।&#x9;032a&lt;br&gt;&#xA;एकोयं वेद भगवांस्त्राता नारायणो हरिः ॥&#x9;032c&lt;br&gt;&#xA;नारायणादृषिगणास्ततः सिद्धा महोरगाः ।&#x9;033a&lt;br&gt;&#xA;देवा देवर्षयश्चैव यं विदुर्दुःखभेषजम् ॥&#x9;033c&lt;br&gt;&#xA;यमाहुर्विजितक्लेशं यस्मिंश्च विहिताः प्रजाः ।&#x9;034a&lt;br&gt;&#xA;यस्मिल्ँलोकाः स्फुरन्तीमे जाले शकुनयो यथा ॥&#x9;034c&lt;br&gt;&#xA;सप्तर्षयो मनः सप्त साङ्ख्यास्तु मुनिदर्शनात् ।&#x9;035a&lt;br&gt;&#xA;सप्तर्षयश्चेन्द्रियाणि पञ्च बुद्धीन्द्रियाणि च ॥&#x9;035c&lt;br&gt;&#xA;श्रोत्रयोश्च दिशः प्राहुर्मनसि त्वथ चन्द्रमाः ॥&#x9;036ac&lt;br&gt;&#xA;मनः षष्ठं बुद्धिः सप्तमी ह्यात्मनि स्थापितानि शरीरेषु नात्मनि तस्य हि कारणानि भन्ति सर्वाण्यपि सर्वकर्मसु वा विषयेषु वा युञ्जन्ति यथात्मनि स्वानि कर्माणि प्रवृत्तानि सप्तस्वपि ॥&#x9;037AB&lt;br&gt;&#xA;विषयाणां व्यापकत्वानि तान्येव स्वपतो भूतग्रामस्याजमात्मानं देवलोकस्थानसम्मितं देहान्तरगामिनं मुमुक्षुं वानुप्रविशन्ति सूक्ष्माणि प्रलीयन्ते ॥&#x9;038AB&lt;br&gt;&#xA;मोक्षकाले तमेकं न कश्चिद्वेत्ति स्वपरम् ।&#x9;039a&lt;br&gt;&#xA;एवं प्रविष्टेषु भूतेषु को जागर्तीत्युच्यते ॥&#x9;039c&lt;br&gt;&#xA;निद्राप्रसुप्तेषु वाऽत्र जाग्रत्स्वप्नशीलोत्रसदनौ च देवद्योतनो भगवांश्चात्र क्षेत्रज्ञो बुद्धिर्वाऽभिसुप्तस्यापि स्वप्नदर्शनानि पश्यन्ति ॥&#x9;040AB&lt;br&gt;&#xA;अप्रतिबुद्धेषु लोकेषु स एव प्रतिबुध्यते । सएष प्राज्ञः । अथ तैजसः कायाग्निः स हि सुप्तस्यात्मा वा ॥&#x9;041AB&lt;br&gt;&#xA;अविदुषो वाऽप्रतिबुध्यमानस्यान्नं पचतीत्यन्ते वै तिष्ठति एतदात्मानमधिकृत्यानुज्ञातमिति ॥ &#x9;042AB&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/167/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/167/</guid>
      <description>&lt;p&gt;श्रीः&#xA;अध्यायः 167&lt;/p&gt;&#xA;&lt;p&gt;सनत्कुमारेण रुद्रम् प्रति देहिदेहावयवाश्रितदेवताकथनपूर्वकं योगनिरूपणम् ॥ 1 ॥&lt;/p&gt;&#xA;&lt;p&gt;&#39;सनत्कुमार उवाच &#x9;001&lt;br&gt;&#xA;प्रभवश्चाप्ययस्तात वर्णितस्तेऽनुपूर्वशः ।&#x9;001a&lt;br&gt;&#xA;तथाऽध्यात्माधिभूतं च तथैवात्राधिदैवतम् ॥&#x9;001c&lt;br&gt;&#xA;निखिलेन तु वक्ष्यामि दैवतानि ह देहिनाम् ।&#x9;002a&lt;br&gt;&#xA;यान्याश्रितेषु देहेषु यानि पृच्छसि शङ्कर ॥&#x9;002c&lt;br&gt;&#xA;वाच्यग्निस्त्वथ जिह्वायां सोमः प्राणे तु मारुतः ।&#x9;003a&lt;br&gt;&#xA;रूपे चाप्यथ नक्षत्रं जिह्वायां चाप एव तु ॥&#x9;003c&lt;br&gt;&#xA;नाभ्यां समुद्रश्च विभुर्नखरोम तथैव च ।&#x9;004a&lt;br&gt;&#xA;वनस्पतिवनौषध्यस्त्वङ्गेषु मरुतस्तथा ॥&#x9;004c&lt;br&gt;&#xA;संवत्सराः पर्वसु च आकाशे दैवमानुषे ।&#x9;005a&lt;br&gt;&#xA;उदाने विद्युदभवद्व्याने पर्जन्य एव च ॥&#x9;005c&lt;br&gt;&#xA;स्तनयोरेव चाकाशं बले चेन्द्रस्तथैव च ।&#x9;006a&lt;br&gt;&#xA;मनसोऽप्यथ चेशानस्त्वपाने रुद्र एव च ॥&#x9;006c&lt;br&gt;&#xA;गन्धर्वाप्सरसो व्याने सत्ये मित्रश्च शङ्कर ।&#x9;007a&lt;br&gt;&#xA;प्रज्ञायां वरुणश्चैव चक्षुष्यादित्य एव च ॥&#x9;007c&lt;br&gt;&#xA;शरीरे पृथिवी चैव पादयोर्विष्णुरेव च ।&#x9;008a&lt;br&gt;&#xA;पायौ मित्रस्तथोपस्थे प्रजापतिररिन्दम ॥&#x9;008c&lt;br&gt;&#xA;मूर्ध्नि चैव दिशः प्राहुर्बुद्धौ ब्रह्मा प्रतिष्ठितः ।&#x9;009a&lt;br&gt;&#xA;बुध्यमानोऽऽत्मनिष्ठः स्यादधिष्ठाता तु शङ्करः ॥&#x9;009c&lt;br&gt;&#xA;अबुद्धश्चाभवत्तस्माद्बुध्यमानान्न संशयः ।&#x9;010a&lt;br&gt;&#xA;आभ्यामन्यः परो बुद्धो वेदवादेषु शङ्कर ॥&#x9;010c&lt;br&gt;&#xA;यदाश्रितानि देहेषु दैवतानि पृथक्पृथक् ।&#x9;011a&lt;br&gt;&#xA;योऽग्नये जायते नित्यमात्मयाजी समाहितः ॥&#x9;011c&lt;br&gt;&#xA;य एवमनुपश्येत दैवतानि समाहितः ।&#x9;012a&lt;br&gt;&#xA;सोत्र योगी भवत्येव य एवमनुपश्यति ।&#x9;012c&lt;br&gt;&#xA;स सर्वज्ञयाजिभ्यो ह्यात्मयाजी विशिष्यते ॥&#x9;012e&lt;br&gt;&#xA;मुखे जुहोति यो नित्यं कृत्स्नं विश्वमिदं जगत् ।&#x9;013a&lt;br&gt;&#xA;सोत्मवित्प्रोच्यते तज्ज्ञैर्महादेव महात्मभिः ॥&#x9;013c&lt;br&gt;&#xA;सर्वेभ्यः परमेभ्यो वै दैवतेभ्यो ह्यात्मयाजिना ।&#x9;014a&lt;br&gt;&#xA;गन्तव्यं परमाकाङ्क्षन्परमेव च चिन्तयन् ॥&#x9;014c&lt;br&gt;&#xA;यथा सङ्क्रमते देहाद्देही त्रिपुरसूदन ।&#x9;015a&lt;br&gt;&#xA;तथास्य स्थानमाख्यास्ये पृथक्त्वेनेह शङ्कर ॥&#x9;015c&lt;br&gt;&#xA;पादाभ्यां वैष्णवं स्थानमाप्नोति विनियोजनात् ।&#x9;016a&lt;br&gt;&#xA;पायुना मित्रमाप्नोति उपस्थेन प्रजापतिम् ॥&#x9;016c&lt;br&gt;&#xA;नाभ्या च वारुणं स्थानं स्तनाभ्यां तु भवो लभेत् |&#x9;017a&lt;br&gt;&#xA;बाहुभ्यां वासवं स्थानं श्रोत्राभ्यामाप्नुयाद्दिशः ।&#x9;017c&lt;br&gt;&#xA;आदित्यं चक्षुषा स्थानं मूर्ध्ना ब्रह्मण एव च ॥&#x9;017e&lt;br&gt;&#xA;अथ मूर्धसु यः प्राणान्धारयेत समाहितः ।&#x9;018a&lt;br&gt;&#xA;बुद्ध्या मानमवाप्नोति द्रव्यावस्थं च संशयः ॥&#x9;018c&lt;br&gt;&#xA;अव्यक्तात्परमं शुद्धमप्रमेयमनामयम् ।&#x9;019a&lt;br&gt;&#xA;तमाहुः परमं नित्यं यद्यदाप्नोति बुद्धिमान् ॥&#x9;019c&lt;br&gt;&#xA;बुध्यमानाप्रबुद्धाभ्यां स बुद्ध इति पठ्यते ।&#x9;020a&lt;br&gt;&#xA;बुध्यमानमबुद्धश्च नित्यमेवानुपश्यति ॥&#x9;020c&lt;br&gt;&#xA;विकारपुरुषस्त्वेष बुध्यमान इति स्मृतः ।&#x9;021a&lt;br&gt;&#xA;पञ्चविंशतितत्वं तत्प्रोच्यते तत्र संशयः ॥&#x9;021c&lt;br&gt;&#xA;स एष प्रकृतिस्थत्वात्तस्थुरित्युपदिश्यते ।&#x9;022a&lt;br&gt;&#xA;महानात्मा महादेव महानत्राधितिष्ठति ॥&#x9;022c&lt;br&gt;&#xA;अधिष्ठानादधिष्ठाता प्रोच्यते शास्त्रदर्शनात् ।&#x9;023a&lt;br&gt;&#xA;एष चेतयते देव मोहजालमबुद्धिमान् ॥&#x9;023c&lt;br&gt;&#xA;अव्यक्तस्यैव साधर्म्यमेतदाहुर्मनीषिणः ।&#x9;024a&lt;br&gt;&#xA;सोहं सोहमतो नित्यादज्ञानादिति मन्यते ॥&#x9;024c&lt;br&gt;&#xA;यदि बुध्यति चैवायं मन्येयमिति भास्वरः ।&#x9;025a&lt;br&gt;&#xA;न प्रबुद्धो न वर्तेत पानीयं मत्स्यको यथा ॥&#x9;025c&lt;br&gt;&#xA;देवता निखिलेनैताः प्रोक्तास्त्रिभुवनेश्वर ।&#x9;026a&lt;br&gt;&#xA;योगकृत्यं तु तावन्मे त्वं निबोधानुपूर्वशः ॥&#x9;026c&lt;br&gt;&#xA;शून्यागारेष्वरण्येषु सागरे वा गुहासु वा ।&#x9;027a&lt;br&gt;&#xA;विष्टम्भयित्वा त्रीन्दण्डानवाप्तो ह्यद्वयो भवेत् ॥&#x9;027c&lt;br&gt;&#xA;प्राङ्मुखोदङ्मुखो वापि तथा पश्चान्मुखोपि वा ।&#x9;028a&lt;br&gt;&#xA;दक्षिणावदनो वापि बद्ध्वा विधिवदासनम् ॥&#x9;028c&lt;br&gt;&#xA;स्वस्तिकेनोपसंविष्टः कायमुन्नाम्य भास्वरम् ।&#x9;029a&lt;br&gt;&#xA;यथोपदिष्टं गुरुणा तथा तद्ब्रह्म धारयेत् ॥&#x9;029c&lt;br&gt;&#xA;लघ्वाहारो यतो दान्तस्त्रिकालपरिवर्जकः ।&#x9;030a&lt;br&gt;&#xA;मूत्रोत्सर्गपुरीषाभ्यामाहारे च समाहितः ॥&#x9;030c&lt;br&gt;&#xA;शेषकालं तु युञ्जीत मनसा सुसमाहितः ।&#x9;031a&lt;br&gt;&#xA;इन्द्रियाणीन्द्रियार्थेभ्यो मनसा विनिवर्तयेत् ॥&#x9;031c&lt;br&gt;&#xA;मनस्तथैव सङ्गृह्य बुद्ध्या बुद्धिमतां वर ।&#x9;032a&lt;br&gt;&#xA;विधावमानं धैर्येण विस्फुरन्तमितस्ततः ॥&#x9;032c&lt;br&gt;&#xA;निरुध्य सर्वसङ्कल्पांस्ततो वै स्थिरतां व्रजेत् ।&#x9;033a&lt;br&gt;&#xA;एकाग्रस्तद्विजानीयात्सर्वं गुह्यतमं परम् ॥&#x9;033c&lt;br&gt;&#xA;निवातस्थ इवालोलो यथा दीपोऽतिदीप्यते ।&#x9;034a&lt;br&gt;&#xA;ऊर्ध्वमेव न तिर्यक्च तथैवाभ्रान्ति ते मनः ॥&#x9;034c&lt;br&gt;&#xA;हृदिस्थस्तिष्ठते योसौ तस्यैवाभिमुखो यदा ।&#x9;035a&lt;br&gt;&#xA;मनो भवति देवेश पाषाणमिव निश्चलम् ॥&#x9;035c&lt;br&gt;&#xA;स निर्जने विनिर्घोषे सघोषे चाऽऽवसञ्जने ।&#x9;036a&lt;br&gt;&#xA;युक्तो यो न विकम्पेत योगी योगविधिः श्रुतः ॥&#x9;036c&lt;br&gt;&#xA;ततः पश्यति तद्ब्रह्म ज्वलदात्मनि संस्थितम् ।&#x9;037a&lt;br&gt;&#xA;विद्युदम्बुधरे यद्वत्तद्वदेकमनाश्रयम् ॥&#x9;037c&lt;br&gt;&#xA;तमस्यगाधे तिष्ठन्तं निस्तमस्कमचेतनम् ।&#x9;038a&lt;br&gt;&#xA;चेतयानमचेतं च दीप्यमानं स्वतेजसा ॥&#x9;038c&lt;br&gt;&#xA;अङ्गष्ठपर्वमात्रं तन्नैश्रेयसमनिन्दितम् ।&#x9;039a&lt;br&gt;&#xA;महद्भूतमनन्तं च स्वतन्त्रं विगतज्वरम् ॥&#x9;039c&lt;br&gt;&#xA;ज्योतिषां ज्योतिषं देवं विष्णुमत्यन्तनिर्मलम् ।&#x9;040a&lt;br&gt;&#xA;नारायणमणीयांसमीश्वराणामधीश्वरम् ॥&#x9;040c&lt;br&gt;&#xA;विश्वतः परमं नित्यं विश्वं नारायणं प्रभुम् ।&#x9;041a&lt;br&gt;&#xA;अविज्ञाय निमज्जन्ति लोकाः संसारसागरे ॥&#x9;041c&lt;br&gt;&#xA;यं दृष्ट्वा यतयस्तात न शोचन्ति गतज्वराः ।&#x9;042a&lt;br&gt;&#xA;जन्ममृत्युभयान्मुक्तास्तीर्णाः संसारसागरम् ॥&#x9;042c&lt;br&gt;&#xA;अणिमा लघिमा भूमा प्राप्तिः प्राकम्यमेव च ।&#x9;043a&lt;br&gt;&#xA;ईशित्वं च वशित्वं च यत्र कामावसायिता ।&#x9;043c&lt;br&gt;&#xA;एतदष्टुगुणं योगं योगानाममितं स्मृतम् ॥&#x9;043e&lt;br&gt;&#xA;दृष्ट्वात्मानं निरात्मानमप्रमेयं सनातनम् ।&#x9;044a&lt;br&gt;&#xA;ते विशन्ति शरीराणि योगेनानेन भास्वरम् ।&#x9;044c&lt;br&gt;&#xA;दैत्यदेवमनुष्याणां बलेन बलवत्तमाः ॥&#x9;044e&lt;br&gt;&#xA;एतत्तत्वमनाद्यन्तं यद्भवाननुपृच्छति ।&#x9;045a&lt;br&gt;&#xA;नित्यं वयमुपास्यामो योगधर्मं सनातनम् ॥&#x9;045c&lt;br&gt;&#xA;योगधर्मान्न धर्मोस्ति गरीयान्सुरसत्तम ।&#x9;046a&lt;br&gt;&#xA;एतद्धर्मं हि धर्माणामपुनर्भवसंस्कृतम् ॥&#x9;046c&lt;br&gt;&#xA;तत्वतः परमस्तीस्ति केचिदाहुर्मनीषिणः ।&#x9;047a&lt;br&gt;&#xA;केचिदाहुः परं नास्ति ये ज्ञानफलमाश्रिताः ॥&#x9;047c&lt;br&gt;&#xA;ज्ञानस्थः पुरुषस्त्वेष विकृतः स्वेन वर्णितः ।&#x9;048a&lt;br&gt;&#xA;ये ध्यानेनानुपश्यन्ति नित्यं योगपरायणाः ॥&#x9;048c&lt;br&gt;&#xA;तमेव पुरुषं देवं केचिदेव महेश्वर ।&#x9;049a&lt;br&gt;&#xA;नित्यमन्यतमाः प्राहुर्ज्ञानं परमकं स्मृतम् ॥&#x9;049c&lt;br&gt;&#xA;ज्ञानमेव विनिर्मुक्ताः साङ्ख्या गच्छन्ति केवलम् ।&#x9;050a&lt;br&gt;&#xA;चिन्ताध्यात्मनि चान्यत्र योगाः परमबुद्धयः ॥&#x9;050c&lt;br&gt;&#xA;उक्तमेतावदेतत्ते योगदर्शनमुत्तमम् ।&#x9;051a&lt;br&gt;&#xA;साङ्ख्यज्ञानं प्रवक्ष्यामि परिसङ्ख्याविदर्शनम् ॥&#39; &#x9;051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/168/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/168/</guid>
      <description>&lt;p&gt;श्रीः&#xA;अध्यायः 168&lt;/p&gt;&#xA;&lt;p&gt;सनत्कुमारेण रुद्रम् प्रति अव्यक्तादितत्वानां तारतम्यकथनपूर्वकं तत्सृष्टिलयादिकथनम् ॥ 1 ॥ तथा एतज्ज्ञानस्य संसारतारकत्वोक्तिः ॥ 2 ॥&lt;/p&gt;&#xA;&lt;p&gt;&#39;सनत्कुमार उवाच &#x9;001&lt;br&gt;&#xA;इन्द्रियेभ्यो मनः पूर्वमहङ्कारस्ततः परम् ।&#x9;001a&lt;br&gt;&#xA;अहङ्कारात्परा बुद्धिर्बुद्धेः परतरं महत् ॥&#x9;001c&lt;br&gt;&#xA;महतः परमव्यक्तमव्यक्तात्पुरुषः परः ।&#x9;002a&lt;br&gt;&#xA;एतावदेतत्साङ्ख्यानां दर्शनं देवसत्तम ॥&#x9;002c&lt;br&gt;&#xA;अव्यक्तं बुद्ध्यहङ्कारौ महाभूतानि पञ्च च ।&#x9;003a&lt;br&gt;&#xA;मनस्तथा विशेषाश्च दश चैवेन्द्रियाणि च ।&#x9;003c&lt;br&gt;&#xA;एतास्तत्वचतुर्विंशन्महापुरुषसम्मिताः ॥&#x9;003e&lt;br&gt;&#xA;बुद्ध्यमानेन देवेश चेतनेन महात्मना ।&#x9;004a&lt;br&gt;&#xA;संयोगमेतयोर्नित्यमाहुरव्यक्तपुंसयोः ॥&#x9;004c&lt;br&gt;&#xA;एकत्वं च बहुत्वं च सर्गप्रलयकोटिशः ।&#x9;005a&lt;br&gt;&#xA;तमःसञ्ज्ञितमेतद्धि प्रवदन्ति त्रिशूलधृक् ॥&#x9;005c&lt;br&gt;&#xA;समुत्पाट्य यथाव्यक्ताज्जीवा यान्ति पुनःपुनः ।&#x9;006a&lt;br&gt;&#xA;आदिरेष महानात्मा गुणानामिति नः प्रभो ॥&#x9;006c&lt;br&gt;&#xA;गुणस्थत्वाद्गुणं चैनमाहुरव्यक्तलक्षणम् ।&#x9;007a&lt;br&gt;&#xA;एतेनाध्युषितो व्यक्तस्त्रिगुणं चेतयत्युत ॥&#x9;007c&lt;br&gt;&#xA;अचेतनः प्रकृत्येषु न चान्यमनुबुध्यते ।&#x9;008a&lt;br&gt;&#xA;बुध्यमानो ह्यहङ्कारो नित्यं मानाप्रबोधनात् ॥&#x9;008c&lt;br&gt;&#xA;विमलस्य विशुद्धस्य नीरुजस्य महात्मनः ।&#x9;009a&lt;br&gt;&#xA;विमलोदरशीलः स्याद्बुध्यमानाप्रबुद्धयोः ॥&#x9;009c&lt;br&gt;&#xA;द्रष्टा भवत्यभोक्ता च सत्वमूर्तिश्च निर्गुणः ।&#x9;010a&lt;br&gt;&#xA;बुध्यमानाप्रबुद्धाभ्यामन्य एव तु निर्गुणः ॥&#x9;010c&lt;br&gt;&#xA;उपेक्षकः शुचिस्ताभ्यामुभाभ्यामयुतस्तथा ।&#x9;011a&lt;br&gt;&#xA;बुध्यमानो न बुध्येत बुद्धमेवं सनातनम् ॥&#x9;011c&lt;br&gt;&#xA;स एव बुद्धेरव्यक्तस्वभावत्वादचेतनः ।&#x9;012a&lt;br&gt;&#xA;सोहमेव न मेऽन्योस्ति य एवमभिमन्यते ॥&#x9;012c&lt;br&gt;&#xA;न मन्यते ममान्योस्ति येन चेतोस्म्यचेतनः ।&#x9;013a&lt;br&gt;&#xA;एवमेवाभिमन्येत बुध्यमानोप्यनात्मवान् ॥&#x9;013c&lt;br&gt;&#xA;अहमेव न मेऽन्योस्ति न प्रबुद्धवशानुगः ।&#x9;014a&lt;br&gt;&#xA;अव्यक्तस्थो गुणानेष नित्यमेवाभिमन्यते ॥&#x9;014c&lt;br&gt;&#xA;तेनाधिष्ठिततत्वज्ञैर्महद्भिरभिधीयते ।&#x9;015a&lt;br&gt;&#xA;अहङ्कारेण संयुक्तस्ततस्ददभिमन्यते ॥&#x9;015c&lt;br&gt;&#xA;क्षेत्रं प्रविश्य दुर्बुद्धिर्बुद्ध्यमानो ह्यनात्मवान् ।&#x9;016a&lt;br&gt;&#xA;अहमेव सृजत्यन्यद्द्वितीयं लोकसारथिः ॥&#x9;016c&lt;br&gt;&#xA;सर्वाभावैरहङ्कारैस्तृतीयं सर्गसञ्ज्ञितम् ।&#x9;017a&lt;br&gt;&#xA;ततो भूतान्यहङ्कारमहङ्कारो मनोऽसृजत् ॥&#x9;017c&lt;br&gt;&#xA;सर्वस्रोतस्यभिमुखं सम्प्रावर्तत बुद्धिमान् ।&#x9;018a&lt;br&gt;&#xA;तथैव यज्ञे भूतेषु विषयार्थी पुनःपुनः ।&#x9;018c&lt;br&gt;&#xA;इन्द्रियैः सह शूलाङ्क पञ्च पञ्चभिरेव च ॥&#x9;018e&lt;br&gt;&#xA;मनो वेद न चात्मानमहङ्कारं प्रजापतिः ।&#x9;019a&lt;br&gt;&#xA;न वेद वाप्यहङ्कारो बुद्धिं बुद्धिमतांवर ॥&#x9;019c&lt;br&gt;&#xA;एवमेते महाभाग नेतरे नयवादिनः ।&#x9;020a&lt;br&gt;&#xA;अहङ्कारेण संयुक्तः स्रोतस्यभिमुखः सदा ॥&#x9;020c&lt;br&gt;&#xA;एवमेष विकारात्मा महापुरुषसञ्ज्ञकः ।&#x9;021a&lt;br&gt;&#xA;प्रतनोति जगत्कृत्स्नं पुनराददते सकृत् ॥&#x9;021c&lt;br&gt;&#xA;ससञ्ज्ञत्वाज्जगत्कृत्स्नमव्यक्तस्य हृदि स्थितम् ।&#x9;022a&lt;br&gt;&#xA;संविशद्रजनीं कृत्स्नां निशान्ते दिवसागमे ॥&#x9;022c&lt;br&gt;&#xA;पुनरात्मा विजयते बहवो निर्गुणास्तथा ।&#x9;023a&lt;br&gt;&#xA;अज्ञानेन समायुक्तः सोव्यक्तेन तमोत्मना ॥&#x9;023c&lt;br&gt;&#xA;यदि ह्येषो नु मन्येत ममास्ति परतो वरः ।&#x9;024a&lt;br&gt;&#xA;स पुनः पुनरात्मानं न कुर्यादाक्षिपेत च ॥&#x9;024c&lt;br&gt;&#xA;एतमव्यक्तविषयं सूक्ष्मं मन्येत बुद्धिमान् ।&#x9;025a&lt;br&gt;&#xA;पञ्चविंशं महादेव महापुरुषवैकृतम् ॥&#x9;025c&lt;br&gt;&#xA;प्रबुद्धौ बुद्धवानेतत्सृजमानमबुद्धवान् ।&#x9;026a&lt;br&gt;&#xA;गुणान्पुनश्च तानेव सोत्मनात्मनि निक्षिपेत् ॥&#x9;026c&lt;br&gt;&#xA;अव्यक्तस्य वशीभूतो योऽज्ञानस्य तमोत्मनः ।&#x9;027a&lt;br&gt;&#xA;बुध्यमानो ह्यबुद्धस्य बुद्धस्तदनुभुज्यते ॥&#x9;027c&lt;br&gt;&#xA;उपेक्षकः शुचिर्व्यग्रः सोलिङ्गः सोव्रणोऽमलः ।&#x9;028a&lt;br&gt;&#xA;षड्विंशो भगवानास्ते बुद्धः शुद्धो निरामयः ॥&#x9;028c&lt;br&gt;&#xA;अव्यक्तादिविशेषान्तमेतद्वैद्या वदन्त्युत ।&#x9;029a&lt;br&gt;&#xA;एतैरेव विहीनं तु केचिदाहुर्मनीषिणः ॥&#x9;029c&lt;br&gt;&#xA;निस्तत्वं बुध्यमानास्तु केचिदाहुर्महामते ।&#x9;030a&lt;br&gt;&#xA;केचिदाहुर्महात्मानस्तत्वसञ्ज्ञितमेव तु ॥&#x9;030c&lt;br&gt;&#xA;तत्वस्य श्रवणादेनं तत्वमेवं वदन्ति वै ।&#x9;031a&lt;br&gt;&#xA;सत्वसंश्रयणाच्चैव सत्ववन्तं महेश्वर ॥&#x9;031c&lt;br&gt;&#xA;एवमेष विकारात्मा बुध्यमानो महाभुज ।&#x9;032a&lt;br&gt;&#xA;अव्यक्तो भवते व्यक्तौ सत्वंसत्वं तथा गुणौ ।&#x9;032c&lt;br&gt;&#xA;विद्या च भवते विद्या भवेत्तु ग्रहसञ्ज्ञितम् ॥&#x9;032e&lt;br&gt;&#xA;य एवमनुबुद्ध्यन्ते योगसाङ्ख्याश्च तत्वतः ।&#x9;033a&lt;br&gt;&#xA;तेऽव्यक्तं शङ्करागाढं मुञ्चन्ते शास्त्रबुद्धयः ॥&#x9;033c&lt;br&gt;&#xA;तेषामेतत्तु वदतां शास्त्रार्थं सूक्ष्मदर्शिनाम् ।&#x9;034a&lt;br&gt;&#xA;बुद्धिर्विस्तीर्यते सर्वं तैलबिन्दुरिवाम्भसि ॥&#x9;034c&lt;br&gt;&#xA;विद्या तु सर्वविद्यानामवबोध इति स्मृतः ।&#x9;035a&lt;br&gt;&#xA;येन विद्यामविद्यां च विन्दन्ति यतिसत्तमाः ॥&#x9;035c&lt;br&gt;&#xA;सैषा त्रयी परा विद्या चतुर्थ्यान्वीक्षिकी स्मृता ।&#x9;036a&lt;br&gt;&#xA;यां बुद्ध्यमानो बुद्ध्येत बुद्ध्यात्मनि समं गतः ॥&#x9;036c&lt;br&gt;&#xA;अप्रबुद्धमथाव्यक्तमविद्यासञ्ज्ञिकं स्मृतम् ।&#x9;037a&lt;br&gt;&#xA;विमोहितं तु शोकेन केवलेन समन्वितम् ।&#x9;037c&lt;br&gt;&#xA;एतद्बुद्ध्या भवेद्बुद्धः किमन्यद्बुद्धिलक्षणम् ॥&#x9;037e&lt;br&gt;&#xA;ये त्वेतन्नावबुद्ध्यन्ते ते प्रबुद्धवशानुगाः ।&#x9;038a&lt;br&gt;&#xA;ते पुनःपुनरव्यक्ताज्जनिष्यन्त्यबुधात्मनः ॥&#x9;038c&lt;br&gt;&#xA;तमेव तुलयिष्यन्ति अबुद्धिवशवर्तिनः ।&#x9;039a&lt;br&gt;&#xA;ये चाप्यन्ये तन्मनसस्तेप्येतत्फलभागिनः ॥&#x9;039c&lt;br&gt;&#xA;विदित्वैनं न शोचन्ति योगोपेतार्थदर्शिनः ।&#x9;040a&lt;br&gt;&#xA;स्वातन्त्र्यं प्रतिलप्स्यन्ते केवलत्वं च भास्वरम् ॥&#x9;040c&lt;br&gt;&#xA;अज्ञानबन्धनान्मुक्तास्तीर्णाः संसारबन्धनात् ।&#x9;041a&lt;br&gt;&#xA;अज्ञानसागरं घोरमगाधं तमसञ्ज्ञकम् ।&#x9;041c&lt;br&gt;&#xA;यत्र मज्जन्ति भूतानि पुनःपुनररिन्दम ॥&#x9;041e&lt;br&gt;&#xA;एषा विद्या तथाऽविद्या कथिता ते मयाऽर्थतः ।&#x9;042a&lt;br&gt;&#xA;यस्मिन्देयं च नो ग्राह्यं साङ्ख्याः साङ्ख्यं तथैव च ॥&#x9;042c&lt;br&gt;&#xA;तथा चैकत्वनानात्वमक्षरं क्षरमेव च ।&#x9;043a&lt;br&gt;&#xA;निगदिष्यामि देवेश विमोक्षं त्रिविधं च ते ॥&#x9;043c&lt;br&gt;&#xA;बुद्ध्यमानाप्रबुद्धाभ्यामबुद्धस्य प्रपञ्चनम् ।&#x9;044a&lt;br&gt;&#xA;भूय एव निबोध त्वं देवानां देवसत्तम ॥&#x9;044c&lt;br&gt;&#xA;यच्च किञ्च श्रुतं न स्याद्दृष्टं चैव न किञ्चन ।&#x9;045a&lt;br&gt;&#xA;तच्च ते सम्प्रवक्ष्यामि एकाग्रः शृणु तत्परः ॥&#39; &#x9;045c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/169/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/169/</guid>
      <description>&lt;p&gt;श्रीः&#xA;अध्यायः 169&lt;/p&gt;&#xA;&lt;p&gt;सनत्कुमारेण रुद्रम् प्रति प्राणिनाम् मरणसूचकदुर्निमित्तकथनपूर्वकं जिजीविषोस्तत्परिहारोपायकथनम् ॥ 1 ॥ तथाऽनिच्छोर्भगवद्ध्यानेन शरीरत्यागस्य पारत्रिकसुखसाधनत्वोक्तिः ॥ 2 ॥ तथा भगवज्ज्ञानप्रशंसनपूर्वकं तदुपदेशपरम्पराकथनम् ॥ 3 ॥&lt;/p&gt;&#xA;&lt;p&gt;&#39;सनत्कुमार उवाच &#x9;001&lt;br&gt;&#xA;अरिष्टानि प्रवक्ष्यामि तत्वेन शृणु तद्भवान् ।&#x9;001a&lt;br&gt;&#xA;मध्य उत्तरतस्तात दक्षिणामुखनिष्ठितम् ॥&#x9;001c&lt;br&gt;&#xA;विद्युत्संस्थानपुरुषं यदि पश्येत मानवः ।&#x9;002a&lt;br&gt;&#xA;वर्षत्रयेण जानीयाद्देहन्यासमुपस्थितम् ||&#x9;002c&lt;br&gt;&#xA;एतत्फलमरिष्टस्य शङ्कराहुर्मनीषिणः ।&#x9;003a&lt;br&gt;&#xA;शुद्धमण्डमादित्यमरश्मिमथ पश्यतः ।&#x9;003c&lt;br&gt;&#xA;वर्षार्धकेन जानीयाद्देहन्यासमुपस्थितम् ॥&#x9;003e&lt;br&gt;&#xA;छिद्रां चन्द्रमसश्छायां पादावप्यनपश्यतः ।&#x9;004a&lt;br&gt;&#xA;संवत्सरेण जानीयाद्देहन्यासमुपस्थितम् ॥&#x9;004c&lt;br&gt;&#xA;कनीनिकायामशिरःपुरुषं यदि पश्यति ।&#x9;005a&lt;br&gt;&#xA;जानीयात्षट्सु मासेषु देहन्यासमुपस्थितम् ॥&#x9;005c&lt;br&gt;&#xA;कर्णौ पिधाय हस्ताभ्यां शब्दं न शृणुयाद्यदि ।&#x9;006a&lt;br&gt;&#xA;विजानीयात्तु मासेन देहन्यासमुपस्थितम् ॥&#x9;006c&lt;br&gt;&#xA;आमगन्धमुपाघ्राति सुरभिं प्राप्य भास्वरम् ।&#x9;007a&lt;br&gt;&#xA;देवतायतनस्थोपि सप्तरात्रेण मृत्युभाक् ॥&#x9;007c&lt;br&gt;&#xA;सर्वाङ्गधारणावस्थां धारयेत समाहितः ।&#x9;008a&lt;br&gt;&#xA;यथा स मृत्युं जयति नान्यथेह महेश्वर ।&#x9;008c&lt;br&gt;&#xA;यदि जीवितुमिच्छेत चिरकालं महामुने ॥&#x9;008e&lt;br&gt;&#xA;अथ नेच्छेच्चिरं कालं त्यजेदात्मानमात्मना ।&#x9;009a&lt;br&gt;&#xA;केवलं चिन्तयानस्तु निष्कलं स निरामयम् ॥&#x9;009c&lt;br&gt;&#xA;अथ तं निर्विकारं तु प्रकृते परमं शुचिः ।&#x9;010a&lt;br&gt;&#xA;पुरुषं देहसाधर्म्यं देहन्यासमुपाश्नुयात् ॥&#x9;010c&lt;br&gt;&#xA;जाग्रतो हि मयोक्तानि तवारिष्टानि तत्वतः ।&#x9;011a&lt;br&gt;&#xA;धारणाच्चैव सर्वाङ्गे मृत्युं जीयात्सुरर्षभ ॥&#x9;011c&lt;br&gt;&#xA;एकत्वदर्शनं भूयो नानात्वं च निबोध मे ।&#x9;012a&lt;br&gt;&#xA;अक्षरं च क्षरं चैव चतुष्टयविधानतः ॥&#x9;012c&lt;br&gt;&#xA;अव्यक्तादीनि तत्वानि सर्वाण्येव महाद्युते ।&#x9;013a&lt;br&gt;&#xA;आहुश्चतुर्विंशतितमं विकारपुरुषान्वितम् ॥&#x9;013c&lt;br&gt;&#xA;एकत्वदर्शनं चैव नानात्वेन वरं स्मृतम् ।&#x9;014a&lt;br&gt;&#xA;पञ्चविंशतिवर्गः स्यादपवर्गोऽजरामरः ॥&#x9;014c&lt;br&gt;&#xA;स निर्विकारः पुरुषस्तत्वेनैवोपदिश्यते ।&#x9;015a&lt;br&gt;&#xA;स एव पञ्चविंशस्तु विकारः पुरुषः स्मृतः ॥&#x9;015c&lt;br&gt;&#xA;यद्येष निर्विकारः स्यात्तत्वं न तु भवेद्भव ।&#x9;016a&lt;br&gt;&#xA;विकारो विद्यमानस्तु तत्वसञ्ज्ञकमुच्यते ॥&#x9;016c&lt;br&gt;&#xA;यद्येषोऽव्यक्ततां नैति व्यतिरेकान्न संशयः ।&#x9;017a&lt;br&gt;&#xA;तथा भवति निस्तत्वस्तथा सत्वस्तथागुणः ॥&#x9;017c&lt;br&gt;&#xA;विकारगुणसन्त्यागात्प्रकृत्यन्यत्वता शुचिः ।&#x9;018a&lt;br&gt;&#xA;तदा नानात्वतामेति सर्गहीनोऽपवर्गभाक् ॥&#x9;018c&lt;br&gt;&#xA;बोध्यमानः प्रबुध्येत समो भवति बुद्धिमान् ।&#x9;019a&lt;br&gt;&#xA;अक्षरश्च भवत्येष यथावा च्युतवान्क्षणात् ॥&#x9;019c&lt;br&gt;&#xA;अव्यक्ताव्यक्तिरुक्ता स्यान्निर्गुणस्य गुणाकरात् ।&#x9;020a&lt;br&gt;&#xA;एतदेकत्वनानात्वमक्षरः क्षर एव च ॥&#x9;020c&lt;br&gt;&#xA;व्याख्यातं तव शूलाङ्क तथारिष्टानि चैव हि ।&#x9;021a&lt;br&gt;&#xA;विमोक्षलक्षणं शेषं तदपीह ब्रवीमि ते ।&#x9;021c&lt;br&gt;&#xA;यं ज्ञात्वा यतयः प्राप्ताः केवलत्वमनामयम् ॥&#x9;021e&lt;br&gt;&#xA;साङ्ख्याश्चाप्यथ योगाश्च दग्धपङ्का गतज्वराः ।&#x9;022a&lt;br&gt;&#xA;अमूर्तित्वमनुप्राप्ता निर्गुणा निर्भया भव ॥&#x9;022c&lt;br&gt;&#xA;विपाप्मानो महादेव मुक्ताः संसारसागरात् ।&#x9;023a&lt;br&gt;&#xA;सरणे प्रजनादाने गुणानां प्रकृतिः सदा ।&#x9;023c&lt;br&gt;&#xA;परा प्रमत्ता सततमेतावत्कार्यकारणम् ॥&#x9;023e&lt;br&gt;&#xA;असच्चैव च सच्चैव कुरुते स पुनः पुनः ।&#x9;024a&lt;br&gt;&#xA;चैतन्येन पुराणेन चेतनाचेतनात्परः ॥&#x9;024c&lt;br&gt;&#xA;यस्तु चेतयते चेतो मनसा चैकबुद्धिकम् ।&#x9;025a&lt;br&gt;&#xA;स नैव सन्न चैवासन्सदसन्न च संस्मृतः ॥&#x9;025c&lt;br&gt;&#xA;व्यतिरिक्तश्च शुद्धश्च सोऽन्यश्चाप्रकृतिस्तथा ।&#x9;026a&lt;br&gt;&#xA;उपेक्षकश्च प्रकृतेर्विकारपुरुषः स्मृतः ॥&#x9;026c&lt;br&gt;&#xA;विकारपुरुषेणैषा संयुक्ता सृजते जगत् ।&#x9;027a&lt;br&gt;&#xA;पुनराददते चैव गुणानामन्यथात्मनि ॥&#x9;027c&lt;br&gt;&#xA;मत्स्योदकात्ससञ्ज्ञातः प्रकृतेरेव कर्मणः ।&#x9;028a&lt;br&gt;&#xA;तद्वत्क्षेत्रसहस्राणि स एव प्रकरिष्यति ॥&#x9;028c&lt;br&gt;&#xA;क्षेत्रप्रलयतज्ज्ञस्तु क्षेत्रज्ञ इति चोच्यते ।&#x9;029a&lt;br&gt;&#xA;सयोगो नित्य इत्याहुर्ये जनास्तत्वदर्शिनः ॥&#x9;029c&lt;br&gt;&#xA;एवमेष ह्यसत्सच्च विकारपुरुषः स्मृतः ।&#x9;030a&lt;br&gt;&#xA;विकारापद्यमानं तु विकृतिं प्रवदन्ति नः ॥&#x9;030c&lt;br&gt;&#xA;यदा त्वेष विकारस्य प्रकृतानिति मन्यते ।&#x9;031a&lt;br&gt;&#xA;तदा विकारतामेति विकारान्यत्वतां व्रजेत् ॥&#x9;031c&lt;br&gt;&#xA;प्रकृत्या च विकारैश्च व्यतिरिक्तो यदा भवेत् ।&#x9;032a&lt;br&gt;&#xA;शुचि यत्परमं शुद्धं प्रतिबुद्धं सनातनम् ।&#x9;032c&lt;br&gt;&#xA;अयुक्तं निष्कलं शुद्धमव्ययं चाजरामरम् ॥&#x9;032e&lt;br&gt;&#xA;समेत्य तेन शुद्धेन बुध्यमानः स भास्वरः ।&#x9;033a&lt;br&gt;&#xA;विमोक्षं भजते व्यक्तादप्रबुद्धादचेतनात् ॥&#x9;033c&lt;br&gt;&#xA;उदुम्बराद्वा मशकः प्रलयान्निर्गतो यथा ।&#x9;034a&lt;br&gt;&#xA;तथाऽव्यक्तस्य सन्त्यागान्निर्ममः पञ्चविंशकः ॥&#x9;034c&lt;br&gt;&#xA;यथा पुष्करपर्णस्थो जलबिन्दुर्न संश्लिषेत् ।&#x9;035a&lt;br&gt;&#xA;तथैवाव्यक्तविषये न लिप्येत्पञ्चविंशकः ॥&#x9;035c&lt;br&gt;&#xA;आकाश इव निःसङ्गस्तथा सङ्गस्त्था वरः ।&#x9;036a&lt;br&gt;&#xA;पञ्चविंशतिमो बुद्धो बुद्धेन समतां गतः ॥&#x9;036c&lt;br&gt;&#xA;एतद्धि प्रकृतं ज्ञानं तत्वतश्च समुत्थितम् ।&#x9;037a&lt;br&gt;&#xA;पूर्वजेभ्यस्तथोत्पन्नं ब्रह्मजेभ्यस्तथानघ ॥&#x9;037c&lt;br&gt;&#xA;आदिसर्गो महाबाहो तामसेनावृतं परम् ।&#x9;038a&lt;br&gt;&#xA;प्रतिष्टावयवं देवमभेद्यमजरामरम् ॥&#x9;038c&lt;br&gt;&#xA;सनकः सनन्दनश्चैव तृतीयश्च सनातनः ।&#x9;039a&lt;br&gt;&#xA;ते विदुः परमं धर्ममव्ययं व्ययधर्षणम् ॥&#x9;039c&lt;br&gt;&#xA;अव्यक्तात्परमात्सूक्ष्मादव्रणान्मूर्तिसञ्ज्ञकात् ।&#x9;040a&lt;br&gt;&#xA;क्षेत्रज्ञो भगवानास्ते नारायणपरायणः ॥&#x9;040c&lt;br&gt;&#xA;अस्माकं सहजातानामुत्पन्नं ज्ञानमुत्तमम् ।&#x9;041a&lt;br&gt;&#xA;एते हि मूर्तिमन्तो वै लोकान्प्रविचरामहे ॥&#x9;041c&lt;br&gt;&#xA;पुनःपुनः प्रजाता वै तत्रतत्र पिनाकधृक् ।&#x9;042a&lt;br&gt;&#xA;द्वन्द्वैर्विरज्यमानस्य ज्ञानमुत्पन्नमुत्तमम् ॥&#x9;042c&lt;br&gt;&#xA;कपिलान्मूलआचार्यात्तत्वबुद्धिविनिश्चयम् ।&#x9;043a&lt;br&gt;&#xA;योगसाङ्ख्यमवाप्तं मे कार्त्स्न्येन मुनिसत्तमात् ॥&#x9;043c&lt;br&gt;&#xA;तेन सम्बोधिताः शिष्या बहवस्तत्वदर्शिनः ।&#x9;044a&lt;br&gt;&#xA;तद्बुद्ध्वा बहवः शिष्या मयाप्येतन्निदर्शिताः ॥&#x9;044c&lt;br&gt;&#xA;जन्ममृत्युहरं तथ्यं ज्ञानं ज्ञेयं सनातनम् ।&#x9;045a&lt;br&gt;&#xA;यज्ज्ञात्वा नानुशोचन्ति तत्वज्ञाना निरिन्द्रियाः ॥&#x9;045c&lt;br&gt;&#xA;शुद्धबीजमलाश्चैव विपङ्का वै निरक्षराः ।&#x9;046a&lt;br&gt;&#xA;स्वतन्त्रास्ते स्वतन्त्रेण सम्मिता निष्कलाः स्मृताः ॥&#x9;046c&lt;br&gt;&#xA;शाश्वताश्चाव्ययाश्चैव तमोग्राह्याश्च भास्वर ।&#x9;047a&lt;br&gt;&#xA;विपाप्मानस्तथा सर्वे सत्वस्थाश्चापि निर्व्रणाः ॥&#x9;047c&lt;br&gt;&#xA;विमुक्ताः केवलाश्चैव वीतमोहभयास्तथा ।&#x9;048a&lt;br&gt;&#xA;अमूर्तास्ते महाभाग सर्वे च विगतज्वराः ॥&#x9;048c&lt;br&gt;&#xA;हिरण्यनाभस्त्रिशिरास्तथा प्रह्लादभास्करौ ।&#x9;049a&lt;br&gt;&#xA;वसुर्विश्वावसुश्चैव सार्धं पञ्चशिखस्तथा ॥&#x9;049c&lt;br&gt;&#xA;गार्ग्योऽथासुरिरावन्त्यो गौतमो वृत एव च ।&#x9;050a&lt;br&gt;&#xA;कात्यायनोऽथ नमुचिर्हरिश्च दमनश्च ह ॥&#x9;050c&lt;br&gt;&#xA;एते चान्ये च बहवस्तत्वमेवोपदर्शिताः ।&#x9;051a&lt;br&gt;&#xA;केचिन्मुक्ताः स्थिताः केचिच्छन्दतश्चापरे मृताः ॥&#x9;051c&lt;br&gt;&#xA;दर्शितास्त्रिविधं बन्धं विमोक्षं त्रिविधं तथा ।&#x9;052a&lt;br&gt;&#xA;अज्ञानं चैव रागश्च संयोगं प्राकृतं तथा ॥&#x9;052c&lt;br&gt;&#xA;एतेभ्यो बन्धनं प्रोक्तं विमोक्षमपि मे शृणु ।&#x9;053a&lt;br&gt;&#xA;परितस्तावता सम्यक्सम्बन्धो यावता कृतः ॥&#x9;053c&lt;br&gt;&#xA;कृत्स्नक्षयपरित्यागाद्विमोक्ष इति नः श्रुतिः ।&#x9;054a&lt;br&gt;&#xA;निवृत्तः सर्वसङ्गेभ्यः केवलः पुरुषोऽमलः ॥&#x9;054c&lt;br&gt;&#xA;भीष्म उवाच &#x9;055&lt;br&gt;&#xA;इत्येवमुक्त्वा भगवानीश्वराय महात्मने ।&#x9;055a&lt;br&gt;&#xA;सनत्कुमारः प्रययावाकाशं समुपाश्रितः ॥&#39;&#x9;055c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/170/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/170/</guid>
      <description>&lt;p&gt;श्रीः&#xA;अध्यायः 170&lt;/p&gt;&#xA;&lt;p&gt;भीष्मेण युधिष्ठिरम् प्रति तीर्थशौचनिरूपणम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;यद्वरं सर्वतीर्थानां तद्ब्रवीहि पितामह ।&#x9;001a&lt;br&gt;&#xA;यत्र चैव परं शौचं तन्मे व्याख्यातुमर्हसि ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;सर्वाणि खलु तीर्थानि गुणवन्ति मनीषिणः ।&#x9;002a&lt;br&gt;&#xA;यत्तु तीर्थं च शौचं च तन्मे शृणु समाहितः ॥&#x9;002c&lt;br&gt;&#xA;अगाधे विमले शुद्धे सत्यतीर्थे धृतिह्रदे ।&#x9;003a&lt;br&gt;&#xA;स्नातव्यं मानसे तीर्थे सत्वमालम्ब्य शाश्वतम् ॥&#x9;003c&lt;br&gt;&#xA;तीर्थशौचं तपो ज्ञानं मार्दवं सत्यमार्जवम् ।&#x9;004a&lt;br&gt;&#xA;अहिंसा सर्वभूतानामानृशंस्यं दमः शमः ॥&#x9;004c&lt;br&gt;&#xA;निर्ममा निरहङ्कारा निर्द्वन्द्वा निष्परिग्रहाः ।&#x9;005a&lt;br&gt;&#xA;योगिनस्तीर्थभूतास्ते तीर्थं परममुच्यते ॥&#x9;005c&lt;br&gt;&#xA;नारायणेऽथ रुद्रे वा भक्तिस्तीर्थं परं मतम् ।&#x9;006a&lt;br&gt;&#xA;शौचलक्षणमेतत्ते सर्वत्रैवान्ववेक्षतः ॥&#x9;006c&lt;br&gt;&#xA;रजस्तमःसत्वमथो येषां निर्धूतमात्मना ।&#x9;007a&lt;br&gt;&#xA;तीर्थमाचारशुद्धिश्च स्वमार्गपरिमार्गणम् ||&#x9;007c&lt;br&gt;&#xA;सर्वत्यागेष्वभिरताः सर्वज्ञाः समदर्शिनः ।&#x9;008a&lt;br&gt;&#xA;शौचष्वेतेष्वभिरतास्ते तीर्थशुचयोऽपि च ॥&#x9;008c&lt;br&gt;&#xA;नोदकक्लिन्नगात्रस्तु स्नात इत्यभिधीयते ।&#x9;009a&lt;br&gt;&#xA;स स्नातो यो दमस्नातः स बाह्याभ्यन्तरः शुचिः ॥&#x9;009c&lt;br&gt;&#xA;अदृष्टेष्वनपेक्षा ये प्राप्तेष्वर्थेषु निर्ममाः ।&#x9;010a&lt;br&gt;&#xA;शौचमेव परं तेषां येषां नोत्पद्यते स्पृहा ॥&#x9;010c&lt;br&gt;&#xA;प्रज्ञानं शौचमेवेह शरीरस्य विशेषतः ।&#x9;011a&lt;br&gt;&#xA;तथा निष्किञ्चनत्वं च मनसश्च प्रसन्नता ॥&#x9;011c&lt;br&gt;&#xA;वृत्तं शौचं महाशौचं तीर्थशौचमतः परम् ।&#x9;012a&lt;br&gt;&#xA;ज्ञानोत्पन्नं च यच्छौचं तच्छौचं परमं स्मृतम् ॥&#x9;012c&lt;br&gt;&#xA;मनसा च प्रदीप्तेन ब्रह्मज्ञानजलेन च ।&#x9;013a&lt;br&gt;&#xA;स्नाता ये मानसे तीर्थे तज्ज्ञाः क्षेत्रज्ञदर्शनाः ॥&#x9;013c&lt;br&gt;&#xA;समारोपितशौचस्तु नित्यं भावसमन्वितः ।&#x9;014a&lt;br&gt;&#xA;केवलं गुणसम्पन्नः शुचिरेव नरः सदा ॥&#x9;014c&lt;br&gt;&#xA;शरीरस्थानि तीर्थानि प्रोक्तान्येतानि भारत ।&#x9;015a&lt;br&gt;&#xA;पृथिव्यां यानि तीर्थानि पुण्यानि शृणु तान्यपि ॥&#x9;015c&lt;br&gt;&#xA;शरीरस्य यथोद्देशाः शरीरोपरि निर्मिताः ।&#x9;016a&lt;br&gt;&#xA;तथा पृथिव्या भागाश्च पुण्यानि सलिलानि च ॥&#x9;016c&lt;br&gt;&#xA;कीर्तनाच्चैव तीर्थस्य स्नानाच्च पितृतर्पणात् ।&#x9;017a&lt;br&gt;&#xA;शोध्यं हि पातकं तीर्थे पूता यान्ति सुखं दिवम् ||&#x9;017c&lt;br&gt;&#xA;परिग्रहाच्च साधूनां पृथिव्याश्चैव तेजसा ।&#x9;018a&lt;br&gt;&#xA;अतीव पुण्यभागास्ते सलिलस्य च तेजसा ॥&#x9;018c&lt;br&gt;&#xA;मनसश्च पृथिव्याश्च पुण्यास्तीर्थास्तथापरे ।&#x9;019a&lt;br&gt;&#xA;उभयोरेव यः स्नायात्स सिद्धिं शीघ्रमाप्नुयात् ॥&#x9;019c&lt;br&gt;&#xA;यथा फलं क्रियाहीनं क्रिया वा फलवर्जिता ।&#x9;020a&lt;br&gt;&#xA;नेह साधयते कार्यं समायुक्ता तु सिध्यति ॥&#x9;020c&lt;br&gt;&#xA;एवं शरीरशौचेन तीर्थशौचेन चान्वितः ।&#x9;021a&lt;br&gt;&#xA;शुचिः सिद्धिमवाप्नोति द्विविधं शौचमुत्तमम् ॥ &#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/171/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/171/</guid>
      <description>&lt;p&gt;श्रीः&#xA;अध्यायः 171&lt;/p&gt;&#xA;&lt;p&gt;भीष्मेण युधिष्ठिरम् प्रति मार्गशीर्षादि कार्तिकान्तेषु द्वादशमासेषु द्वादशद्वादशीषु केशवादिदामोदरान्तभगवद्रूपविशेषपूजाफलविशेषकथनम् ॥ 1 ॥&lt;/p&gt;&#xA;&lt;p&gt;[*युधिष्ठिर उवाच &#x9;001&lt;br&gt;&#xA;सर्वेषामुपवासानां यच्छ्रेयः सुमहत्फलम् ।&#x9;001a&lt;br&gt;&#xA;यच्चाप्यसंशयं लोके तन्मे त्वं वक्तुमर्हसि ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;शृणु राजन्यथा गीतं स्वयमेव स्वयम्भुवा ।&#x9;002a&lt;br&gt;&#xA;यत्कृत्वा निर्वृतो भूयात्पुरुषो नात्र संशयः ॥&#x9;002c&lt;br&gt;&#xA;द्वादश्यां मार्गशीर्षे तु अहोरात्रेण केशवम् ।&#x9;003a&lt;br&gt;&#xA;अर्च्याश्वमेधं प्राप्नोति दुष्कृतं चास्य नश्यति ॥&#x9;003c&lt;br&gt;&#xA;तथैव पौषमासे तु पूज्यो नारायणेति च ।&#x9;004a&lt;br&gt;&#xA;वाजपेयमवाप्नोति सिद्धिं च परमां व्रजेत् ॥&#x9;004c&lt;br&gt;&#xA;अहोरात्रेण द्वादश्यां माघमासे तु माधवम् ।&#x9;005a&lt;br&gt;&#xA;राजसूयमवाप्नोति कुलं चैव समुद्धरेत् ॥&#x9;005c&lt;br&gt;&#xA;तथैव फाल्गुने मासि गोविन्देति च पूजयन् ।&#x9;006a&lt;br&gt;&#xA;अतिरात्रमवाप्नोति सोमलोकं च गच्छति ॥&#x9;006c&lt;br&gt;&#xA;अहोरात्रेण द्वादश्यां चैत्रे विष्णुरिति स्मरन् ।&#x9;007a&lt;br&gt;&#xA;पौण्डरीकमवाप्नोति देवलोकं च गच्छति ॥&#x9;007c&lt;br&gt;&#xA;वैशाखमासे द्वादश्यां पूजयन्मधुसूदनम् ।&#x9;008a&lt;br&gt;&#xA;अग्निष्टोममवाप्नोति सोमलोकं च गच्छति ॥&#x9;008c&lt;br&gt;&#xA;अहोरात्रेण द्वादश्यां ज्येष्ठे मासि त्रिविक्रमम् ।&#x9;009a&lt;br&gt;&#xA;गवां मेधमवाप्नोति अप्सरोभिश्च मोदते ॥&#x9;009c&lt;br&gt;&#xA;आषाढे मासि द्वादश्यां वामनेति च पूजयन् ।&#x9;010a&lt;br&gt;&#xA;नरमेधमवाप्नोति पुण्यं च लभते महत् ॥&#x9;010c&lt;br&gt;&#xA;अहोरात्रेण द्वादश्यां श्रावणे मासि श्रीधरम् ।&#x9;011a&lt;br&gt;&#xA;पञ्चयज्ञानवाप्नोति विमानस्थश्च मोदते ॥&#x9;011c&lt;br&gt;&#xA;तथा भाद्रपदे मासि हृषीकेशेति पूजयन् ।&#x9;012a&lt;br&gt;&#xA;सौत्रामणिमवाप्नोति पूतात्मा भवते च हि ॥&#x9;012c&lt;br&gt;&#xA;द्वादश्यामाश्विने मासि पद्मनाभेति चार्चयन् ।&#x9;013a&lt;br&gt;&#xA;गोसहस्रफलं पुण्यं प्राप्नुयान्नात्र संशयः ॥&#x9;013c&lt;br&gt;&#xA;द्वादश्यां कार्तिके मासि पूज्यो दामोदरेति च ।&#x9;014a&lt;br&gt;&#xA;गवां यज्ञमवाप्नोति पुमान्स्त्री वा न संशयः ॥&#x9;014c&lt;br&gt;&#xA;अर्चयेत्पुण्डरीकाक्षमेवं संवत्सरं तु यः ।&#x9;015a&lt;br&gt;&#xA;जातिस्मरत्वं प्राप्नोति विन्द्याद्बहु सुवर्णकम् ॥&#x9;015c&lt;br&gt;&#xA;अहन्यहनि तद्भावमुपेन्द्रं योऽधिगच्छति ।&#x9;016a&lt;br&gt;&#xA;समाप्ते भोजयेद्विप्रानथवा दापयेद्धृतम् ॥&#x9;016c&lt;br&gt;&#xA;अतः परं नोपवासो भवतीति विनिश्चयः |&#x9;017a&lt;br&gt;&#xA;उवाच भगवान्विष्णुः स्वयमेव पुरातनम् ॥] &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/172/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/172/</guid>
      <description>&lt;p&gt;श्रीः&#xA;अध्यायः 172&lt;/p&gt;&#xA;&lt;p&gt;भीष्मेण युधिष्ठिरम् प्रति शरीरसौन्दर्यादिफलकचान्द्रव्रताचरणप्रकारकथनम् ॥ 1 ॥&lt;/p&gt;&#xA;&lt;p&gt;[वैशम्पायन उवाच &#x9;001&lt;br&gt;&#xA;शरतल्पगतं भीष्मं वृद्धं कुरुपितामहम् ।&#x9;001a&lt;br&gt;&#xA;उपगम्य महाप्राज्ञः पर्यपृच्छद्युधिष्ठिरः ॥&#x9;001c&lt;br&gt;&#xA;अङ्गानां रूपसौभाग्यं प्रियं चैव कथं भवेत् ।&#x9;002a&lt;br&gt;&#xA;धर्मार्थकामसंयुक्तः सुखभागी कथं भवेत् ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;मार्गशीर्षस्य मासस्य चन्द्रे मूलेन संयुते ।&#x9;003a&lt;br&gt;&#xA;पादौ मूलेन राजेन्द्र जङ्घायामथ रोहिणीम् ॥&#x9;003c&lt;br&gt;&#xA;अश्विन्यां सक्थिनी चैव ऊरू चाषाढयोस्तथा ।&#x9;004a&lt;br&gt;&#xA;गुह्यं तु फाल्गुनी विद्यात्कृत्तिका कटिकास्तथा ॥&#x9;004c&lt;br&gt;&#xA;नाभिं भाद्रपदे विद्याद्रेवत्यामक्षिमण्डलम् ।&#x9;005a&lt;br&gt;&#xA;पृष्ठमेव धनिष्ठासु अनुराधोत्तरास्तथा ॥&#x9;005c&lt;br&gt;&#xA;बाहुभ्यां तु विशाखासु हस्तौ हस्तेन निर्दिशेत् ।&#x9;006a&lt;br&gt;&#xA;पुनर्वस्वङ्गुली राजन्नाश्लेषासु नखास्तथा ॥&#x9;006c&lt;br&gt;&#xA;ग्रीवां ज्येष्ठा च राजेन्द्र श्रवणेन तु कर्णयोः ।&#x9;007a&lt;br&gt;&#xA;मुखं पुष्येण दानेन दन्तोष्ठौ स्वातिरुच्यते ॥&#x9;007c&lt;br&gt;&#xA;हासं शतभिषां चैव मघां चैवाथ नासिकाम् ।&#x9;008a&lt;br&gt;&#xA;नेत्रे मृगशिरो विद्याल्ललाटे मित्रमेव तु ॥&#x9;008c&lt;br&gt;&#xA;भरण्यां तु शिरो विद्यात्केशानार्द्रां नराधिप ।&#x9;009a&lt;br&gt;&#xA;समाप्ते तु घृतं दद्याद्ब्राह्मणे वेदपारगे ॥&#x9;009c&lt;br&gt;&#xA;सुभगो दर्शनीयश्च ज्ञानभाग्यथ जानते ।&#x9;010a&lt;br&gt;&#xA;जायते परिपूर्णाङ्गः पौर्णमास्येव चन्द्रमाः ॥] &#x9;010c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/173/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/173/</guid>
      <description>&lt;p&gt;श्रीः&#xA;अध्यायः 173&lt;/p&gt;&#xA;&lt;p&gt;बृहस्पतिना युधिष्ठिरम् प्रति देहिनां जननादिप्रकारनिरूपणम् ॥ 1 ॥ तथा प्राणिनां दुष्कर्मविशेषफलतया तिर्यग्योनिविशेषेषु जननकथनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;पितामह महाप्राज्ञ सर्वशास्त्रविशारद ।&#x9;001a&lt;br&gt;&#xA;श्रोतुमिच्छामि मर्त्यानां संसारविधिमुत्तमम् ॥&#x9;001c&lt;br&gt;&#xA;केन वृत्तेन राजेन्द्र वर्तमाना नरा भुवि ।&#x9;002a&lt;br&gt;&#xA;प्राप्नुवन्त्युत्तमं स्वर्गं कथं च नरकं नृप ॥&#x9;002c&lt;br&gt;&#xA;मृतं शरीरमुत्सृज्य काष्ठलोष्टसमं जनाः ।&#x9;003a&lt;br&gt;&#xA;प्रयान्त्यमुं लोकमितः को वै ताननुगच्छति ॥ &#x9;003c&lt;br&gt;&#xA;भीष्म उवाच &#x9;004&lt;br&gt;&#xA;दूरादायाति भगवान्बृहस्पतिरुदारधीः ।&#x9;004a&lt;br&gt;&#xA;पृच्छैनं सुमहाभागमेतद्गुह्यं सनातनम् ॥&#x9;004c&lt;br&gt;&#xA;नैतदन्येन शक्यं हि वक्तुं केनचिदद्य वै ।&#x9;005a&lt;br&gt;&#xA;वक्ता बृहस्पतिसमो न ह्यन्यो विद्यते क्वचित् ॥&#x9;005c&lt;br&gt;&#xA;वैशम्पायन उवाच &#x9;006&lt;br&gt;&#xA;तयोः संवदतोरेवं पार्थगाङ्गेययोस्तदा ।&#x9;006a&lt;br&gt;&#xA;आजगाम विशुद्धात्मा भगवान्स बृहस्पतिः ॥&#x9;006c&lt;br&gt;&#xA;ततो राजा समुत्थाय धृतराष्ट्रपुरोगमः ।&#x9;007a&lt;br&gt;&#xA;पूजामनुपमां चक्रे सर्वे ते च सभासदः ॥&#x9;007c&lt;br&gt;&#xA;ततो धर्मसुतो राजा भगवन्तं बृहस्पतिम् ।&#x9;008a&lt;br&gt;&#xA;उपगम्य यथान्यायं प्रश्नं पप्रच्छ तत्त्वतः ॥&#x9;008c&lt;br&gt;&#xA;भगवन्सर्वधर्मज्ञ सर्वशास्त्रविशारद ।&#x9;009a&lt;br&gt;&#xA;मर्त्यस्य कः सहायो वै पिता माता सुतो गुरुः । &#x9;009c&lt;br&gt;&#xA;ज्ञातिसम्बन्धिवर्गश्च मित्रवर्गस्तथैव च ॥&#x9;009e&lt;br&gt;&#xA;मृतं शरीरमुत्सृज्य काष्ठलोष्टसमं जनाः ।&#x9;010a&lt;br&gt;&#xA;गच्छन्त्यमुं च लोकं वै क एताननुगच्छति ॥ &#x9;010c&lt;br&gt;&#xA;बृहस्पतिरुवाच &#x9;011&lt;br&gt;&#xA;एकः प्रसूयते राजन्नेक एव विनश्यति ।&#x9;011a&lt;br&gt;&#xA;एकस्तरति दुर्गाणि गच्छत्येकस्तु दुर्गतिम् ॥&#x9;011c&lt;br&gt;&#xA;न सहायः पिता माता तथा भ्राता सुतो गुरुः ।&#x9;012a&lt;br&gt;&#xA;ज्ञातिसम्बन्धिवर्गश्च मित्रवर्गस्तथैव च ॥&#x9;012c&lt;br&gt;&#xA;मृतं शरीरमुत्सृज्य काष्ठलोष्टसमं जनाः ।&#x9;013a&lt;br&gt;&#xA;मुहूर्तमुपयुञ्ज्याथ ततो यान्ति पराङ्मुखाः ॥&#x9;013c&lt;br&gt;&#xA;तैस्तच्छरीरमुत्सृष्टं धर्मि एकोऽनुगच्छति ।&#x9;014a&lt;br&gt;&#xA;तस्माद्धर्मः सहायार्थे सेवितव्यः सदा नृपः ॥&#x9;014c&lt;br&gt;&#xA;प्राणी धर्मसमायुक्तो गच्छेत्स्वर्गगतिं पराम् ।&#x9;015a&lt;br&gt;&#xA;तथैवाधर्मसंयुक्तो नरकं चोपपद्यते ॥&#x9;015c&lt;br&gt;&#xA;तस्मान्न्यायागतैरर्थैर्धर्मं सेवेत पण्डितः ।&#x9;016a&lt;br&gt;&#xA;धर्म एको मनुष्याणां सहायः पारलौकिकः ॥&#x9;016c&lt;br&gt;&#xA;लोभान्मोहादनुक्रोशाद्भयाद्वाऽप्यबहुश्रुतः ।&#x9;017a&lt;br&gt;&#xA;नरः करोत्यकार्याणि परार्थे लोभमोहितः ॥&#x9;017c&lt;br&gt;&#xA;धर्मश्चार्थश्च कामश्च त्रितयं जीविते फलम् ।&#x9;018a&lt;br&gt;&#xA;एतत्त्रयमवाप्तव्यमधर्मपरिवर्जितम् ॥ &#x9;018c&lt;br&gt;&#xA;युधिष्ठिर उवाच &#x9;019&lt;br&gt;&#xA;श्रुतं भगवतो वाक्यं धर्मयुक्तं परं हितम् ।&#x9;019a&lt;br&gt;&#xA;शरीरनिश्चयं ज्ञातुं बुद्धिस्तु मम जायते ॥&#x9;019c&lt;br&gt;&#xA;मृतं शरीरं हि नृणां सूक्ष्ममव्यक्ततां गतम् ।&#x9;020a&lt;br&gt;&#xA;अचक्षुर्विषयं प्राप्तं कथं धर्मोऽनुगच्छति ॥&#x9;020c&lt;br&gt;&#xA;बृहस्पतिरुवाच &#x9;021&lt;br&gt;&#xA;पृथिवी वायुराकाशमापो ज्योतिरनन्तरम् ।&#x9;021a&lt;br&gt;&#xA;बुद्धिरात्मा च सहिता धर्मं पश्यन्ति नित्यदा ॥&#x9;021c&lt;br&gt;&#xA;प्राणिनामिह सर्वेषां साक्षिभूतं दिवानिशम् ।&#x9;022a&lt;br&gt;&#xA;एतैश्च सह धर्मोऽपि तं जीवमनुगच्छति ॥&#x9;022c&lt;br&gt;&#xA;त्वगस्थि मांसं शुक्रं च शोणितं च महामते ।&#x9;023a&lt;br&gt;&#xA;शरीरं वर्जयन्त्येते जीवितेन विवर्जितम् ॥&#x9;023c&lt;br&gt;&#xA;ततो धर्मसमायुक्तः स जीवः सुखमेधते ।&#x9;024a&lt;br&gt;&#xA;इह लोके परे चैव किं भूयः कथयामि ते ॥&#x9;024c&lt;br&gt;&#xA;युधिष्ठिर उवाच &#x9;025&lt;br&gt;&#xA;तद्दर्शितं भगवता यथा धर्मोऽनुगच्छति ।&#x9;025a&lt;br&gt;&#xA;एतत्तु ज्ञातुमिच्छामि कथं रेतः प्रवर्तते ॥ &#x9;025c&lt;br&gt;&#xA;बृहस्पतिरुवाच &#x9;026&lt;br&gt;&#xA;अन्नमश्नन्ति यद्देवाः शरीरस्था नरेश्वर ।&#x9;026a&lt;br&gt;&#xA;पृथिवी वायुराकाशमापो ज्योतिर्मनस्तथा ॥&#x9;026c&lt;br&gt;&#xA;ततस्तृप्तेषु राजेन्द्र तेषु भूतेषु पञ्चसु ।&#x9;027a&lt;br&gt;&#xA;मनःषष्ठेषु शुद्धात्मन्रेतः सम्पद्यते महत् ॥&#x9;027c&lt;br&gt;&#xA;ततो गर्भः सम्भवति श्लेषात्स्त्रीपुंसयोर्नृप ।&#x9;028a&lt;br&gt;&#xA;एतत्ते सर्वमाख्यातं भूयः किं श्रोतुमिच्छसि ॥ &#x9;028c&lt;br&gt;&#xA;युधिष्ठिर उवाच &#x9;029&lt;br&gt;&#xA;आख्यातं मे भगवता गर्भः सञ्जायते यथा ।&#x9;029a&lt;br&gt;&#xA;यथा जातस्तु पुरुषः प्रपद्यति तदुच्यताम् ॥ &#x9;029c&lt;br&gt;&#xA;बृहस्पतिरुवाच &#x9;030&lt;br&gt;&#xA;आसन्नमात्रः पुरुषस्तैर्भूतैरभिभूयते ।&#x9;030a&lt;br&gt;&#xA;विप्रयुक्तश्च तैर्भूतैः पुनर्यात्यपरां गतिम् ।&#x9;030c&lt;br&gt;&#xA;स च भूतसमायुक्तः प्राप्नुते जीव एव हि ॥&#x9;030e&lt;br&gt;&#xA;ततोऽस्य कर्म पश्यन्ति शुभं वा यदि वाशुभम् ।&#x9;031a&lt;br&gt;&#xA;देवताः पञ्चभूतस्थाः किं भूयः श्रोतुमिच्छसि ॥ &#x9;031c&lt;br&gt;&#xA;युधिष्ठिर उवाच &#x9;032&lt;br&gt;&#xA;त्वगस्थिमांसमुत्सृज्य तैश्च भूतैर्विवर्जितः ।&#x9;032a&lt;br&gt;&#xA;जीवः सह वसन्कृत्स्नं सुखदुःखसहः प्रभो ॥ &#x9;032c&lt;br&gt;&#xA;बृहस्पतिरुवाच &#x9;033&lt;br&gt;&#xA;&#39;भोगवश्यं कर्मवश्यं यातनावश्यमित्यपि ।&#x9;033a&lt;br&gt;&#xA;एतत्त्रयाणामासाद्य कर्मतः सोऽश्नुते फलम् ॥&#39;&#x9;033c&lt;br&gt;&#xA;जीवः कर्मसमायुक्तः शीघ्रं रेतस्त्वमागतः ।&#x9;034a&lt;br&gt;&#xA;स्त्रीणां पुष्पं समासाद्य सूतिकाले लभेत तत् ॥&#x9;034c&lt;br&gt;&#xA;यमस्य पुरुषैः क्लेशं यमस्य पुरुषैर्वधम् ।&#x9;035a&lt;br&gt;&#xA;दुःखं संसारचक्रं च नरः क्लेशं स विन्दति ॥&#x9;035c&lt;br&gt;&#xA;इह लोके स च प्राणी जन्मप्रभृति पार्थिव ।&#x9;036a&lt;br&gt;&#xA;सुकृतं कर्म वै भुङ्क्ते धर्मस्य फलमाश्रितः ॥&#x9;036c&lt;br&gt;&#xA;यदि धर्मं यथाशक्ति जन्मप्रभृति सेवते ।&#x9;037a&lt;br&gt;&#xA;ततः स पुरुषो भूत्वा सेवते नियतं सुखम् ॥&#x9;037c&lt;br&gt;&#xA;अथान्तरा तु धर्मस्याप्यधर्ममुपसेवते ।&#x9;038a&lt;br&gt;&#xA;सुखस्यानन्तरं दुःखं स जीवोऽप्यधिगच्छति ॥&#x9;038c&lt;br&gt;&#xA;अधर्मेण समायुक्तो यमस्य विषयं गतः ।&#x9;039a&lt;br&gt;&#xA;महद्दुःखं समासाद्य तिर्यग्योनौ प्रजायते ॥&#x9;039c&lt;br&gt;&#xA;कर्मणा येन येनेह यस्यां योनौ प्रजायते ।&#x9;040a&lt;br&gt;&#xA;जीवो मोहसमायुक्तस्तन्मे निगदतः शृणु ॥&#x9;040c&lt;br&gt;&#xA;यदेतदुच्यते शास्त्रे सेतिहासे च च्छन्दसि ।&#x9;041a&lt;br&gt;&#xA;यमस्य विषयं घोरं मर्त्यो लोकः प्रपद्यते ॥&#x9;041c&lt;br&gt;&#xA;इह स्थानानि पुण्यानि देवतुल्यानि भूपते ।&#x9;042a&lt;br&gt;&#xA;तिर्यग्योन्यतिरिक्तानि गतिमन्ति च सर्वशः ॥&#x9;042c&lt;br&gt;&#xA;यमस्य भवने दिव्ये ब्रह्मलोकसमे गुणैः ।&#x9;043a&lt;br&gt;&#xA;कर्मभिर्नियतैर्बद्धो जन्तुर्दुःखान्युपाश्नुते ॥&#x9;043c&lt;br&gt;&#xA;येनयेन तु भावेन कर्मणा पुरुषो गतिम् ।&#x9;044a&lt;br&gt;&#xA;प्रयाति परुषां घोरां तत्ते वक्ष्याम्यतः परम् ॥&#x9;044c&lt;br&gt;&#xA;अधीत्य चतुरो वेदान्द्विजो मोहसमन्वितः ।&#x9;045a&lt;br&gt;&#xA;पतितात्प्रतिगृह्याथ खरयोनौ प्रजायते ॥&#x9;045c&lt;br&gt;&#xA;खरो जीवति वर्षाणि दश पञ्च च भारत ।&#x9;046a&lt;br&gt;&#xA;खरो मृतो बलीवर्दः सप्तवर्षाणि जीवति ॥&#x9;046c&lt;br&gt;&#xA;बलीवर्दो मृतश्चापि जायते ब्रह्मराक्षसः ।&#x9;047a&lt;br&gt;&#xA;ब्रह्मरक्षश्च मासांस्त्रींस्ततो जायेत ब्राह्मणः ॥&#x9;047c&lt;br&gt;&#xA;पतितं याजयित्वा तु कृमियोनौ प्रजायते ।&#x9;048a&lt;br&gt;&#xA;तत्र जीवति वर्षाणि दश पञ्च च भारत ॥&#x9;048c&lt;br&gt;&#xA;कृमिभावाद्विमुक्तस्तु ततो जायेत गर्दभः ।&#x9;049a&lt;br&gt;&#xA;गर्दभः पञ्चवर्षाणि पञ्चवर्षाणि सूकरः ॥&#x9;049c&lt;br&gt;&#xA;कुक्कुटः पञ्चवर्षाणि पञ्चवर्षाणि जम्बुकः ।&#x9;050a&lt;br&gt;&#xA;श्वा वर्षमेकं भवति ततो जायेत मानवः ॥&#x9;050c&lt;br&gt;&#xA;उपाध्यायस्त्रियः पापं शिष्यः कुर्यादबुद्धिमान् ।&#x9;051a&lt;br&gt;&#xA;स जीव इह संसारांस्त्रीनाप्नोति न संशयः ॥&#x9;051c&lt;br&gt;&#xA;वृको भवति राजेन्द्र ततः क्रव्यात्ततः खरः ।&#x9;052a&lt;br&gt;&#xA;ततः प्रेतः परिक्लिष्टः पश्चाज्जायेत ब्राह्मणः ॥&#x9;052c&lt;br&gt;&#xA;मनसाऽपि गुरोर्भार्यां यः शिष्यो याति पापकृत् ।&#x9;053a&lt;br&gt;&#xA;स उग्रान्प्रैति संसारानधर्मेणेह चेतसा ॥&#x9;053c&lt;br&gt;&#xA;श्वयोनौ तु स सम्भूतस्त्रीणि वर्षाणि जीवति ।&#x9;054a&lt;br&gt;&#xA;तत्रापि निधनं प्राप्तः कृमियोनौ प्रजायते ॥&#x9;054c&lt;br&gt;&#xA;कृमिभावमनुप्राप्तो वर्षमेकं तु जीवति ।&#x9;055a&lt;br&gt;&#xA;ततस्तु निधनं प्राप्तो ब्रह्मयोनौ प्रजायते ॥&#x9;055c&lt;br&gt;&#xA;यदि पुत्रसमं शिष्यं गुरुर्हन्यादकारणे ।&#x9;056a&lt;br&gt;&#xA;आत्मनः कामकारेण सोपि हिंस्रः प्रजायते ॥&#x9;056c&lt;br&gt;&#xA;पितरं मातरं चैव यस्तु पुत्रोऽवमन्यते ।&#x9;057a&lt;br&gt;&#xA;सोऽपि राजन्मृतो जन्तुः पूर्वं जायेत गर्दभः ॥&#x9;057c&lt;br&gt;&#xA;गर्दभत्वं तु सम्प्राप्य दशवर्षाणि जीवति ।&#x9;058a&lt;br&gt;&#xA;संवत्सरं तु कुम्भीरस्ततो जायेत मानवः ॥&#x9;058c&lt;br&gt;&#xA;पुत्रस्य मातापितरौ यस्य रुष्टावुभावपि ।&#x9;059a&lt;br&gt;&#xA;गुर्वपध्यानतः सोपि मृतो जायति गर्दभः ॥&#x9;059c&lt;br&gt;&#xA;खरो जीवति मासांस्तु दश श्वा च चतुर्दश ।&#x9;060a&lt;br&gt;&#xA;बिडालः सप्तमासांस्तु ततो जायेत मानवः ॥&#x9;060c&lt;br&gt;&#xA;मातापितरावाक्रुश्य शारिका सम्प्रजायते ।&#x9;061a&lt;br&gt;&#xA;ताडयित्वा तु तावेव जायते कच्छपो नृप ॥&#x9;061c&lt;br&gt;&#xA;कच्छपो दशवर्षाणि त्रीणि वर्षाणि शल्यकः ।&#x9;062a&lt;br&gt;&#xA;व्यालो भूत्वा च षण्मासांस्ततो जायति मानुषः ॥&#x9;062c&lt;br&gt;&#xA;भर्तृपिण्डमुपाश्नन्यो राजद्विष्टानि सेवते ।&#x9;063a&lt;br&gt;&#xA;सोपि मोहसमापन्नो मृतो जायति वानरः ॥&#x9;063c&lt;br&gt;&#xA;वानरो दशवर्षाणि पञ्चवर्षाणि सूकरः ।&#x9;064a&lt;br&gt;&#xA;श्वाऽथ भूत्वा तु षण्मासांस्ततो जायति मानुषः ॥&#x9;064c&lt;br&gt;&#xA;न्यासापहर्ता तु नरो यमस्य विषयं गतः ।&#x9;065a&lt;br&gt;&#xA;यातनानां शतं गत्वा कृमियोनौ प्रजायते ॥&#x9;065c&lt;br&gt;&#xA;तत्र जीवति वर्षाणि दशपञ्च च भारत ।&#x9;066a&lt;br&gt;&#xA;दुष्कृतस्य क्षयं कृत्वा ततो जायति मानुषः ॥&#x9;066c&lt;br&gt;&#xA;असूयकः कुत्सितश्च चण्डालो दुःखमश्नुते ।&#x9;067a&lt;br&gt;&#xA;विश्वासहर्ता तु नरो मीनो जायति दुर्मतिः ॥&#x9;067c&lt;br&gt;&#xA;भूत्वा मीनोऽष्टमासांस्तु मृगो जायति भारत ।&#x9;068a&lt;br&gt;&#xA;मृगस्तु चतुरो मासांस्ततश्छागः प्रजायते ॥&#x9;068c&lt;br&gt;&#xA;छागस्तु निधनं प्राप्य पूर्णे संवत्सरे ततः ।&#x9;069a&lt;br&gt;&#xA;गौः स सञ्जायते जन्तुस्ततो जायति मानुषः ॥&#x9;069c&lt;br&gt;&#xA;धान्यान्यवांस्तिलान्माषान्कुलत्थान्सर्षपांश्चणान् ।&#x9;070a&lt;br&gt;&#xA;कलायानथ मुद्गांश्च गोधूमानतसीस्तथा ॥&#x9;070c&lt;br&gt;&#xA;यस्तु धान्यापहर्ता च मोहाज्जन्तुरचेतनः ।&#x9;071a&lt;br&gt;&#xA;स जायते महाराज मूषिको निरपत्रपः ॥&#x9;071c&lt;br&gt;&#xA;ततः प्रेत्य महाराज मृतो जायति सूकरः ।&#x9;072a&lt;br&gt;&#xA;सूकरो जातमात्रस्तु रोगेण म्रियते नृप ॥&#x9;072c&lt;br&gt;&#xA;श्वा ततो जायते मूढः कर्मणा तेन पार्थिव ।&#x9;073a&lt;br&gt;&#xA;भूत्वा श्वा पञ्चवर्षाणि ततो जायति मानवः ॥&#x9;073c&lt;br&gt;&#xA;परदाराभिमर्शं तु कृत्वा जायति वै वृकः ।&#x9;074a&lt;br&gt;&#xA;श्वा शृगालस्ततो गृध्रो व्यालः कङ्को बकस्तथा ॥&#x9;074c&lt;br&gt;&#xA;भ्रातुर्भार्यां तु पापात्मा यो धर्षयति मोहितः ।&#x9;075a&lt;br&gt;&#xA;पुंस्कोकिलत्वमाप्नोति सोऽपि संवत्सरं नृप ॥&#x9;075c&lt;br&gt;&#xA;सखिभार्यां गुरोर्भार्यां राजभार्यां तथैव च ।&#x9;076a&lt;br&gt;&#xA;प्रधर्षयित्वा कामाद्यो मृतो जायति सूकरः ॥&#x9;076c&lt;br&gt;&#xA;सूकरः पञ्चवर्षाणि दशवर्षाणि श्वाविधः ।&#x9;077a&lt;br&gt;&#xA;बिडालः पञ्चवर्षाणि दशवर्षाणि कुक्कुटः ॥&#x9;077c&lt;br&gt;&#xA;पिपीलिका तु मासांस्त्रीन्वानरो मासमेव तु ।&#x9;078a&lt;br&gt;&#xA;एतानासाद्य संसारान्कृमियोनौ प्रजायते ॥&#x9;078c&lt;br&gt;&#xA;तत्र जीवति मासांस्तु कृमियोनौ चतुर्दश ।&#x9;079a&lt;br&gt;&#xA;ततोऽधर्मक्षयं कृत्वा पुनर्जायति मानवः ॥&#x9;079c&lt;br&gt;&#xA;उपस्थिते विवाहे तु यज्ञे दानेऽपि वा विभो ।&#x9;080a&lt;br&gt;&#xA;मोहात्करोति यो विघ्नं स मृतो जायते कृमिः ॥&#x9;080c&lt;br&gt;&#xA;कृमिर्जीवति वर्षाणि दश पञ्च च भारत ।&#x9;081a&lt;br&gt;&#xA;अधर्मिस्य क्षयं कृत्वा ततो जायति मानवः ॥&#x9;081c&lt;br&gt;&#xA;पूर्वं दत्त्वा तु यः कन्यां द्वितीये दातुमिच्छति ।&#x9;082a&lt;br&gt;&#xA;सोपि राजन्मृतो जन्तुः कृमियोनौ प्रजायते ॥&#x9;082c&lt;br&gt;&#xA;तत्र जीवति वर्षाणि त्रयोदश युधिष्ठिर ।&#x9;083a&lt;br&gt;&#xA;अधर्मसङ्क्षये युक्तस्ततो जायति मानवः ॥&#x9;083c&lt;br&gt;&#xA;देवकार्यमकृत्वा तु पितृकार्यमथापि वा ।&#x9;084a&lt;br&gt;&#xA;अनिर्वाप्य समश्नन्वै मृतो जायति वायसः ॥&#x9;084c&lt;br&gt;&#xA;वायसः शतवर्षाणि ततो जायति कुक्कुटः ।&#x9;085a&lt;br&gt;&#xA;जायते व्यालकश्चापि मासं तस्मात्तु मानुषः ॥&#x9;085c&lt;br&gt;&#xA;ज्येष्ठं पितृसमं चापि भ्रातरं योऽवमन्यते ।&#x9;086a&lt;br&gt;&#xA;सोऽपि मृत्युमुपागम्य क्रौञ्चयोनौ प्रजायते ॥&#x9;086c&lt;br&gt;&#xA;क्रौञ्चो जीवति वर्षं तु ततो जायति चीरकः ।&#x9;087a&lt;br&gt;&#xA;ततो निधनमापन्नो मानुषत्वमुपाश्नुते ॥&#x9;087c&lt;br&gt;&#xA;वृषलो ब्राह्मणीं गत्वा कृमियोनौ प्रजायते ।&#x9;088a&lt;br&gt;&#xA;[ततः सम्प्राप्य निधनं जायते सूकरः पुनः ॥&#x9;088c&lt;br&gt;&#xA;सूकरो जातमात्रस्तु रोगेण म्रियते नृप ।&#x9;089a&lt;br&gt;&#xA;श्वा ततो जायते मूढः कर्मणा तेन पार्थिव ॥&#x9;089c&lt;br&gt;&#xA;श्वा भूत्वा कृतकर्माऽसौ जायते मानुषस्ततः ।&#x9;090a&lt;br&gt;&#xA;तत्रापत्यं समुत्पाद्य मृतो जायति मूषिकः ॥&#x9;090c&lt;br&gt;&#xA;कृतघ्नस्तु मृतो राजन्यमस्य विषयं गतः ।&#x9;091a&lt;br&gt;&#xA;यमस्य पुरुषैः क्रुद्धैर्वधं प्राप्नोति दारणम् ॥&#x9;091c&lt;br&gt;&#xA;दण्डं समुद्गरं शूलमग्निकुम्भं च दारुणम् ।&#x9;092a&lt;br&gt;&#xA;असिपत्रवनं घोरवालुकं कूटशाल्मलीम् ॥&#x9;092c&lt;br&gt;&#xA;एताश्चान्याश्च बह्वीश्च यमस्य विषयं गतः ।&#x9;093a&lt;br&gt;&#xA;यातनाः प्राप्य तत्रोग्रास्ततो वध्यति भारत ॥&#x9;093c&lt;br&gt;&#xA;ततो हतः कृतघ्नः स तत्रोग्रैर्भरतर्षभ ।&#x9;094a&lt;br&gt;&#xA;संसारचक्रमासाद्य कृमियोनौ प्रजायते ॥&#x9;094c&lt;br&gt;&#xA;कृमिर्भवति वर्षाणि दशपञ्च च भारत ।&#x9;095a&lt;br&gt;&#xA;ततो गर्भं समासाद्य तत्रैव म्रियते शिशुः ॥&#x9;095c&lt;br&gt;&#xA;ततो गर्भशतैर्जन्तुर्बहुभिः सम्प्रपद्यते ।&#x9;096a&lt;br&gt;&#xA;संसारांश्च बहून्गत्वा ततस्तिर्यक्षु जायते ॥&#x9;096c&lt;br&gt;&#xA;ततो दुःखमनुप्राप्य बहुवर्षगणानिह ।&#x9;097a&lt;br&gt;&#xA;स पुनर्भवसंयुक्तस्ततः कूर्मः प्रजायते ॥&#x9;097c&lt;br&gt;&#xA;दधि हृत्वा बकश्चापि प्लवो मत्स्यानसंस्कृतान् ।&#x9;098a&lt;br&gt;&#xA;चोरयित्वा तु दुर्बुद्धिर्मधुदंशः प्रजायते ॥&#x9;098c&lt;br&gt;&#xA;फलं वा मूलकं हृत्वा अपूपं वा पिपीलिकाः ।&#x9;099a&lt;br&gt;&#xA;चोरयित्वा च निष्पावं जायते हलगोलकः ॥&#x9;099c&lt;br&gt;&#xA;पायसं चोरयित्वा तु तित्तिरित्वमवाप्नुते ।&#x9;100a&lt;br&gt;&#xA;हृत्वा पिष्टमयं पूपं कुम्भोलूकः प्रजायते ॥&#x9;100c&lt;br&gt;&#xA;अयो हृत्वा तु दुर्बुद्धिर्वायसो जायते नरः ।&#x9;101a&lt;br&gt;&#xA;कांस्यं हृत्वा तु दुर्बद्धिर्हारितो जायते नरः ॥&#x9;101c&lt;br&gt;&#xA;राजतं भाजनं हृत्वा कपोतः सम्प्रजायते ।&#x9;102a&lt;br&gt;&#xA;हृत्वा तु काञ्चनं भाण्डं कृमियोनौ प्रजायते ॥&#x9;102c&lt;br&gt;&#xA;पत्रोर्णं चोरयित्वा तु कृकलत्वं निगच्छति ।&#x9;103a&lt;br&gt;&#xA;कौशिकं तु ततो हृत्वा नरो जायति वर्तकः ॥&#x9;103c&lt;br&gt;&#xA;अंशुकं चोरयित्वा तु शुको जायति मानवः ।&#x9;104a&lt;br&gt;&#xA;चोरयित्वा दुकूलं तु मृतो हंसः प्रजायते ॥&#x9;104c&lt;br&gt;&#xA;क्रौञ्चः कार्पासिकं हृत्वा मृतो जायति मानवः ।&#x9;105a&lt;br&gt;&#xA;चोरयित्वा नरः पट्टं त्वाविकं चैव भारत । &#x9;105c&lt;br&gt;&#xA;क्षौमं च वस्त्रमादाय शशो जन्तुः प्रजायते ॥&#x9;105e&lt;br&gt;&#xA;वर्णान्हृत्वा तु पुरुषो मृतो जायति बर्हिणः ।&#x9;106a&lt;br&gt;&#xA;हृत्वा रक्तानि वस्त्राणि जायते जीवजीवकः ॥&#x9;106c&lt;br&gt;&#xA;वर्णकादींस्तथा गन्धांश्चोरयित्वेह मानवः ।&#x9;107a&lt;br&gt;&#xA;छुच्छुन्दरित्वमाप्नोति राजल्ँलोभपरायणः ॥&#x9;107c&lt;br&gt;&#xA;तत्र जीवति वर्षाणि ततो दश च पञ्च च ।&#x9;108a&lt;br&gt;&#xA;अधर्मस्य क्षयं गत्वा ततो जायति मानुषः ॥ &#x9;108c&lt;br&gt;&#xA;चोरयित्वा पयश्चापि बलाका सम्प्रजायते ॥ &#x9;109ac&lt;br&gt;&#xA;यस्तु चोरयते तैलं नरो मोहसमन्वितः । &#x9;110a&lt;br&gt;&#xA;सोपि राजन्मृतो जन्तुस्तैलपायी प्रजायते ॥ &#x9;110c&lt;br&gt;&#xA;अशस्त्रं पुरुषं हत्वा सशस्त्रः पुरुषाधमः । &#x9;111a&lt;br&gt;&#xA;अर्थार्थी यदि वा वैरी स मृतो जायते खरः ॥ &#x9;111c&lt;br&gt;&#xA;खरो जीवति वर्षे द्वे ततः शस्त्रेण वध्यते । &#x9;112a&lt;br&gt;&#xA;स मृतो मृगयोनौ तु नित्योद्विग्नोऽभिजायते ॥ &#x9;112c&lt;br&gt;&#xA;मृगो वध्यति शस्त्रेण गते संवत्सरे तु सः । &#x9;113a&lt;br&gt;&#xA;हतो मृगस्ततो मीनः सोपि जालेन बध्यते ॥ &#x9;113c&lt;br&gt;&#xA;मासे चतुर्थे सम्प्राप्ते श्वापदः सम्प्रजायते । &#x9;114a&lt;br&gt;&#xA;श्वापदो दशवर्षाणि द्वीपी वर्षाणि पञ्च च ॥ &#x9;114c&lt;br&gt;&#xA;ततस्तु निधनं प्राप्तः कालपर्यायचोदितः । &#x9;115a&lt;br&gt;&#xA;अधर्मस्य क्षयं कृत्वा ततो जायति मानुषः ॥ &#x9;115c&lt;br&gt;&#xA;स्त्रियं हत्वा तु दुर्बुद्धिर्यमस्य विषयं गतः । &#x9;116a&lt;br&gt;&#xA;बहून्क्लेशान्समासाद्य नरकानेकविंशतिम् ॥ &#x9;116c&lt;br&gt;&#xA;ततः पश्चान्महाराज कृमियोनौ प्रजायते । &#x9;117a&lt;br&gt;&#xA;कृमिर्विंशतिवर्षाणि भूत्वा जायति मानुषः ॥ &#x9;117c&lt;br&gt;&#xA;भोजनं चोरयित्वा तु मक्षिका जायते नरः । &#x9;118a&lt;br&gt;&#xA;मक्षिकासङ्घवशगो बहून्मासान्भवत्युत ॥ &#x9;118c&lt;br&gt;&#xA;ततः पापक्षयं कृत्वा मानुषत्वमवाप्नुते । &#x9;119a&lt;br&gt;&#xA;&#39;भक्ष्यं हृत्वा तु पुरुषो जालपाशः प्रजायते ॥ &#x9;119c&lt;br&gt;&#xA;खाद्यं हृत्वा तु पुरुषश्चीरपाशः प्रजायते ।&#39; &#x9;120a&lt;br&gt;&#xA;धान्यं हृत्वा तु पुरुषो लोमशः सम्प्रजायते ॥ &#x9;120c&lt;br&gt;&#xA;तथा पिण्याकसम्मिश्रमशनं चोरयेन्नरः । &#x9;121a&lt;br&gt;&#xA;स जायते भृतिधनो दारुणो मूषिको नरः ॥ &#x9;121c&lt;br&gt;&#xA;दशन्वै मानुषान्नित्यं पापात्मा स विशाम्पते । &#x9;122a&lt;br&gt;&#xA;घृतं हृत्वा तु दुर्बुद्धिः काकमद्गुः प्रजायते ॥ &#x9;122c&lt;br&gt;&#xA;मत्स्यमांसमथो हृत्वा काको जायति दुर्मतिः । &#x9;123a&lt;br&gt;&#xA;लवणं चोरयित्वा तु चिरिकाकः प्रजायते || &#x9;123c&lt;br&gt;&#xA;विश्वासेन तु निक्षिप्तं यो विनिह्नोति मानवः । &#x9;124a&lt;br&gt;&#xA;स गतायुर्नरस्तात मत्स्ययोनौ प्रजायते ॥ &#x9;124c&lt;br&gt;&#xA;मत्स्ययोनिमनुप्राप्य मृतो जायति मानुषः । &#x9;125a&lt;br&gt;&#xA;मानुषत्वमनुप्राप्य क्षीणायुरुपपद्यते ॥ &#x9;125c&lt;br&gt;&#xA;पापानि तु नराः कृत्वा तिर्यग्जायन्ति भारत । &#x9;126a&lt;br&gt;&#xA;न चात्मनः प्रयाणान्ते धर्मं जानन्ति कञ्चन ॥ &#x9;126c&lt;br&gt;&#xA;ये पापानि नराः कृत्वा निरस्यन्ति व्रतैः सदा । &#x9;127a&lt;br&gt;&#xA;सुखदुःखसमायुक्ता व्यथितास्ते भवन्त्युत ॥ &#x9;127c&lt;br&gt;&#xA;अपुमांसः प्रजायन्ते म्लेच्छाश्चापि न संशयः । &#x9;128a&lt;br&gt;&#xA;नराः पापसमाचारा लोभमोहसमन्विताः ॥ &#x9;128c&lt;br&gt;&#xA;वर्जयन्ति च पापानि जन्मप्रभृति ये नराः । &#x9;129a&lt;br&gt;&#xA;अरोगा रूपवन्तस्ते धनिनश्च भवन्त्युत ॥ &#x9;129c&lt;br&gt;&#xA;स्त्रियोऽप्येतेन कल्पेन कृत्वा पापमवाप्नुयुः । &#x9;130a&lt;br&gt;&#xA;एतेषामेव जन्तूनां भार्यात्वमुपयान्ति ताः ॥ &#x9;130c&lt;br&gt;&#xA;परस्वहरणे दोषाः सर्व एव प्रकीर्तिताः । &#x9;131a&lt;br&gt;&#xA;एतद्धि लेशमात्रेण कथितं ते मयाऽनघ ॥ &#x9;131c&lt;br&gt;&#xA;अपरस्मिन्कथायोगे भूयः श्रोष्यसि भारत । &#x9;132a&lt;br&gt;&#xA;एतन्मया महाराज ब्रह्मणो गदतः पुरा ॥ &#x9;132c&lt;br&gt;&#xA;सुरर्षीणां श्रुतं मध्ये पृष्टश्चापि यथातथम् । &#x9;133a&lt;br&gt;&#xA;मयाऽपि तच्च कार्त्स्न्येन यथावदनुवर्णितम् । &#x9;133c&lt;br&gt;&#xA;एतच्छ्रुत्वा महाराज धर्मे कुरु मनः सदा ॥ &#x9;133e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/174/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/174/</guid>
      <description>&lt;p&gt;श्रीः&#xA;अध्यायः 174&lt;/p&gt;&#xA;&lt;p&gt;बृहस्पतिना युधिष्ठिरम् प्रति पश्चात्तापादेर्ब्राह्मणेभ्योऽन्नदानस्य च पापपरिहारोपायत्वकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;अधर्मस्य गतिर्ब्रह्मन्कथिता मे त्वयाऽनघ ।&#x9;001a&lt;br&gt;&#xA;धर्मस्य तु गतिं श्रोतुमिच्छामि वदतांवर ॥&#x9;001c&lt;br&gt;&#xA;कृत्वा कर्माणि पापानि कथं यान्ति शुभां गतिम् ।&#x9;002a&lt;br&gt;&#xA;कर्मणा च कृतेनेह केन यान्ति शुभां गतिम् ॥&#x9;002c&lt;br&gt;&#xA;बृहस्पतिरुवाच &#x9;003&lt;br&gt;&#xA;कृत्वा पापानि कर्माणि अधर्मवशमागतः ।&#x9;003a&lt;br&gt;&#xA;मनसा विपरीतेन निरयं प्रतिपद्यते ॥&#x9;003c&lt;br&gt;&#xA;मोहादधर्मं यः कृत्वा पुनः समनुतप्यते ।&#x9;004a&lt;br&gt;&#xA;मनःसमाधिसंयुक्तो न स सेवेत दुष्कृतम् ॥&#x9;004c&lt;br&gt;&#xA;[यथायथा मनस्तस्य दुष्कृतं कर्म गर्हते ।&#x9;005a&lt;br&gt;&#xA;तथातथा शरीरं तु तेनाधर्मेण मुच्यते ॥&#x9;005c&lt;br&gt;&#xA;यदि व्याहरते राजन्विप्राणां धर्मवादिनाम् ।&#x9;006a&lt;br&gt;&#xA;ततोऽधर्मकृतात्क्षिप्रमपवादात्प्रमुच्यते ॥]&#x9;006c&lt;br&gt;&#xA;यथायथा नरः सम्यगधर्ममनुभाषते ।&#x9;007a&lt;br&gt;&#xA;समाहितेन मनसा विमुच्येत तथातथा ।&#x9;007c&lt;br&gt;&#xA;भुजङ्ग इव निर्मोकात्पूर्वभुक्ताज्जरान्वितात् ॥&#x9;007e&lt;br&gt;&#xA;दत्त्वा विप्रस्य दानानि विविधानि समाहितः ।&#x9;008a&lt;br&gt;&#xA;मनःसमाधिसंयुक्तः सुगतिं प्रतिपद्यते ॥&#x9;008c&lt;br&gt;&#xA;प्रदानानि तु वक्ष्यामि यानि दत्त्वा युधिष्ठिर ।&#x9;009a&lt;br&gt;&#xA;नरः कृत्वाऽप्यकार्याणि ततो धर्मेण युज्यते ॥&#x9;009c&lt;br&gt;&#xA;सर्वेषामेव दानानामन्नं श्रेष्ठमुदाहृतम् ।&#x9;010a&lt;br&gt;&#xA;पूर्वमन्नं प्रदातव्यमृजुना धर्ममिच्छता ॥&#x9;010c&lt;br&gt;&#xA;प्राणा ह्यन्नं मनुष्याणां तस्माज्जन्तुश्च जायते ।&#x9;011a&lt;br&gt;&#xA;अन्ने प्रतिष्ठितो लोकस्तस्मादन्नं प्रशस्यते ॥&#x9;011c&lt;br&gt;&#xA;अन्नमेव प्रशंसन्ति देवर्षिपितृमानवाः ।&#x9;012a&lt;br&gt;&#xA;अन्नस्य हि प्रदानेन स्वर्गमाप्नोति मानवः ॥&#x9;012c&lt;br&gt;&#xA;न्यायलब्धं प्रदातव्यं द्विजातिभ्योऽन्नमुत्तमम् ।&#x9;013a&lt;br&gt;&#xA;स्वाध्यायसमुपेतेभ्यः प्रहृष्टेनान्तरात्मना ॥&#x9;013c&lt;br&gt;&#xA;यस्य ह्यन्नमुपाश्नन्ति ब्राह्मणानां शतं दश ।&#x9;014a&lt;br&gt;&#xA;हृष्टेन मनसा दत्तं न स तिर्यग्गतिर्भवेत् ॥&#x9;014c&lt;br&gt;&#xA;ब्राह्मणानां सहस्राणि दश भोज्य नरर्षभ ।&#x9;015a&lt;br&gt;&#xA;नरोऽधर्मात्प्रमुच्येत योगेष्वभिरतः सदा ॥&#x9;015c&lt;br&gt;&#xA;भैक्ष्येणान्नं समाहृत्य दद्यादन्नं द्विजेषु वै ।&#x9;016a&lt;br&gt;&#xA;सुवर्णदानात्पापानि नश्यन्ति सुबहून्यपि ॥&#x9;016c&lt;br&gt;&#xA;दत्त्वा वृत्तिकरीं भूमिं पातकेनापि मुच्यते ।&#x9;017a&lt;br&gt;&#xA;पारायणैश्च वेदानां मुच्यते पातकैर्द्विजः ॥&#x9;017c&lt;br&gt;&#xA;गायत्र्याश्चैव लक्षेण गोसहस्रस्य तर्पणात् ।&#x9;018a&lt;br&gt;&#xA;वेदार्थं ज्ञापयित्वा तु शुद्धान्विप्रान्यथार्थतः ॥&#x9;018c&lt;br&gt;&#xA;सर्वत्यागादिभिश्चैव मुच्यते पातकैर्द्विजः ।&#x9;019a&lt;br&gt;&#xA;सर्वातिथ्यं परं ह्येषां तस्माद्दानं परं स्मृतम् ॥&#x9;019c&lt;br&gt;&#xA;अहिंसन्ब्राह्मणस्वानि न्यायेन परिपाल्य च ।&#x9;020a&lt;br&gt;&#xA;क्षत्रियस्तरसा प्राप्तमन्नं यो वै प्रयच्छति ॥&#x9;020c&lt;br&gt;&#xA;द्विजेभ्यो वेदवृद्धेभ्यः प्रयतः सुसमाहितः ।&#x9;021a&lt;br&gt;&#xA;तेनापोहति धर्मात्मन्दुष्कृतं कर्म पाण्डव ॥&#x9;021c&lt;br&gt;&#xA;षड्भागपरिशुद्धं च कृषेर्भागमुपार्जितम् ।&#x9;022a&lt;br&gt;&#xA;वैश्योऽददद्द्विजातिभ्यः पापेभ्यः परिमुच्यते ॥&#x9;022c&lt;br&gt;&#xA;अवाप्य प्राणसन्देहं कार्कश्येन समार्जितम् ।&#x9;023a&lt;br&gt;&#xA;अन्नं दत्त्वा द्विजातिभ्यः शूद्रः पापात्प्रमुच्यते ॥&#x9;023c&lt;br&gt;&#xA;औरसेन बलेनान्नमर्जयित्वाऽविहिंसकः ।&#x9;024a&lt;br&gt;&#xA;यः प्रयच्छति विप्रेभ्यो न स दुर्गाणि पश्यति ॥&#x9;024c&lt;br&gt;&#xA;न्यायेनैवाप्तमन्नं तु नरो हर्षसमन्वितः ।&#x9;025a&lt;br&gt;&#xA;द्विजेभ्यो वेदवृद्धेभ्यो दत्त्वा पापात्प्रमुच्यते ॥&#x9;025c&lt;br&gt;&#xA;अन्नमूर्जस्करं लोके दत्त्वोर्जस्वी भवेन्नरः ।&#x9;026a&lt;br&gt;&#xA;सतां पन्थानमावृत्य सर्वपापैः प्रमुच्यते ॥&#x9;026c&lt;br&gt;&#xA;&#39;शूद्रान्नं नैव भोक्तव्यं विप्रैर्धर्मपरायणैः ।&#x9;027a&lt;br&gt;&#xA;आपद्येव स्वदासानां भोक्तव्यं स्वयमुद्यतैः ॥&#x9;027c&lt;br&gt;&#xA;दानवद्भिः कृतः पन्था येन यान्ति मनीषिणः ।&#x9;028a&lt;br&gt;&#xA;ते हि प्राणस्य दातारस्तेभ्यो धर्मः सनातनः ॥&#x9;028c&lt;br&gt;&#xA;सर्वावस्थं मनुष्येण न्यायेनान्नमुपार्जितम् ।&#x9;029a&lt;br&gt;&#xA;कार्यं पात्रागतं नित्यमन्नं हि परमा गतिः ॥&#x9;029c&lt;br&gt;&#xA;अन्नस्य हि प्रदानेन नरो रौद्रं न सेवते ।&#x9;030a&lt;br&gt;&#xA;तस्मादन्नं प्रदातव्यमन्यायपरिवर्जितम् ॥&#x9;030c&lt;br&gt;&#xA;यतेद्ब्राह्मणपूर्वं हि भोक्तुमन्नं गृही सदा ।&#x9;031a&lt;br&gt;&#xA;अवन्ध्यं दिवसं कुर्यादन्नपानीयदानतः ॥&#x9;031c&lt;br&gt;&#xA;भोजयित्वा दशशतं नरो वेदविदां नृप ।&#x9;032a&lt;br&gt;&#xA;न्यायविद्धर्मविदुषामितिहासविदां तथा ॥&#x9;032c&lt;br&gt;&#xA;न याति नरकं घोरं संसारांश्च न सेवते ।&#x9;033a&lt;br&gt;&#xA;सर्वकामसमायुक्तः प्रेत्य चाप्यश्नुते सुखम् ॥&#x9;033c&lt;br&gt;&#xA;एवं सुखसमायुक्तो रमते विगतज्वरः ।&#x9;034a&lt;br&gt;&#xA;रूपवान्कीर्तिमांश्चैव धनवांश्चोपपद्यते ॥&#x9;034c&lt;br&gt;&#xA;एतत्ते सर्वमाख्यातमन्नदानफलं महत् ।&#x9;035a&lt;br&gt;&#xA;मूलमेतत्तु धर्माणां प्रदानानां च भारत ॥ &#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/175/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/175/</guid>
      <description>&lt;p&gt;श्रीः&#xA;अध्यायः 175&lt;/p&gt;&#xA;&lt;p&gt;बृहस्पतिना युधिष्ठिरम्प्रत्यहिंसाप्रशंसनम् । 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;अहिंसा वैदिकं कर्म ध्यानमिन्द्रियसंयमः ।&#x9;001a&lt;br&gt;&#xA;तपोऽथ गुरुशुश्रूषा किं श्रेयः पुरुषं प्रति ॥&#x9;001c&lt;br&gt;&#xA;बृहस्पतिरुवाच &#x9;002&lt;br&gt;&#xA;सर्वाण्येतानि धर्मस्य पृथग्द्वाराणि नित्यशः ।&#x9;002a&lt;br&gt;&#xA;शृणु सङ्कीर्त्यमानानि षडेव भरतर्षभ ॥&#x9;002c&lt;br&gt;&#xA;हन्त निःश्रेयसं जन्तोरहं वक्ष्याम्यनुत्तमम् ।&#x9;003a&lt;br&gt;&#xA;अहिंसापाश्रयं धर्मं दान्तो विद्वान्समाचरेत् ॥&#x9;003c&lt;br&gt;&#xA;त्रिदण्डं सर्वभूतेषु निधाय पुरुषः शुचिः ।&#x9;004a&lt;br&gt;&#xA;कामक्रोधौ च संयम्य ततः सिद्धिमवाप्नुते ॥&#x9;004c&lt;br&gt;&#xA;अहिंसकानि भूतानि दण्डेन विनिहन्ति यः ।&#x9;005a&lt;br&gt;&#xA;आत्मनः सुखमन्विच्छन्स प्रेत्य न सुखी भवेत् ॥&#x9;005c&lt;br&gt;&#xA;आत्मोपमस्तु भूतेषु यो वै भवति पूरुषः ।&#x9;006a&lt;br&gt;&#xA;त्यक्तदण्डो जितक्रोधः स प्रेत्य सुखमेधते ॥&#x9;006c&lt;br&gt;&#xA;सर्वभूतात्मभूतस्य सर्वभूतानि पश्यतः ।&#x9;007a&lt;br&gt;&#xA;देवाऽपि मार्गे मुह्यन्ति ह्यपदस्य पदैषिणः ॥&#x9;007c&lt;br&gt;&#xA;न तत्परस्य सन्दध्यात्प्रतिकूलं यदात्मनः ।&#x9;008a&lt;br&gt;&#xA;एष साङ्ग्राहिको धर्मः कामादन्यः प्रवर्तते ॥&#x9;008c&lt;br&gt;&#xA;प्रख्यापने च दाने च सुखदुःखे प्रियाप्रिये ।&#x9;009a&lt;br&gt;&#xA;आत्मौपम्येन पुरुषः प्रमाणमधिगच्छति ॥&#x9;009c&lt;br&gt;&#xA;यथा परः प्रक्रमते परेषु तथा परे प्रक्रमन्ते परस्मिन् ।&#x9;010a&lt;br&gt;&#xA;निषेवते स्वसमां जीवलोके यथा धर्मो नैपुणेनोपदिष्टः ||&#x9;010c&lt;br&gt;&#xA;वैशम्पायन उवाच &#x9;011&lt;br&gt;&#xA;इत्युक्त्वा तं सुरगुरुर्धर्मराजं युधिष्ठिरम् ।&#x9;011a&lt;br&gt;&#xA;दिवामचक्रमे धीमान्पश्यतामेव नस्तदा ॥ &#x9;011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/176/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/176/</guid>
      <description>&lt;p&gt;श्रीः&#xA;अध्यायः 176&lt;/p&gt;&#xA;&lt;p&gt;भीष्मेण युधिष्ठिरम् प्रति हिंसाया मांसभक्षणस्य च गर्हणम् ॥ 1 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;ततो युधिष्ठिरो राजा शरतल्पे पितामहम् ।&#x9;001a&lt;br&gt;&#xA;पुनरेव महाराज पप्रच्छ वदतांवरः ॥&#x9;001c&lt;br&gt;&#xA;युधिष्ठिर उवाच &#x9;002&lt;br&gt;&#xA;ऋषयो ब्राह्मणा देवाः प्रशंसन्ति महामते ।&#x9;002a&lt;br&gt;&#xA;अहिंसालक्षणं धर्मं वेदप्रामाण्यदर्शनात् ॥&#x9;002c&lt;br&gt;&#xA;कर्मणा न नरः कुर्वन्हिंसां पार्थिवसत्तम ।&#x9;003a&lt;br&gt;&#xA;वाचा च मनसा चैव ततो दुःखात्प्रमुच्यते ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;चतुर्विधेयं निर्दिष्टा ह्यहिंसा ब्रह्मवादिभिः ।&#x9;004a&lt;br&gt;&#xA;एकैकतोऽपि विभ्रष्टा न भवत्यरिसूदन ॥&#x9;004c&lt;br&gt;&#xA;यथा सर्वश्चतुष्पाद्वै त्रिभिः पादैर्न तिष्ठति ।&#x9;005a&lt;br&gt;&#xA;तथैवेयं महीपाल कारणैः प्रोच्यते त्रिभिः ॥&#x9;005c&lt;br&gt;&#xA;यथा नागपदेऽन्यानि पदानि पदगामिनाम् ।&#x9;006a&lt;br&gt;&#xA;सर्वाण्येवापिधीयन्ते पदजातानि कौञ्जरे ॥&#x9;006c&lt;br&gt;&#xA;एवं लोकेष्वहिंसा तु निर्दिष्टा धर्मतः पुरा ।&#x9;007a&lt;br&gt;&#xA;कर्म्णा लिप्यते जन्तुर्वाचा च मनसाऽपि च ॥&#x9;007c&lt;br&gt;&#xA;पूर्वं तु मनसा त्यक्त्वा त्यजेद्वाचाऽथ कर्मणा ।&#x9;008a&lt;br&gt;&#xA;&#39;हिंसां तु नोपयुञ्जीत तथा हिंसा चतुर्विधा ॥&#x9;008c&lt;br&gt;&#xA;काये मनसि वाक्येऽपि दोषा ह्येते प्रकीर्तिताः ।&#39;&#x9;009a&lt;br&gt;&#xA;[न भक्षयति यो मांसं त्रिविधं स विमुच्यते ॥&#x9;009c&lt;br&gt;&#xA;त्रिकारणं तु निर्दिष्टं श्रूयते ब्रह्मवादिभिः ।&#x9;010a&lt;br&gt;&#xA;मनो वाचि तथाऽऽस्वादे दोषा ह्येषु प्रतिष्ठिताः ॥]&#x9;010c&lt;br&gt;&#xA;न भक्षयन्त्यतो मांसं तपोयुक्ता मनीषिणः ।&#x9;011a&lt;br&gt;&#xA;दोषांस्तु भक्षणे राजन्मांसस्येह निबोध मे ॥&#x9;011c&lt;br&gt;&#xA;पुत्र मांसोपमं जानन्खादते यो विचेतनः ।&#x9;012a&lt;br&gt;&#xA;मांसं मोहसमायुक्तः पुरुषः सोऽधमः स्मृतः ॥&#x9;012c&lt;br&gt;&#xA;पितृमातृसमायोगे पुत्रत्वं जायते यथा ।&#x9;013a&lt;br&gt;&#xA;हिंसां कृत्वाऽवशः पापो भूयिष्ठं जायते तथा ॥&#x9;013c&lt;br&gt;&#xA;रसश्च हृदि जिह्वाया ज्ञानं प्रज्ञायते यथा ।&#x9;014a&lt;br&gt;&#xA;तथा शास्त्रेषु नियतं रागो ह्यास्वादिताद्भवेत् ॥&#x9;014c&lt;br&gt;&#xA;संस्कृतासंस्कृताः पक्वा लवणालवणास्तथा ।&#x9;015a&lt;br&gt;&#xA;प्रजायन्ते यथा भावास्तथा चित्तं निरुध्यते ॥&#x9;015c&lt;br&gt;&#xA;भेरीमृदङ्गशब्दांश्च तन्त्रीशब्दांश्च पुष्कलान् ।&#x9;016a&lt;br&gt;&#xA;निषेविष्यन्ति वै मन्दा मांसभक्षाः कथं नराः ॥&#x9;016c&lt;br&gt;&#xA;&#39;परेषां धनधान्यानां हिंसकाः स्तावकास्तथा ।&#x9;017a&lt;br&gt;&#xA;प्रशंसकाश्च मांसस्य नित्यं स्वर्गे बहिष्कृताः ॥&#39;&#x9;017c&lt;br&gt;&#xA;अचिन्तितमनिर्दिष्टमसङ्कल्पितमेव च ।&#x9;018a&lt;br&gt;&#xA;रसगृद्ध्याऽभिभूता ये प्रशंसन्ति फलार्थिनः ॥&#x9;018c&lt;br&gt;&#xA;प्रशंसा ह्येव मांसस्य दोषकल्पफलान्विता ॥&#x9;019ac&lt;br&gt;&#xA;&#39;भस्म विष्ठा कृमिर्वाऽपि निष्ठा यस्येदृशी ध्रुवा ।&#x9;020a&lt;br&gt;&#xA;स कायः परपीडाभिः कथं धार्यो विपश्चिता ॥&#39;&#x9;020c&lt;br&gt;&#xA;जीवितं हि परित्यज्य बहवः साधवो जनाः ।&#x9;021a&lt;br&gt;&#xA;स्वमांसैः परमांसानि परिपाल्य दिवं गताः ॥&#x9;021c&lt;br&gt;&#xA;एवमेषा महाराज चतुर्भिः कारणैः स्मृता ।&#x9;022a&lt;br&gt;&#xA;अहिंसा तव निर्दिष्टा सर्वधर्मानुसंहिता ॥ &#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/177/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/177/</guid>
      <description>&lt;p&gt;श्रीः&#xA;अध्यायः 177&lt;/p&gt;&#xA;&lt;p&gt;भीष्मेण युधिष्ठिरम् प्रति मांसभक्षणाभक्षणयोः क्रमेण निन्दाप्रशंसने ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;अहिंसा परमो धर्म इत्युक्तं बहुशस्त्वया ।&#x9;001a&lt;br&gt;&#xA;श्राद्धेषु च भवानाह पितॄणां मांसमीप्सितम् ॥&#x9;001c&lt;br&gt;&#xA;मांसैर्बहुविधैः प्रोक्तस्त्वया श्राद्धविधिः पुरा ।&#x9;002a&lt;br&gt;&#xA;अहत्वा च कुतो मांसमेवमेतद्विरुध्यते ॥&#x9;002c&lt;br&gt;&#xA;जातो नः संशयो धर्मे मांसस्य परिवर्जने ।&#x9;003a&lt;br&gt;&#xA;दोषो भक्षयतः कः स्यात्कश्चाभक्षयतो गुणः ॥&#x9;003c&lt;br&gt;&#xA;हत्वा भक्षयतो वाऽपि परेणोपहृतस्य वा ।&#x9;004a&lt;br&gt;&#xA;हन्याद्वा यः परस्यार्थे क्रीत्वा वा भक्षयेन्नरः ॥&#x9;004c&lt;br&gt;&#xA;एतदिच्छामि तत्त्वेन कथ्यमानं त्वयाऽनघ ।&#x9;005a&lt;br&gt;&#xA;निश्चयेन चिकीर्षामि धर्ममेतं सनातनम् ॥&#x9;005c&lt;br&gt;&#xA;कथमायुरवाप्नोति कथं भवति सत्ववान् ।&#x9;006a&lt;br&gt;&#xA;कथमव्यङ्गतामेति लक्षण्यो जायते कथम् ॥&#x9;006c&lt;br&gt;&#xA;भीष्म उवाच &#x9;007&lt;br&gt;&#xA;मांसस्याभक्षणाद्राजन्यो धर्मः कुरुनन्दन ।&#x9;007a&lt;br&gt;&#xA;तं मे शृणु यथातत्त्वं यश्चास्य विधिरुत्तमः ॥&#x9;007c&lt;br&gt;&#xA;रूपमव्यङ्गतामायुर्बुद्धिं सत्वं बलं स्मृतिम् ।&#x9;008a&lt;br&gt;&#xA;प्राप्तुकामैर्नरैर्हिंसा वर्जनीया कृतात्मभिः ॥&#x9;008c&lt;br&gt;&#xA;ऋषीणामत्र संवादो बहुशः कुरुनन्दन ।&#x9;009a&lt;br&gt;&#xA;बभूव तेषां तु मतं यत्तच्छृणु युधिष्ठिर ॥&#x9;009c&lt;br&gt;&#xA;यो यजेताश्वमेधेन मासिमासि यतव्रतः ।&#x9;010a&lt;br&gt;&#xA;वर्जयेन्मधु मांसं च सममेतद्युधिष्ठिर ॥&#x9;010c&lt;br&gt;&#xA;सप्तर्षयो वालखिल्यास्तथैव च मरीचिपाः ।&#x9;011a&lt;br&gt;&#xA;मांसस्याभक्षणं राजन्प्रशंसन्ति मनीषिणः ॥&#x9;011c&lt;br&gt;&#xA;न भक्षयति यो मांसं न च हन्यान्न घातयेत् ।&#x9;012a&lt;br&gt;&#xA;तन्मित्रं सर्वभूतानां मनुः स्वायम्भुवोऽब्रवीत् ॥&#x9;012c&lt;br&gt;&#xA;अधृष्यः सर्वभूतानां विश्वास्यः सर्वजन्तुषु ।&#x9;013a&lt;br&gt;&#xA;साधूनां सम्मतो नित्यं भवेन्मांसं विवर्जयन् ॥&#x9;013c&lt;br&gt;&#xA;स्वमांसं परमांसेन यो वर्धयितुमिच्छति ।&#x9;014a&lt;br&gt;&#xA;अविश्वास्योऽवसीदेत्स इति होवाच नारदः ॥&#x9;014c&lt;br&gt;&#xA;ददाति यजते चापि तपस्वी च भवत्यपि ।&#x9;015a&lt;br&gt;&#xA;मधुमांसनिवृत्त्येति प्राह चैवं बृहस्पतिः ॥&#x9;015c&lt;br&gt;&#xA;मासिमास्यश्वमेधेन यो यजेत शतं समाः ।&#x9;016a&lt;br&gt;&#xA;न खादति च यो मांसं सममेतन्मतं मम ॥&#x9;016c&lt;br&gt;&#xA;सदा यजति सत्रेण सदा दानं प्रयच्छति ।&#x9;017a&lt;br&gt;&#xA;सदा तपस्वी भवति मद्यमांसविवर्जनात् ॥&#x9;017c&lt;br&gt;&#xA;सर्वे वेदा न तत्कुर्युः सर्वे यज्ञाश्च भारत ।&#x9;018a&lt;br&gt;&#xA;यो भक्षयित्वा मांसानि पश्चादपि निवर्तते ॥&#x9;018c&lt;br&gt;&#xA;&#39;भक्षयित्वा निमित्तेऽपि दुष्करं कुरुते तपः ।&#39;&#x9;019a&lt;br&gt;&#xA;दुष्करं च रसज्ञेन मांसस्य परिवर्जनम् ।&#x9;019c&lt;br&gt;&#xA;चर्तुं व्रतमिदं श्रेष्ठं सर्वप्राण्यभयप्रदम् ॥&#x9;019e&lt;br&gt;&#xA;सर्वभूतेषु यो विद्वान्ददात्यभयदक्षिणाम् ।&#x9;020a&lt;br&gt;&#xA;दाता भवति लोके स प्राणानां नात्र संशयः ।&#x9;020c&lt;br&gt;&#xA;एवं वै परमं धर्मं प्रशंसन्ति मनीषिणः ॥&#x9;020e&lt;br&gt;&#xA;प्राणा यथाऽऽत्मनोऽभीष्टा भूतानामपि वै तथा ।&#x9;021a&lt;br&gt;&#xA;आत्मौपम्येन गन्तव्यं बुद्धिमद्भिः कृतात्मभिः ॥&#x9;021c&lt;br&gt;&#xA;विकीर्णकर्णकेनापि तृणमस्पन्दने भयम् ।&#x9;022a&lt;br&gt;&#xA;किं पुनर्हन्यमानानां तरसा जीवितार्थिनाम् ।&#x9;022c&lt;br&gt;&#xA;अरोगाणामपापानां पापैर्मांसोपजीविभिः ॥&#x9;022e&lt;br&gt;&#xA;मृत्युतो भयमस्तीति शङ्कायां दुःखमुत्तरम् ।&#x9;023a&lt;br&gt;&#xA;धर्मस्यायतनं तस्मान्मांसस्य परिवर्जनम् ॥&#x9;023c&lt;br&gt;&#xA;अहिंसा परमो धर्मस्तथाऽहिंसा परं तपः ।&#x9;024a&lt;br&gt;&#xA;अहिंसा परमं सत्यं ततो धर्मः प्रवर्तते ॥&#x9;024c&lt;br&gt;&#xA;न हि मांसं तृणात्काष्ठादुपलाद्वाऽपि जायते ।&#x9;025a&lt;br&gt;&#xA;हत्वा जन्तुं ततो मांसं तस्माद्दोषस्तु भक्षणे ॥&#x9;025c&lt;br&gt;&#xA;स्वाहास्वाधामृतभुजो देवाः सत्यार्जवप्रियाः ।&#x9;026a&lt;br&gt;&#xA;राक्षसेन्द्रभयान्मुक्ताः सर्वभूतपरायणाः ॥&#x9;026c&lt;br&gt;&#xA;कान्तारेष्वथ घोरेषु दुर्गेषु गहनेषु च ।&#x9;027a&lt;br&gt;&#xA;रात्रावहनि सन्ध्यासु चत्वरेषु सभासु च ॥&#x9;027c&lt;br&gt;&#xA;उद्यतेषु च शस्त्रेषु मृगव्यालहतेषु च ।&#x9;028a&lt;br&gt;&#xA;अमांसभक्षणाद्राजन्न भयं तेषु विद्यते ॥&#x9;028c&lt;br&gt;&#xA;शरण्यः सर्वभूतानां विश्वास्यः सर्वजन्तुषु ।&#x9;029a&lt;br&gt;&#xA;अनुद्वेगकरो लोके न चाप्युद्विजते सदा ॥&#x9;029c&lt;br&gt;&#xA;यदि चेत्खादको न स्यान्न तदा घातको भवेत् ।&#x9;030a&lt;br&gt;&#xA;घातकः खादकार्थाय तद्घातयति वै नरः ॥&#x9;030c&lt;br&gt;&#xA;अभक्ष्यमेतदिति वै इति हिंसा निवर्तते ।&#x9;031a&lt;br&gt;&#xA;खादकक्रमतो हिंसा मृगादीनां प्रवर्तते ॥&#x9;031c&lt;br&gt;&#xA;यस्माद्ग्रसति चैवायुर्हिंसकानां महाद्युते ।&#x9;032a&lt;br&gt;&#xA;तस्माद्विवर्जयेन्मांसं य इच्छेद्भूतिमात्मनः ॥&#x9;032c&lt;br&gt;&#xA;त्रातारं नाधिगच्छन्ति रौद्राः प्राणिविहिंसकाः ।&#x9;033a&lt;br&gt;&#xA;उद्वेजकास्तु भूतानां यथा व्यालमृगास्तथा ॥&#x9;033c&lt;br&gt;&#xA;लोभाद्वा बुद्धिमोहाद्वा बलवीर्यार्थमेव च ।&#x9;034a&lt;br&gt;&#xA;संसर्गादथ पापानामधर्मो रुचितो नृणाम् ॥&#x9;034c&lt;br&gt;&#xA;स्वमांसं परमांसेन यो वर्धयितुमिच्छति ।&#x9;035a&lt;br&gt;&#xA;उद्विग्नराष्ट्रे वसति यत्र यत्राभिजायते ॥&#x9;035c&lt;br&gt;&#xA;धन्यं यशस्यमायुष्यं स्वर्ग्यं स्वस्त्ययनं महत् ।&#x9;036a&lt;br&gt;&#xA;मांसस्याभक्षणं प्राहुर्नियताः परमर्षयः ॥&#x9;036c&lt;br&gt;&#xA;इदं तु खलु कौन्तेय श्रुतमासीत्पुरा मया ।&#x9;037a&lt;br&gt;&#xA;मार्कण्डेयस्य वदतो ये दोषा मांसभक्षणे ॥&#x9;037c&lt;br&gt;&#xA;यो हि खादति सांसानि प्राणिनां जीवितैषिणाम् ।&#x9;038a&lt;br&gt;&#xA;सदा भवति वै पापः प्राणिहन्ता तथैव सः ॥&#x9;038c&lt;br&gt;&#xA;धनेन क्रयिको हन्ति खादकश्चोपभोगतः ।&#x9;039a&lt;br&gt;&#xA;घातको वधबन्धाभ्यामित्येष त्रिविधो वधः ॥&#x9;039c&lt;br&gt;&#xA;अखादन्ननुमोदंश्च भावदोषेण मानवः ।&#x9;040a&lt;br&gt;&#xA;योऽनुमोदति हन्यन्तं सोऽपि दोषेण लिप्यते ॥&#x9;040c&lt;br&gt;&#xA;अधृष्यः सर्वभूतानामायुष्मान्निरुजः सदा ।&#x9;041a&lt;br&gt;&#xA;भवत्यभक्षयन्मासं दयावान्प्राणिनामिह ॥&#x9;041c&lt;br&gt;&#xA;हिरण्यदानैर्गोदानैर्भूमिदानैश्च सर्वशः ।&#x9;042a&lt;br&gt;&#xA;मांसस्याभक्षणे धर्मो विशिष्ट इति नः श्रुतिः ॥&#x9;042c&lt;br&gt;&#xA;अप्रोक्षितं वृथामासं विधिहीनं न भक्षयेत् ।&#x9;043a&lt;br&gt;&#xA;भक्षयन्निरयं याति नरो नास्त्यत्र संशयः ॥&#x9;043c&lt;br&gt;&#xA;प्रोक्षिताभ्युक्षितं मांसं तथा ब्राह्मणकाम्यया ।&#x9;044a&lt;br&gt;&#xA;अल्पदोषमिति ज्ञेयं विपरीते तु लिप्यते ॥&#x9;044c&lt;br&gt;&#xA;खादकस्य कृते जन्तून्यो हन्यात्पुरुषाधमः ।&#x9;045a&lt;br&gt;&#xA;महादोषकरस्तत्र घातको न तु खादकः ॥&#x9;045c&lt;br&gt;&#xA;इज्यायज्ञश्रुतिकृतैर्या मार्गैरबुधोऽधमः ।&#x9;046a&lt;br&gt;&#xA;हन्याज्जन्तून्मांसगृध्नुः स वै नरकभाङ्नरः ॥&#x9;046c&lt;br&gt;&#xA;भक्षयित्वाऽपि यो मांसं पश्चादपि निवर्तते ।&#x9;047a&lt;br&gt;&#xA;तस्यापि सुमहान्धर्मो यः पापाद्विनिवर्तते ॥&#x9;047c&lt;br&gt;&#xA;आहर्ता चानुमन्ता च विशस्ता क्रयविक्रयी ।&#x9;048a&lt;br&gt;&#xA;संस्कर्ता चोपभोक्ता च घातकाः सर्व एव ते ॥&#x9;048c&lt;br&gt;&#xA;इदमन्यत्तु वक्ष्यामि प्रमाणं विधिनिर्मितम् ।&#x9;049a&lt;br&gt;&#xA;पुराणमृषिभिर्जुष्टं वेदेषु परिनिश्चितम् ॥&#x9;049c&lt;br&gt;&#xA;प्रवृत्तिलक्षणे धर्मे फलार्थिभिरभिद्रुते ।&#x9;050a&lt;br&gt;&#xA;यथोक्तं राजशार्दूल न तु तन्मोक्षकारणम् ॥&#x9;050c&lt;br&gt;&#xA;हविर्यत्संस्कृतं मन्त्रैः प्रोक्षिताभ्युक्षितं शुचि ।&#x9;051a&lt;br&gt;&#xA;वेदोक्तेन प्रमाणेन पितॄणां प्रक्रियासु च ।&#x9;051c&lt;br&gt;&#xA;प्रवृत्तिधर्मिणा भक्ष्यं नान्यथा मनुरब्रवीत् ॥&#x9;051e&lt;br&gt;&#xA;अस्वर्ग्यमयशस्यं च रक्षोवद्भरतर्षभ ।&#x9;052a&lt;br&gt;&#xA;विधिहीनं नरः पूर्वं मांसं राजन्न भक्षयेत् ॥&#x9;052c&lt;br&gt;&#xA;य इच्छेत्पुरुषोऽत्यन्तमात्मानं निरुपद्रवम् ।&#x9;053a&lt;br&gt;&#xA;स वर्जयेत मांसानि प्राणिनामिह सर्वशः ॥&#x9;053c&lt;br&gt;&#xA;श्रूयते हि पुराकल्पे नृणां व्रीहिमयः पशुः ।&#x9;054a&lt;br&gt;&#xA;येनायजन्त विद्वांसः पुण्यलोकपरायणाः ॥&#x9;054c&lt;br&gt;&#xA;ऋषिभिः संशयं पृष्टो वसुश्चेदिपतिः पुरा ।&#x9;055a&lt;br&gt;&#xA;अभक्ष्यमपि मांसं यः प्राह भक्ष्यमिति प्रभो ॥&#x9;055c&lt;br&gt;&#xA;आकाशादवनिं प्राप्तस्ततः स पृथिवीपतिः ।&#x9;056a&lt;br&gt;&#xA;यस्तदेव पुनश्चोक्त्वा विवेश धरणीतलम् ॥&#x9;056c&lt;br&gt;&#xA;प्रजानां हितकामेन त्वगस्त्येन महात्मना ।&#x9;057a&lt;br&gt;&#xA;आरण्याः सर्वदैवत्याः प्रोक्षितास्तापसैर्मृगाः ॥&#x9;057c&lt;br&gt;&#xA;क्रिया ह्येवं न हीयन्ते पितृदैवतसंश्रिताः ।&#x9;058a&lt;br&gt;&#xA;प्रीयन्ते पितरश्चैव न्यायतो मांसतर्पिताः ॥&#x9;058c&lt;br&gt;&#xA;इदं तु शृणु राजेन्द्र मांसस्याभक्षणे गुणाः ।&#x9;059a&lt;br&gt;&#xA;[अभक्षणे सर्वसुखं मांसस्य मनुजाधिप ॥]&#x9;059c&lt;br&gt;&#xA;यस्तु वर्षशतं पूर्णं तपस्तप्येत्सुदारुणम् ।&#x9;060a&lt;br&gt;&#xA;यश्चैव वर्जयेन्मांसं सममेतन्मतं मम ॥&#x9;060c&lt;br&gt;&#xA;कौमुद्यास्तु विशेषेण शुक्लपक्षे नराधिप ।&#x9;061a&lt;br&gt;&#xA;वर्जयेत्सर्वमांसानि धर्मो ह्यत्र विधीयते ॥&#x9;061c&lt;br&gt;&#xA;[चतुरो वार्षिकान्मासान्यो मांसं परिवर्जयेत् ।&#x9;062a&lt;br&gt;&#xA;चत्वारि भद्राण्याप्नोति कीर्तिमायुर्यशो बलम् ॥&#x9;062c&lt;br&gt;&#xA;अथवा मासमेकं वै सर्वमांसान्यभक्षयन् ।&#x9;063a&lt;br&gt;&#xA;अतीत्य सर्वदुःखानि सुखं जीवेन्निरामयः ॥&#x9;063c&lt;br&gt;&#xA;वर्जयन्ति हि मांसानि मासशः पक्षशोपि वा ।&#x9;064a&lt;br&gt;&#xA;तेषां हिंसानिवृत्तानां ब्रह्मलोको विधीयते ॥]&#x9;064c&lt;br&gt;&#xA;मांसं तु कौमुदं पक्षं वर्जितं पार्थ राजभिः ।&#x9;065a&lt;br&gt;&#xA;सर्वभूतात्मभूतस्थैर्विदितार्थपरावरैः ॥&#x9;065c&lt;br&gt;&#xA;नाभागेनाम्बरीषेण गयेन च महात्मना ।&#x9;066a&lt;br&gt;&#xA;आयुषाऽथानरण्येन दिलीपरघुसूनुभिः ॥&#x9;066c&lt;br&gt;&#xA;कार्तवीर्यानिरुद्धाभ्यां नहुषेण ययातिना ।&#x9;067a&lt;br&gt;&#xA;नृगेण विष्वगश्वेन तथैव शशबिन्दुना ॥&#x9;067c&lt;br&gt;&#xA;युवनाश्वेन च तथा शिबिनौशीनरेण च ।&#x9;068a&lt;br&gt;&#xA;मुचुकुन्देन मान्धात्रा हरिश्चन्द्रेण वा विभो ॥&#x9;068c&lt;br&gt;&#xA;सत्यं वदत माऽसत्यं सत्यं धर्मः सनातनः ।&#x9;069a&lt;br&gt;&#xA;हरिश्चन्द्रश्चरति वै दिवि सत्येन चन्द्रवत् ॥&#x9;069c&lt;br&gt;&#xA;श्येनचित्रेण राजेन्द्र सोमकेन वृकेण च ।&#x9;070a&lt;br&gt;&#xA;रैवते रन्तिदेवेन वसुना सृञ्जयेन च ॥&#x9;070c&lt;br&gt;&#xA;एतैश्चान्यैश्च राजेन्द्र कृपेण भरतेन च ।&#x9;071a&lt;br&gt;&#xA;दुष्यन्तेन करूशेन रामालर्कनलैस्तथा ।&#x9;071c&lt;br&gt;&#xA;विचकाश्वेन निमिना जनकेन च धीमता ॥&#x9;071e&lt;br&gt;&#xA;ऐलेन पृथुना चैंव वीरसेनेन चैव ह ।&#x9;072a&lt;br&gt;&#xA;इक्ष्वाकुणा शम्भुना च श्वेतेन सगरेण च ॥&#x9;072c&lt;br&gt;&#xA;अजेन धुन्धुना चैव तथैव च सुबाहुना ।&#x9;073a&lt;br&gt;&#xA;हर्यश्वेन च राजेन्द्र क्षुपेण भरतेन च ॥&#x9;073c&lt;br&gt;&#xA;एतैश्चान्यैश्च राजेन्द्र पुरा मांसं न भक्षितम् ।&#x9;074a&lt;br&gt;&#xA;शारदं कौमुदं मासं ततस्ते स्वर्गमाप्नुवन् ॥&#x9;074c&lt;br&gt;&#xA;ब्रह्मलोके च तिष्ठन्ति ज्वलमानाः श्रियाऽन्विताः ।&#x9;075a&lt;br&gt;&#xA;उपास्यमाना गन्धर्वैः स्त्रीसहस्रसमन्विताः ॥&#x9;075c&lt;br&gt;&#xA;तदेतदुत्तमं धर्ममहिंसाधर्मलक्षणम् ।&#x9;076a&lt;br&gt;&#xA;ये चरन्ति महात्मानो नाकपृष्ठे वसन्ति ते ॥&#x9;076c&lt;br&gt;&#xA;मधु मांसं च ये नित्यं वर्जयन्तीह धार्मिकाः ।&#x9;077a&lt;br&gt;&#xA;जन्मप्रभृति मद्यं च सर्वे ते मुनयः स्मृताः ॥&#x9;077c&lt;br&gt;&#xA;इमं धर्मममांसादं यश्चरेनच्छ्रावयीत वा ।&#x9;078a&lt;br&gt;&#xA;अपि चेत्सुदुराचारो न जातु निरयं व्रजेत् ॥&#x9;078c&lt;br&gt;&#xA;पठेद्वा च इदं राजञ्शृणुयाद्वाऽप्यभीक्ष्णशः ।&#x9;079a&lt;br&gt;&#xA;अमांसभक्षणविधिं पवित्रमृषिपूजितम् ॥&#x9;079c&lt;br&gt;&#xA;विमुक्तः सर्वपापेभ्यः सर्वकामैर्महीयते ।&#x9;080a&lt;br&gt;&#xA;विशिष्टतां ज्ञातिषु च लभते नात्र संशयः ।&#x9;080c&lt;br&gt;&#xA;&#39;अहिंस्रो दानशीलश्च मधुमांसविवर्जितः ॥&#39;&#x9;080e&lt;br&gt;&#xA;आपन्नश्चापदो मुच्येद्बद्धो मुच्येत बन्धनात् ।&#x9;081a&lt;br&gt;&#xA;मुच्येत्तथाऽऽतुरो रोगाद्दुःखान्मुच्येत दुःखितः ॥&#x9;081c&lt;br&gt;&#xA;तिर्यग्योनिं न गच्छेत रूपवांश्च भवेन्नरः ।&#x9;082a&lt;br&gt;&#xA;ऋद्धिमान्वै कुरुश्रेष्ठ प्राप्नुयाच्च महद्यशः ॥&#x9;082c&lt;br&gt;&#xA;एतत्ते कथितं राजन्मांसस्य परिवर्जने ।&#x9;083a&lt;br&gt;&#xA;प्रवृत्तौ च निवृत्तौ च विधानमृषिनिर्मितम् ॥ &#x9;083c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/178/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/178/</guid>
      <description>&lt;p&gt;श्रीः&#xA;अध्यायः 178&lt;/p&gt;&#xA;&lt;p&gt;भीष्मेण युधिष्ठिरम् प्रति मांसगतगुणकथनपूर्वकं तद्भक्षणगर्हणम् ॥ 1 ॥ तथा दयाया अहिंसायाश्च प्रशंसनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;इमे वै मानवा लोके भृशं मांसेषु गृद्धिनः ।&#x9;001a&lt;br&gt;&#xA;विसृज्य विविधान्भक्ष्यान्महारक्षोगणा इव ॥&#x9;001c&lt;br&gt;&#xA;अपूपान्विविधाकाराञ्शाकानि विविधानि च ।&#x9;002a&lt;br&gt;&#xA;पादपान्रससंयुक्तान्न चेच्छन्ति यथाऽऽमिषम् ॥&#x9;002c&lt;br&gt;&#xA;तत्र मे बुद्धिरत्रेव विषये परिमुह्यते ।&#x9;003a&lt;br&gt;&#xA;न मन्ये रसतः किञ्चिन्मांसतोऽस्तीति किञ्चन ॥&#x9;003c&lt;br&gt;&#xA;तदिच्छामि गुणाञ्श्रोतुं मांसस्याभक्षणे प्रभो ।&#x9;004a&lt;br&gt;&#xA;भक्षणे चैव ये दोषास्तांश्चैव पुरुषर्षभ ॥&#x9;004c&lt;br&gt;&#xA;सर्वसत्त्वेन धर्मज्ञ यथावदिह धर्मतः ।&#x9;005a&lt;br&gt;&#xA;किं वा भक्ष्यमभक्ष्यं वा सर्वमेतद्वदस्व मे ॥&#x9;005c&lt;br&gt;&#xA;यथैतद्यादृशं चैव गुणा ये चास्य वर्जने ।&#x9;006a&lt;br&gt;&#xA;दोषा भक्षयतो येऽपि तन्मे ब्रूहि पितामह ॥&#x9;006c&lt;br&gt;&#xA;भीष्म उवाच &#x9;007&lt;br&gt;&#xA;सर्वमेतन्महाबाहो यथा वदसि भारत ।&#x9;007a&lt;br&gt;&#xA;न मांसात्परमं किञ्चिद्रसतो विद्यते भुवि ॥&#x9;007c&lt;br&gt;&#xA;क्षतक्षीणाभितप्तानां ग्राम्यधर्मरतात्मनाम् ।&#x9;008a&lt;br&gt;&#xA;अध्वना कर्शितानां च न मांसाद्विद्यते परम् ॥&#x9;008c&lt;br&gt;&#xA;सद्यो वर्धयति प्राणान्पुष्टिमग्र्यां दधाति च ।&#x9;009a&lt;br&gt;&#xA;&#39;नाशो भक्षणदोषः स्याद्दानमेव सदा मतम् ॥&#x9;009c&lt;br&gt;&#xA;क्षुधितानां द्विजानां च सर्वेषां चापि जीवितम् ।&#x9;010a&lt;br&gt;&#xA;दत्त्वा भवति पूतात्मा श्रद्धया लोभवर्जितः ॥&#x9;010c&lt;br&gt;&#xA;शिक्षयन्ति न याचन्ते दर्शयन्ति स्वमूर्तिभिः ।&#x9;011a&lt;br&gt;&#xA;अवस्थेयमदानस्य मा भूदेवं भवानिति ।&#x9;011c&lt;br&gt;&#xA;दानाद्यः सुशुचिर्मांसं पुनर्नैव च भक्षयेत् ॥&#39;&#x9;011e&lt;br&gt;&#xA;न भक्ष्योऽभ्यधिकः कश्चिन्मांसादस्ति परन्तप ।&#x9;012a&lt;br&gt;&#xA;विवर्जने तु बहवो गुणाः कौरवनन्दन ।&#x9;012c&lt;br&gt;&#xA;ये भवन्ति मनुष्याणां तान्मे निगदतः शृणु ॥&#x9;012e&lt;br&gt;&#xA;स्वमांसं परमांसेन यो वर्धयितुमिच्छति ।&#x9;013a&lt;br&gt;&#xA;नास्ति क्षुद्रतरस्तस्मात्स नृशंसतरो नरः ॥&#x9;013c&lt;br&gt;&#xA;न हि प्राणात्प्रियतरं लोके किञ्चन विद्यते ।&#x9;014a&lt;br&gt;&#xA;तस्माद्दयां नरः कुर्याद्यथाऽऽत्मनि तथा परे ॥&#x9;014c&lt;br&gt;&#xA;शुक्राच्च तात सम्भूतिर्मांसस्येह न संशयः ।&#x9;015a&lt;br&gt;&#xA;भक्षणे तु महान्दोषो मलेन स हि कल्प्यते ॥&#x9;015c&lt;br&gt;&#xA;&#39;अहिंसालक्षणो धर्म इति वेदविदो विदुः ।&#x9;016a&lt;br&gt;&#xA;यदहिंस्रं भवेत्कर्म तत्कुर्यादात्मविन्नरः ॥&#x9;016c&lt;br&gt;&#xA;पितृदैवतयज्ञेषु प्रोक्षितं हविरुच्यते ।&#39;&#x9;017a&lt;br&gt;&#xA;विधिना वेददृष्टेन तद्भुक्त्वेह न दुष्यति ॥&#x9;017c&lt;br&gt;&#xA;यज्ञार्थे पशवः सृष्टा इत्यपि श्रूयते श्रुतिः ।&#x9;018a&lt;br&gt;&#xA;अतोऽन्यथा प्रवृत्तानां राक्षसो विधिरुच्यते ॥&#x9;018c&lt;br&gt;&#xA;क्षत्रियाणां तु यो दृष्टो विधिस्तमपि मे शृणु ।&#x9;019a&lt;br&gt;&#xA;वीर्येणोपार्जितं मांसं यथा भुञ्जन्न दुष्यति ॥&#x9;019c&lt;br&gt;&#xA;आरण्याः सर्वदैवत्याः सर्वशः प्रोक्षिता मृगाः ।&#x9;020a&lt;br&gt;&#xA;अगस्त्येन पुरा राजन्मृगया येन पूज्यते ॥&#x9;020c&lt;br&gt;&#xA;&#39;रक्षणार्थाय भूतानां हिंस्रान्हन्यान्मृगान्पुनः ।&#39;&#x9;021a&lt;br&gt;&#xA;नात्मानमपरित्यज्य मृगया नाम विद्यते ॥&#x9;021c&lt;br&gt;&#xA;समतामुपसङ्गम्य रूपं हन्यान्न वा नृप ।&#x9;022a&lt;br&gt;&#xA;अतो राजर्षयः सर्वे मृगयां यान्ति भारत ।&#x9;022c&lt;br&gt;&#xA;न हि लिप्यन्ति पापेन न चैतत्पातकं भुवि ॥&#x9;022e&lt;br&gt;&#xA;न ह्यतः सदृशं किञ्चिदिह लोके परत्र च ।&#x9;023a&lt;br&gt;&#xA;यत्सर्वेष्विह भूतेषु दया कौरवन्दन ॥&#x9;023c&lt;br&gt;&#xA;न भयं विद्यते जातु नरस्येह दयावतः ।&#x9;024a&lt;br&gt;&#xA;दयावतामिमे लोकाः परे चापि तपस्विनाम् ॥&#x9;024c&lt;br&gt;&#xA;अभयं सर्वभूतेभ्यो यो ददाति दयापरः ।&#x9;025a&lt;br&gt;&#xA;अभयं तस्य भूतानि ददतीत्यनुशुश्रुम ॥&#x9;025c&lt;br&gt;&#xA;क्षतं च स्खलितं चैव पतितं क्लिन्नमाहतम् ।&#x9;026a&lt;br&gt;&#xA;सर्वभूतानि रक्षन्ति समेषु विषमेषु च ।&#x9;026c&lt;br&gt;&#xA;नैनं व्यालमृगा घ्नन्ति न पिशाचा न राक्षसाः ।&#x9;027a&lt;br&gt;&#xA;मुच्यते भयकालेषु मोक्षयेद्यो भये परान् ॥&#x9;027c&lt;br&gt;&#xA;प्राणदानात्परं दानं न भूतं न भविष्यति ।&#x9;028a&lt;br&gt;&#xA;न ह्यात्मनः प्रियतरं किञ्चिदस्तीह निश्चितम् ॥&#x9;028c&lt;br&gt;&#xA;अनिष्टं सर्वभूतानां मरणं नाम भारत ।&#x9;029a&lt;br&gt;&#xA;मृत्युकाले हि भूतानां सद्यो जायति वेपथुः ॥&#x9;029c&lt;br&gt;&#xA;व्याधिजन्मजरादुःखैर्नित्यं संसारसागरे ।&#x9;030a&lt;br&gt;&#xA;जन्तवः परिवर्तन्ते मरणादुद्विजन्ति च ॥&#x9;030c&lt;br&gt;&#xA;गर्भवासेषु पच्यन्ते क्षाराम्लकटुकै रसैः ।&#x9;031a&lt;br&gt;&#xA;मूत्रस्वेदपुरीषाणां परुषैर्भृशदारुणैः ॥&#x9;031c&lt;br&gt;&#xA;जाताश्चाप्यवशास्तत्र च्छिद्यमानाः पुनःपुनः ।&#x9;032a&lt;br&gt;&#xA;हन्यमानाश्च दृश्यन्ते विवशा मांसगृद्धिनः ॥&#x9;032c&lt;br&gt;&#xA;कुम्भीपाके च पच्यन्ते तां तां योनिमुपागताः ।&#x9;033a&lt;br&gt;&#xA;आक्रम्य मार्यमाणाश्च त्रास्यन्त्यन्ये पुनःपुनः ॥&#x9;033c&lt;br&gt;&#xA;नात्मनोऽस्ति प्रियतरः पृथिवीमनुसृत्य ह ।&#x9;034a&lt;br&gt;&#xA;तस्मात्प्राणिषु सर्वेषु दयावानात्मवान्भवेत् ॥&#x9;034c&lt;br&gt;&#xA;सर्वमांसानि यो राजन्यावज्जीवं न भक्षयेत् ।&#x9;035a&lt;br&gt;&#xA;आश्वासं विपुलं स्थानं प्राप्नुयान्नात्र संशयः ॥&#x9;035c&lt;br&gt;&#xA;ये भक्षयन्ति मांसानि भूतानां जीवितैषिणाम् ।&#x9;036a&lt;br&gt;&#xA;भक्ष्यन्ते तेऽपि भूतैस्तैरिति मे नास्ति संशयः ॥&#x9;036c&lt;br&gt;&#xA;मां स भक्षयते यस्माद्भक्षयिष्ये तमप्यहम् ।&#x9;037a&lt;br&gt;&#xA;एतन्मांसस्य मांसत्वमनुबुद्ध्यस्व भारत ॥&#x9;037c&lt;br&gt;&#xA;घातको वध्यते नित्यं तथा वध्येत बन्धकः ।&#x9;038a&lt;br&gt;&#xA;आक्रोष्टा क्रुध्यते राजन्द्वेष्टा द्वेष्यत्वमाप्नुते ॥&#x9;038c&lt;br&gt;&#xA;येनयेन शरीरेण यद्यत्कर्म करोति यः ।&#x9;039a&lt;br&gt;&#xA;तेनतेन शरीरेण तत्तत्फलमुपाश्नुते ॥&#x9;039c&lt;br&gt;&#xA;अहिंसा परमो धर्मस्तथाऽहिंसा परो दमः ।&#x9;040a&lt;br&gt;&#xA;अहिंसा परमं दानमहिंसा परमं तपः ॥&#x9;040c&lt;br&gt;&#xA;अहिंसा परमो यज्ञस्तथाऽहिंसा परं फलम् |&#x9;041a&lt;br&gt;&#xA;अहिंसा परमं मित्रमहिंसा परमं सुखम् ॥&#x9;041c&lt;br&gt;&#xA;सर्वयज्ञेषु वा दानं सर्वतीर्थेषु वा प्लुतम् ।&#x9;042a&lt;br&gt;&#xA;सर्वदानफलं वाऽपि नैतत्तुल्यमहिंसया ॥&#x9;042c&lt;br&gt;&#xA;अहिंसस्य तपोऽक्षय्यमहिंस्रो जयते सदा ।&#x9;043a&lt;br&gt;&#xA;अहिंस्रः सर्वभूतानां यथा माता यथा पिता ॥&#x9;043c&lt;br&gt;&#xA;एतत्फलमहिंसायां भूयश्च कुरुपुङ्गव ।&#x9;044a&lt;br&gt;&#xA;न हि शक्या गुणा वक्तुमपि वर्षशतैरपि ॥ &#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/179/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/179/</guid>
      <description>&lt;p&gt;श्रीः&#xA;अध्यायः 179&lt;/p&gt;&#xA;&lt;p&gt;भीष्मेण युधिष्ठिरम् प्रति कीटोपाख्यानकथनम् ॥ 1 ॥ कीटेन व्यासम् प्रति स्वपूर्वजन्मवृत्तान्तकथनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;अकामाश्च सकामाश्च ये हताः स्म महामृधे ।&#x9;001a&lt;br&gt;&#xA;कां योनिं प्रतिपन्नास्ते तन्मे ब्रूहि पितामह ॥&#x9;001c&lt;br&gt;&#xA;दुःखं प्राणपरित्यागः पुरुषाणां महामृधे ।&#x9;002a&lt;br&gt;&#xA;जानामि चाहं धर्मज्ञ प्राणत्यागं सुदुष्करम् ॥&#x9;002c&lt;br&gt;&#xA;समृद्धे वाऽसमृद्धे वा शुभे वा यदि वाऽशुभे ।&#x9;003a&lt;br&gt;&#xA;&#39;संसारेऽस्मिन्सदाजाताः प्राणिनोऽभिरताःकथम् |&#39;&#x9;003c&lt;br&gt;&#xA;कारणं तत्र मे ब्रूहि सर्वज्ञो ह्यसि मे मतः ॥&#x9;003e&lt;br&gt;&#xA;भीष्म उवाच &#x9;004&lt;br&gt;&#xA;समृद्धे वाऽसमृद्धे वा शुभे वा यदि वाऽशुभे ।&#x9;004a&lt;br&gt;&#xA;संसारेऽस्मिन्समे जाताः प्राणिनः पृथिवीपते ॥&#x9;004c&lt;br&gt;&#xA;निरता येन भावेन तत्र मे शृणु कारणम् ।&#x9;005a&lt;br&gt;&#xA;सम्यक्चायमनुप्रश्नस्त्वयोक्तस्तु युधिष्ठिर ॥&#x9;005c&lt;br&gt;&#xA;अत्र ते वर्तयिष्यामि पुरावृत्तमिदं नृप ।&#x9;006a&lt;br&gt;&#xA;द्वैपायनस्य संवादं कीटस्य च युधिष्ठिर ॥&#x9;006c&lt;br&gt;&#xA;ब्रह्मिभूतश्चरन्विप्रः कृष्णद्वैपायनः पुरा ।&#x9;007a&lt;br&gt;&#xA;ददर्श कीटं धावन्तं शीघ्रं शकटवर्त्मनि ॥&#x9;007c&lt;br&gt;&#xA;गतिज्ञः सर्वभूतानां रुतज्ञश्च शरीरिणाम् ।&#x9;008a&lt;br&gt;&#xA;सर्वज्ञस्त्वरितं दृष्ट्वा कीटं वचनमब्रवीत् ॥&#x9;008c&lt;br&gt;&#xA;कीट सन्त्रस्तरूपोऽसि त्वरितश्चैव लक्ष्यसे ।&#x9;009a&lt;br&gt;&#xA;क्व च वासस्तदाचक्ष्व कुतस्ते भयमागतम् ॥&#x9;009c&lt;br&gt;&#xA;कीट उवाच &#x9;010&lt;br&gt;&#xA;शकटव्रजस्य महतो घोषं श्रुत्वा भयं मम ।&#x9;010a&lt;br&gt;&#xA;आगतं वै महाबुद्धे स्वन एष हि दारुणः ॥&#x9;010c&lt;br&gt;&#xA;श्रूयते तु स मा हन्यादिति ह्यस्मादपक्रमे ।&#x9;011a&lt;br&gt;&#xA;श्वसतां च शृणोम्येनं गोवृषाणां प्रतोद्यताम् ॥&#x9;011c&lt;br&gt;&#xA;वहतां सुमहाभारं सन्निकर्षे स्वनं प्रभो ।&#x9;012a&lt;br&gt;&#xA;नृणां च संवाहयतां श्रूयन्ते विविधाः स्वनाः ॥&#x9;012c&lt;br&gt;&#xA;वोढुमस्मद्विधेनैष न शक्यः कीटयोनिना ।&#x9;013a&lt;br&gt;&#xA;तस्मादतिक्रमाम्येष भयादस्मात्सुदारुणात् ॥&#x9;013c&lt;br&gt;&#xA;दुःखं हि मृत्युर्भूतानां जीवितं च सुदुर्लभम् ।&#x9;014a&lt;br&gt;&#xA;अतो भीतः पलायामि गच्छेयं नापदं यथा ॥&#x9;014c&lt;br&gt;&#xA;भीष्म उवाच &#x9;015&lt;br&gt;&#xA;इत्युक्तः स तु सं प्राह कुतः कीट सुखं तव ।&#x9;015a&lt;br&gt;&#xA;मरणं ते सुखं मन्ये तिर्यग्योनौ हि वर्तसे ॥&#x9;015c&lt;br&gt;&#xA;शब्दं स्पर्शं रसं गन्धं भोगांश्चोच्चावचान्बहून् ।&#x9;016a&lt;br&gt;&#xA;नाभिजानासि कीट त्वं श्रेयो मरणमेव ते ॥&#x9;016c&lt;br&gt;&#xA;कीट उवाच &#x9;017&lt;br&gt;&#xA;सर्वत्र निरतो जीव इहापि च सुखं मम ।&#x9;017a&lt;br&gt;&#xA;चेतयामि महाप्राज्ञ तस्मादिच्छामि जीवितुम् ॥&#x9;017c&lt;br&gt;&#xA;इहापि विषयः सर्वो यथादेहं प्रवर्तितः ।&#x9;018a&lt;br&gt;&#xA;मनुष्यास्तिर्यगाश्चैव पृथग्भोगा विशेषतः ॥&#x9;018c&lt;br&gt;&#xA;अहमासं मनुष्यो वै शूद्रो बहुधनः प्रभो ।&#x9;019a&lt;br&gt;&#xA;अब्रह्मण्यो नृशंसश्च कदर्यो बुद्धिजीवनः ॥&#x9;019c&lt;br&gt;&#xA;वाक्श्लक्ष्णो ह्यकृतप्रज्ञो द्वेष्टा विश्वस्य कर्मणः ।&#x9;020a&lt;br&gt;&#xA;मिथोगुप्तनिधिर्नित्यं परस्वहरणे रतः ॥&#x9;020c&lt;br&gt;&#xA;भृत्यातिथिजनश्चापि गृहेऽपर्यशितो मया ।&#x9;021a&lt;br&gt;&#xA;मात्सर्यात्स्वादुकामेन नृशंसेन बुभुक्षता ॥&#x9;021c&lt;br&gt;&#xA;देवार्थं पितृयज्ञार्थं न च श्राद्धं कृतं मया ।&#x9;022a&lt;br&gt;&#xA;न दत्तमन्नकामेषु दत्तमन्नं लुनामि च ॥&#x9;022c&lt;br&gt;&#xA;गुप्तं शरणमाश्रित्य भयेषु शरणागतान् ।&#x9;023a&lt;br&gt;&#xA;त्यक्त्वाऽकस्मान्निशायां च न दत्तमभयं मया ॥&#x9;023c&lt;br&gt;&#xA;धनं धान्यं प्रियान्दारान्यानं वासस्तथाऽद्भुतम् ।&#x9;024a&lt;br&gt;&#xA;श्रियं दृष्ट्वा मनुष्याणामसूयामि निरर्थकम् ॥&#x9;024c&lt;br&gt;&#xA;ईर्ष्युः परसुखं दृष्ट्वा अन्यस्य न बुभूषकः ।&#x9;025a&lt;br&gt;&#xA;त्रिवर्गहन्ता चान्येषामात्मकामानुवर्तकः ॥&#x9;025c&lt;br&gt;&#xA;नृशंसगुणभूयिष्ठं पुरा कर्म कृतं मया ।&#x9;026a&lt;br&gt;&#xA;स्मृत्वा तदनुतप्येऽहं हित्वा प्रियमिवात्मजम् ॥&#x9;026c&lt;br&gt;&#xA;शुभानां नाभिजानामि कृतानां कर्मणां फलम् ।&#x9;027a&lt;br&gt;&#xA;माता च पूजिता वृद्धा ब्राह्मणश्चार्चितो मया ॥&#x9;027c&lt;br&gt;&#xA;सकृज्जातिगुणोपेतः सङ्गत्या गृहमागतः ।&#x9;028a&lt;br&gt;&#xA;अतिथिः पूजितो ब्रह्मंस्तेन मां नाजहात्स्मृतिः ॥&#x9;028c&lt;br&gt;&#xA;कर्मणामेव चैवाहं सुखाशामिव लक्षये ।&#x9;029a&lt;br&gt;&#xA;तच्छ्रोतुमहमिच्छामि त्वत्तः श्रेयस्तपोधन ॥ &#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/180/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/180/</guid>
      <description>&lt;p&gt;श्रीः&#xA;अध्यायः 180&lt;/p&gt;&#xA;&lt;p&gt;व्यासेन कीटाय राज्यदानम् ॥ 1 ॥&lt;/p&gt;&#xA;&lt;p&gt;व्यास उवाच &#x9;001&lt;br&gt;&#xA;शुभेन कर्मणा यद्वै तिर्यग्योनौ न मुह्यसे ।&#x9;001a&lt;br&gt;&#xA;ममैव कीट तत्कर्म येन त्वं न प्रमुह्यसे ॥&#x9;001c&lt;br&gt;&#xA;अहं त्वां दर्शनादेव तारयामि तपोबलात् ।&#x9;002a&lt;br&gt;&#xA;तपोबलाद्धि बलवद्बलमन्यन्न विद्यते ॥&#x9;002c&lt;br&gt;&#xA;जानामि पापैः स्वकृतैर्गतं त्वां कीट कीटताम् ।&#x9;003a&lt;br&gt;&#xA;अवाप्स्यसि परं धर्मं मानुष्ये यदि मन्यसे ॥&#x9;003c&lt;br&gt;&#xA;कर्मभूमिकृतं देवा भुञ्जते तिर्यगाश्च ये ।&#x9;004a&lt;br&gt;&#xA;धन्या अपि मनुष्येषु कामार्थाश्च यथा गुणाः ॥&#x9;004c&lt;br&gt;&#xA;वाग्बुद्धिपाणिपादैश्च समुपेता विपश्चितः ।&#x9;005a&lt;br&gt;&#xA;किमायाति मनुष्यस्य मन्दस्यार्थस्य जीवतः ॥&#x9;005c&lt;br&gt;&#xA;दैवे यः कुरुते पूजां विप्राग्निशशिसूर्ययोः ।&#x9;006a&lt;br&gt;&#xA;ब्रुवन्नपि कथां पुण्यां तत्र कीट त्वमेष्यसि ॥&#x9;006c&lt;br&gt;&#xA;गुणभूतानि भूतानि तत्र त्वमुपभोक्ष्यसे ।&#x9;007a&lt;br&gt;&#xA;क्रमात्तेऽहं विनेष्यामि ब्रह्मत्वं यदि चेच्छसि ।&#x9;007c&lt;br&gt;&#xA;भीष्म उवाच &#x9;007&lt;br&gt;&#xA;स तथेति प्रतिश्रुत्य कीटः समवतिष्ठत ॥&#x9;007e&lt;br&gt;&#xA;*तमृषिं द्रष्टुमगमत्सर्वास्वन्यासु योनिषु ॥&#x9;008ac&lt;br&gt;&#xA;श्वाविद्गोधावराहाणां तथैव मृगपक्षिणाम् ।&#x9;009a&lt;br&gt;&#xA;श्वपाकशूद्रवैश्यानां क्षत्रियाणां च योनिषु ॥&#x9;009c&lt;br&gt;&#xA;स कीटे एवमाख्यातमृषिणा सत्यवादिना ।&#x9;010a&lt;br&gt;&#xA;प्रतिस्मृत्याथ जग्राह पादौ मूर्ध्नि कृताञ्जलिः ॥&#x9;010c&lt;br&gt;&#xA;कीट उवाच &#x9;011&lt;br&gt;&#xA;इदं तदतुलं स्थानमीप्सितं दशभिर्गुणैः ।&#x9;011a&lt;br&gt;&#xA;यदहं प्राप्य कीटत्वमागतो राजपुत्रताम् ॥&#x9;011c&lt;br&gt;&#xA;वहन्ति मामतिबलाः कुञ्जरा हेममालिनः ।&#x9;012a&lt;br&gt;&#xA;स्यन्दनेषु च काम्भोजा युक्ताःसमरवाजिनः ॥&#x9;012c&lt;br&gt;&#xA;उष्ट्राश्वतरयुक्तानि यानानि च वहन्ति माम् ।&#x9;013a&lt;br&gt;&#xA;सबान्धवः सहामात्यश्चाश्नामि पिशिताशनम् ॥&#x9;013c&lt;br&gt;&#xA;गृहेषु स्वनिवासेषु सुखेषु शयनेषु च ।&#x9;014a&lt;br&gt;&#xA;वरार्हेषु महाभाग स्वपामि च सुपूजितः ॥&#x9;014c&lt;br&gt;&#xA;सर्वेष्वपररात्रेषु सूतमागधवन्दिनः ।&#x9;015a&lt;br&gt;&#xA;स्तुवन्ति मां यथा देवा महेन्द्रं प्रियवादिनः ॥&#x9;015c&lt;br&gt;&#xA;प्रसादात्सत्यसन्धस्य भवतोऽमिततेजसः ।&#x9;016a&lt;br&gt;&#xA;यदहं कीटतां प्राप्य स्मृतिजाता जुगुप्सिताम् ।&#x9;016c&lt;br&gt;&#xA;ननु नाशोस्ति पापस्य यन्मयोपचितं पुरा ॥&#x9;016e&lt;br&gt;&#xA;[नमस्तेऽस्तु महाप्राज्ञ किं करोमि प्रशाधि माम् ।&#x9;017a&lt;br&gt;&#xA;त्वत्तपोबलनिर्दिष्टमिदं ह्यधिगतं मया ॥]&#x9;017c&lt;br&gt;&#xA;व्यास उवाच &#x9;018&lt;br&gt;&#xA;[अर्चितोऽहं त्वया राजन्वाग्भिरद्य यदृच्छया ।&#x9;018a&lt;br&gt;&#xA;अद्य ते कीटतां प्राप्य स्मृतिर्जाताजुगुप्सिताम् ॥]&#x9;018c&lt;br&gt;&#xA;शूद्रेणार्थप्रधानेन नृशंसेनाततायिना ।&#x9;019a&lt;br&gt;&#xA;ममैतद्दर्शनं प्राप्तं तच्च वै सुकृतं पुरा ।&#x9;019c&lt;br&gt;&#xA;तिर्यग्योनौ स्म जातेन मम चाभ्यर्चनात्तथा ॥&#x9;019e&lt;br&gt;&#xA;इतस्त्वं राजपुत्रत्वाद्ब्राह्मण्यं समवाप्स्यसि ।&#x9;020a&lt;br&gt;&#xA;गोब्राह्मणकृते प्राणान्हित्वाऽऽत्मीयान्रणाजिरे ॥&#x9;020c&lt;br&gt;&#xA;भीष्म उवाच &#x9;021&lt;br&gt;&#xA;राजपुत्रः सुखं प्राप्य ईजे चैवाप्तदक्षिणैः ।&#x9;021a&lt;br&gt;&#xA;अथ चोद्दीप्यत स्वर्गे प्रभूतोप्यव्ययः सुखी ॥&#x9;021c&lt;br&gt;&#xA;तिर्यग्योन्याः शूद्रतामभ्यपैति शूद्रो वैश्यं क्षत्रियत्वं च वैश्यः ।&#x9;022a&lt;br&gt;&#xA;वृत्तश्लाघी क्षत्रियो ब्राह्मणत्वं स्वर्गं पुण्याद्ब्राह्मणः साधुवृत्तः ॥ &#x9;022c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/181/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/181/</guid>
      <description>&lt;p&gt;श्रीः&#xA;अध्यायः 181&lt;/p&gt;&#xA;&lt;p&gt;कीटेन व्यासचोदनया राज्यपालनपूर्वकं जन्मान्तरे ब्राह्मण्यलाभेन तपश्चर्यादिना ब्रह्मसालोक्याधिगमः ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;क्षत्रधर्ममनुप्राप्तः स्मरन्नेव च वीर्यवान् ।&#x9;001a&lt;br&gt;&#xA;त्यक्त्वा हि कीटतां राजंश्चचार विपुलं तपः ॥&#x9;001c&lt;br&gt;&#xA;तस्य धर्मार्थविदुषो दृष्ट्वा तद्विपुलं तपः ।&#x9;002a&lt;br&gt;&#xA;आजगाम द्विजश्रेष्ठः कृष्णद्वैपायनस्तदा ॥&#x9;002c&lt;br&gt;&#xA;व्यास उवाच &#x9;003&lt;br&gt;&#xA;क्षात्रादेव व्रतात्कीट भूतानां परिपालय ।&#x9;003a&lt;br&gt;&#xA;क्षात्रं देवव्रतं ध्यासंस्ततो विप्रत्वमेष्यसि ॥&#x9;003c&lt;br&gt;&#xA;पाहि सर्वाः प्रजाः सम्यक् शुभाशुभविदात्मवान् ।&#x9;004a&lt;br&gt;&#xA;शुभैः संविभजन्कामैरशुभानां च भावनैः ॥&#x9;004c&lt;br&gt;&#xA;आत्मवान्भव सुप्रीतः स्वधर्माचरणे रतः ।&#x9;005a&lt;br&gt;&#xA;क्षात्रीं तनुं समुत्सृज्य ततो विप्रत्वमेष्यसि ॥&#x9;005c&lt;br&gt;&#xA;भीष्म उवाच &#x9;006&lt;br&gt;&#xA;सोऽप्यरण्यादभिप्रेत्य पुनरेव युधिष्ठिर ।&#x9;006a&lt;br&gt;&#xA;महर्षेर्वचनं श्रुत्वा प्रजा धर्मेण पालयन् ॥&#x9;006c&lt;br&gt;&#xA;अचिरेणैव कालेन कीटः पार्थिवसत्तम ।&#x9;007a&lt;br&gt;&#xA;प्रजापालनधर्मेण प्रेत्य विप्रत्वमागतः ॥&#x9;007c&lt;br&gt;&#xA;ततस्तं ब्राह्मणं द्रष्टुं पुनरेव महायशाः ।&#x9;008a&lt;br&gt;&#xA;आजगाम महाप्राज्ञः कृष्णद्वैपायनस्तदा ॥&#x9;008c&lt;br&gt;&#xA;व्यास उवाच &#x9;009&lt;br&gt;&#xA;भोभो ब्रह्मर्षभ श्रीमन्मा व्यथिष्ठाः कथञ्चन ।&#x9;009a&lt;br&gt;&#xA;शुभकृच्छुभयोनीषु पापकृत्पापयोनिषु ॥&#x9;009c&lt;br&gt;&#xA;उपपद्यति धर्मज्ञ यथाधर्मं यथाव्रतम् ।&#x9;010a&lt;br&gt;&#xA;तस्मान्मृत्युभयात्कीट मा व्यथिष्ठाः कथञ्चन ।&#x9;010c&lt;br&gt;&#xA;धर्मलाभात्परं न स्यात्तस्माद्धर्मं चरोत्तमम् ॥&#x9;010e&lt;br&gt;&#xA;कीट उवाच &#x9;011&lt;br&gt;&#xA;सुखात्सुखतरं प्राप्तो भगवंस्त्वत्कृते ह्यहम् ।&#x9;011a&lt;br&gt;&#xA;धर्ममूलं शुभं प्राप्य पाप्मा नष्ट इहाद्य मे ॥&#x9;011c&lt;br&gt;&#xA;भीष्म उवाच &#x9;012&lt;br&gt;&#xA;भगवद्वचनात्कीटो ब्राह्मण्यं प्राप्य दुर्लभम् ।&#x9;012a&lt;br&gt;&#xA;अकरोत्पृथिवीं राजन्यज्ञयूपशताङ्किताम् ।&#x9;012c&lt;br&gt;&#xA;ततः सालोक्यमगमद्ब्रह्मणो ब्रह्मवित्तमः ॥&#x9;012e&lt;br&gt;&#xA;अथ पापहरं कीटः पार्थ ब्रह्म सनातनम् ।&#x9;013a&lt;br&gt;&#xA;स्वकर्मफलनिर्वृत्तं व्यासस्य वचनात्तदा ॥&#x9;013c&lt;br&gt;&#xA;कुरुक्षेत्रे युद्धहताः पुण्ये क्षत्रियपुङ्गवाः ।&#x9;014a&lt;br&gt;&#xA;सम्प्राप्तास्ते गतिं पुण्यां तन्मा त्वं शोच पुत्रक ॥ &#x9;014c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/182/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/182/</guid>
      <description>&lt;p&gt;श्रीः&#xA;अध्यायः 182&lt;/p&gt;&#xA;&lt;p&gt;भीष्मेण युधिष्ठिरम् प्रति विद्यातपोदानानां मध्ये दानप्रशंसनपरव्यासमैत्रेयसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;विद्या तपश्च दानं च किमेतेषां विशिष्यते ।&#x9;001a&lt;br&gt;&#xA;पृच्छामि त्वां सतां श्रेष्ठ तन्मे ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;मैत्रेयस्य च संवादं कृष्णद्वैपायनस्य च ॥&#x9;002c&lt;br&gt;&#xA;कृष्णद्वैपायनो राजन्नज्ञातचरितं चरन् ।&#x9;003a&lt;br&gt;&#xA;वाराणस्यामुपातिष्ठन्मैत्रेयं स्वैरिणीकुले ॥&#x9;003c&lt;br&gt;&#xA;तमुपच्छन्नमासीनं ज्ञात्वा स मुनिसत्तमः ।&#x9;004a&lt;br&gt;&#xA;अर्चित्वा भोजयामास मैत्रेयोऽशनमुत्तमम् ॥&#x9;004c&lt;br&gt;&#xA;तदन्नमुत्तमं भुक्त्वा गुणवत्सार्वकामिकम् ।&#x9;005a&lt;br&gt;&#xA;उत्तिष्ठमानोऽस्मयत प्रीतः कृष्णो महामनाः ॥&#x9;005c&lt;br&gt;&#xA;तमुत्स्मयन्तं सम्प्रेक्ष्य मैत्रेयः कृष्णमब्रवीत् ।&#x9;006a&lt;br&gt;&#xA;कारणं ब्रूहि धर्मात्मन्व्यस्मयिष्ठाः कुतश्च ते ।&#x9;006c&lt;br&gt;&#xA;तपस्विनो धृतिमतः प्रमोदः समुपागतः ॥&#x9;006e&lt;br&gt;&#xA;एतदिच्छामि ते विद्वन्नभिवाद्य प्रणम्य च ।&#x9;007a&lt;br&gt;&#xA;आत्मनश्च तपोभाग्यं सुखभाग्यं ममेह च ॥&#x9;007c&lt;br&gt;&#xA;&#39;तपोभाग्यान्महाभाग सुखभाग्यात्तथैव च ।&#39;&#x9;008a&lt;br&gt;&#xA;पृथगाचरितं तात पृथगाचरितात्मनः ।&#x9;008c&lt;br&gt;&#xA;अल्पान्तरमहं मन्ये विशिष्टमपि चान्वयात् ॥&#x9;008e&lt;br&gt;&#xA;व्यास उवाच &#x9;009&lt;br&gt;&#xA;अतिच्छेदातिवादाभ्यां स्मयोऽयं समुपागतः ।&#x9;009a&lt;br&gt;&#xA;असत्यं वेदवचनं कस्माद्वेदोऽनृतं वदेत् ॥&#x9;009c&lt;br&gt;&#xA;त्रीण्येव तु पदान्याहुः पुरुषस्योत्तमं प्रति ।&#x9;010a&lt;br&gt;&#xA;न द्रुह्येच्चैव दद्याच्च सत्यं चैव परान्वदेत् ॥&#x9;010c&lt;br&gt;&#xA;इति वेदोक्तमृषिभिः पुरस्तात्परिकल्पितम् ।&#x9;011a&lt;br&gt;&#xA;इदानीं चैव नः कृत्यं पुरस्ताच्च परिश्रुतम् ॥&#x9;011c&lt;br&gt;&#xA;अल्पोऽपि तादृशो न्यासो भवत्युत महाफलः ।&#x9;012a&lt;br&gt;&#xA;तृषिताय च यद्दत्तं हृदयेनानसूयता ॥&#x9;012c&lt;br&gt;&#xA;तोषितास्त्रिदशा यत्ते दत्त्वैतद्दर्शनं मम ।&#x9;013a&lt;br&gt;&#xA;अजैषीर्महतो लोकान्महायज्ञैरिव प्रभो ॥&#x9;013c&lt;br&gt;&#xA;ततो दानपवित्रेण प्रीतोऽस्मि तपसैव च ।&#x9;014a&lt;br&gt;&#xA;दूरात्पुण्यवतो गन्धः पुण्यस्यैव च दर्शनात् ॥&#x9;014c&lt;br&gt;&#xA;पुण्यश्च वातिगन्धस्ते मन्ये कर्म विधानजम् ।&#x9;015a&lt;br&gt;&#xA;अथ कर्मार्जितस्तात यथाचैवानुलेपनात् ॥&#x9;015c&lt;br&gt;&#xA;शुभं सर्वपवित्रेभ्यो दानमेव परं द्विज ।&#x9;016a&lt;br&gt;&#xA;[नोचेत्सर्वपवित्रेभ्यो दानमेव परं भवेत् ॥]&#x9;016c&lt;br&gt;&#xA;यानीमान्युत्तमानीह वेदोक्तानि प्रशंसति ।&#x9;017a&lt;br&gt;&#xA;तेषां श्रेष्ठतरं दानमिति मे नात्र संशयः ॥&#x9;017c&lt;br&gt;&#xA;दानवद्भिः कृतः पन्था येन यान्ति मनीषिणः ।&#x9;018a&lt;br&gt;&#xA;ते हि प्राणस्य दातारस्तेषु धर्मः प्रतिष्ठितः ॥&#x9;018c&lt;br&gt;&#xA;यथा वेदाः स्वधीताश्च यथा चेन्द्रियसंयमः ।&#x9;019a&lt;br&gt;&#xA;सर्वत्यागो यता चेह तथा दानमनुत्तमम् ॥&#x9;019c&lt;br&gt;&#xA;त्वं हि तात सुखादेव शुभमेष्यसि शोभनम् ।&#x9;020a&lt;br&gt;&#xA;सुखात्सुखतरप्राप्तिमाप्नुते मतिमान्नरः ॥&#x9;020c&lt;br&gt;&#xA;तन्नः प्रत्यक्षमेवेदमुपलक्ष्यमसंशयम् ।&#x9;021a&lt;br&gt;&#xA;श्रीमन्तः प्राप्नुवन्त्यर्थान्दानं यज्ञं तथा सुखम् ॥&#x9;021c&lt;br&gt;&#xA;सुखादेव परं दुःखं दुःखादन्यत्परं सुखम् ।&#x9;022a&lt;br&gt;&#xA;दृश्यते हि महाप्राज्ञ नियतं वै स्वभावतः ॥&#x9;022c&lt;br&gt;&#xA;विविधानीह वृत्तानि नरस्याहुर्मनीषिणः ।&#x9;023a&lt;br&gt;&#xA;पुण्यमन्यत्पापमन्यन्न पुण्यं न च पापकम् ॥&#x9;023c&lt;br&gt;&#xA;न वृत्तं मन्यतेऽन्यस्य मन्यतेऽन्यस्य पातकम् ।&#x9;024a&lt;br&gt;&#xA;यथा स्वकर्मनिर्वृत्तं न पुण्यं न च पापकम् ॥&#x9;024c&lt;br&gt;&#xA;यज्ञदानतपःशीला नरा वै पुण्यकर्मिणः ।&#x9;025a&lt;br&gt;&#xA;येऽभिद्रुह्यन्ति भूतानि ते वै पापकृतो जनाः ॥&#x9;025c&lt;br&gt;&#xA;द्रव्याण्याददते चैव दुःखं यान्ति पतन्ति च ।&#x9;026a&lt;br&gt;&#xA;ततोऽन्यत्कर्म यत्किञ्चिन्न पुण्यं न च पातकम् ॥&#x9;026c&lt;br&gt;&#xA;&#39;नित्यं चाकृपणो भुङ्क्ते स्वजनैर्देहि याचतः ।&#x9;027a&lt;br&gt;&#xA;भाग्यक्षयेण क्षीयन्ते नोपभोगेन सञ्चयाः ॥&#39;&#x9;027c&lt;br&gt;&#xA;रमस्वैधस्व मोदस्व देहि दाने रमस्व च ।&#x9;028a&lt;br&gt;&#xA;न त्वामतिभविष्यन्ति वैद्या न च तपस्विनः ॥ &#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/183/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/183/</guid>
      <description>&lt;p&gt;श्रीः&#xA;अध्यायः 183&lt;/p&gt;&#xA;&lt;p&gt;भीष्मेण युधिष्ठिरम् प्रति दानादिप्रशंसापरव्यासमैत्रेयसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;एवमुक्तः प्रत्युवाच मैत्रेयः कर्मपूर्वकः ।&#x9;001a&lt;br&gt;&#xA;अत्यन्तं श्रीमति कुले जातः प्राज्ञो बहुश्रुतः ॥&#x9;001c&lt;br&gt;&#xA;असंशयं महाप्राज्ञ यथैवात्थ तथैव तत् ।&#x9;002a&lt;br&gt;&#xA;अनुज्ञातश्च भवता किञ्चिद्ब्रूयामहं विभो ॥&#x9;002c&lt;br&gt;&#xA;व्यास उवाच &#x9;003&lt;br&gt;&#xA;यद्यदिच्छसि मैत्रेय यावद्यावद्यथायथा ।&#x9;003a&lt;br&gt;&#xA;ब्रूहि तत्वं महाप्राज्ञ शुश्रूषे वचनं तव ॥&#x9;003c&lt;br&gt;&#xA;मैत्रेय उवाच &#x9;004&lt;br&gt;&#xA;निर्दोषं निर्मलं चैव वचनं सत्यसंहितम् ।&#x9;004a&lt;br&gt;&#xA;विद्यातपोभ्यां हि भवान्भावितात्मा न संशयः ॥&#x9;004c&lt;br&gt;&#xA;भवतो भावितात्मत्वाल्लाभोऽयं सुमहान्मम ।&#x9;005a&lt;br&gt;&#xA;भूयो बुद्ध्याऽनुपश्यामि सुसमृद्धतपा इव ॥&#x9;005c&lt;br&gt;&#xA;अपि मे दर्शनादेव भवतोऽभ्युदयो महान् ।&#x9;006a&lt;br&gt;&#xA;मन्ये भवत्प्रसादोऽयं बुद्धिकर्मस्वभावतः ॥&#x9;006c&lt;br&gt;&#xA;तपः श्रुतं च योनिश्चाप्येतद्ब्राह्मण्यकारणम् ।&#x9;007a&lt;br&gt;&#xA;त्रिभिर्गुणैः समुदितः स्नातो भवति वै द्विजः ॥&#x9;007c&lt;br&gt;&#xA;अस्मिंस्तृप्ते च तृप्यन्ति पितरो दैवतानि च ।&#x9;008a&lt;br&gt;&#xA;न हि श्रुतवतां किञ्चिदधिकं ब्राह्मणादृते ॥&#x9;008c&lt;br&gt;&#xA;&#39;असंस्कारात्क्षत्रवैश्यौ नश्येते ब्राह्मणादृते ।&#x9;009a&lt;br&gt;&#xA;शूद्रो नश्यत्यशुश्रूषुराश्रमाणां यथार्हतः ॥&#39;&#x9;009c&lt;br&gt;&#xA;[अन्धं स्यात्तम एवेदं न प्रज्ञायेत किञ्चन ।&#x9;010a&lt;br&gt;&#xA;चातुर्वर्ण्यं न वर्तेत धर्माधर्मावृतानृते ॥]&#x9;010c&lt;br&gt;&#xA;यथाहि सुकृते क्षेत्रे फलं विन्दति मानवः ।&#x9;011a&lt;br&gt;&#xA;एवं दत्त्वा श्रुतवते फलं दाता समश्नुते ॥&#x9;011c&lt;br&gt;&#xA;ब्राह्मणश्चेन्न विन्देत श्रुतवृत्तोपसंहितः ।&#x9;012a&lt;br&gt;&#xA;प्रतिग्रहीता दानस्य मोघं स्याद्धनिनां धनम् ॥&#x9;012c&lt;br&gt;&#xA;अन्नं ह्यविद्वान्हन्त्येवमविद्वांसं च हन्ति तत् ।&#x9;013a&lt;br&gt;&#xA;तच्चान्यं हन्ति यच्चान्यत्स भुक्त्वा हन्यतेऽबुधः ॥&#x9;013c&lt;br&gt;&#xA;प्राहुर्ह्यन्नमदन्विद्वान्पुनर्जनयतीश्वरः ।&#x9;014a&lt;br&gt;&#xA;स चान्नाज्जायते तस्मात्सूक्ष्म एष व्यतिक्रमः ॥&#x9;014c&lt;br&gt;&#xA;&#39;ब्राह्मं ह्यनुपयोगी यो ददंश्चान्नमसंशयम् ।&#x9;015a&lt;br&gt;&#xA;यस्तारयति वै विद्वान्पितॄन्देवान्सदाऽमृतान् ||&#39; &#x9;015c&lt;br&gt;&#xA;यदेव ददतः पुण्यं तदेव प्रतिगृह्णतः ।&#x9;016a&lt;br&gt;&#xA;न ह्येकचक्रं वर्तेत इत्येवमृषयो विदुः ॥&#x9;016c&lt;br&gt;&#xA;यत्र वै ब्राह्मणाः सन्ति श्रुतवृत्तोपसंहिताः ।&#x9;017a&lt;br&gt;&#xA;तत्र दानफलं पुण्यमिह चामुत्र चाश्नुते ॥&#x9;017c&lt;br&gt;&#xA;ये योनिशुद्धाः सततं तपस्यभिरता भृशम् ।&#x9;018a&lt;br&gt;&#xA;दानाध्ययनसम्पन्नास्ते वै पूज्यतमाः सदा ॥&#x9;018c&lt;br&gt;&#xA;तैर्हि सद्भिः कृतः पन्था देवयानो न मुह्यते ।&#x9;019a&lt;br&gt;&#xA;ते हि स्वर्गस्य नेतारो यज्ञवाहाः सनातनाः ॥ &#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/184/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/184/</guid>
      <description>&lt;p&gt;श्रीः&#xA;अध्यायः 184&lt;/p&gt;&#xA;&lt;p&gt;भीष्मेण युधिष्ठिरम् प्रति विद्यातपोदानप्रशंसापरव्यासमैत्रेयसंवादानुवादः ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;एवमुक्तः स भगवान्मैत्रेयं प्रत्यभाषत ।&#x9;001a&lt;br&gt;&#xA;दिष्ट्यैतत्त्वं विजानासि दिष्ट्या ते बुद्धिरीदृशी ||&#x9;001c&lt;br&gt;&#xA;लोको ह्ययं गुणानेव भूयिष्ठं सम्प्रशंसति ।&#x9;002a&lt;br&gt;&#xA;रूपमानो वयोमानो धनविद्यामदस्तथा ॥&#x9;002c&lt;br&gt;&#xA;दिष्ट्या नाभिभवन्ति त्वां दैवस्तेऽयमनुग्रहः ।&#x9;003a&lt;br&gt;&#xA;तत्ते बहुगुणं दानं वर्तयिष्यामि तच्छृणु ॥&#x9;003c&lt;br&gt;&#xA;यानीहागमशास्त्राणि याश्च काश्चित्प्रिवृत्तयः ।&#x9;004a&lt;br&gt;&#xA;तानि वेदं पुरस्कृत्य प्रवृत्तानि यथाक्रमम् ||&#x9;004c&lt;br&gt;&#xA;अहं दानं प्रशंसामि भवानपि तपःश्रुतेः ।&#x9;005a&lt;br&gt;&#xA;तपः पवित्रं वेदस्य तपः स्वर्गस्य साधनम् ॥&#x9;005c&lt;br&gt;&#xA;तपसा महदाप्नोति विद्यया चेति नः श्रुतम् ।&#x9;006a&lt;br&gt;&#xA;तपसैव चापनुदेद्यच्चान्यदपि दुष्कृतम् ॥&#x9;006c&lt;br&gt;&#xA;यद्यद्धि किञ्चित्सन्धाय पुरुषस्तप्यते तपः ।&#x9;007a&lt;br&gt;&#xA;सर्वमेतदवाप्नोति ब्राह्मणो वेदपारगः ॥&#x9;007c&lt;br&gt;&#xA;दुरन्वयं दुष्प्रधर्षं दुरापं दुरतिक्रमम् ।&#x9;008a&lt;br&gt;&#xA;सर्वं वै तपसाऽभ्येति तपो हि बलवत्तरम् ॥&#x9;008c&lt;br&gt;&#xA;सुरापः स्वर्णहारी च भ्रूणहा गुरुतल्पगः ।&#x9;009a&lt;br&gt;&#xA;तपसा तरते सर्वमेनसश्च प्रमुच्यते ॥&#x9;009c&lt;br&gt;&#xA;सर्वो वैद्यस्तु चक्षुष्मानपि यादृशतादृशः ।&#x9;010a&lt;br&gt;&#xA;तपस्विनं तथैवाहुस्ताभ्यां कार्यं सतां मतम् ॥&#x9;010c&lt;br&gt;&#xA;सर्वे पूज्याः श्रुतधनास्तथैव च तपस्विनः ।&#x9;011a&lt;br&gt;&#xA;दानप्रदाः सुखं प्रेत्य प्राप्नुवन्तीह च श्रियम् ॥&#x9;011c&lt;br&gt;&#xA;इमं च ब्रह्मलोकं च लोकं च बलवत्तरम् ।&#x9;012a&lt;br&gt;&#xA;अन्नदानैः सुकृतिनः प्रतिपद्यन्ति लौकिकम् ॥&#x9;012c&lt;br&gt;&#xA;पूजिताः पूजयन्त्येते मानिता मानयन्ति च ।&#x9;013a&lt;br&gt;&#xA;स दाता यत्र यत्रैति सर्वतः सम्प्रणूयते ॥&#x9;013c&lt;br&gt;&#xA;अकर्ता चैव कर्ता च लभते यस्य यादृशम् ।&#x9;014a&lt;br&gt;&#xA;यदि चोर्ध्वं यद्यधो वा स्वान्लोकानभियास्यति ॥&#x9;014c&lt;br&gt;&#xA;प्राप्स्यसि त्वन्नपानानि यानि दास्यसि कर्हिचित् ।&#x9;015a&lt;br&gt;&#xA;मेधाव्यसि कुले जातः श्रुतवाननृशंसवान् ॥&#x9;015c&lt;br&gt;&#xA;कौमारदारो व्रतवान्मैत्रेय निरतो भव ।&#x9;016a&lt;br&gt;&#xA;[एतद्गृहाण प्रथमं प्रशस्तं गृहमेधिनाम् ॥&#x9;016c&lt;br&gt;&#xA;यो भर्ता वासितातुष्टो भर्तुस्तुष्टा च वासिता ।&#x9;017a&lt;br&gt;&#xA;यस्मिन्नेवं कुले सर्वं कल्याणं तत्र वर्तते ॥&#x9;017c&lt;br&gt;&#xA;अद्भिर्गात्रान्मलमिव तमोऽग्निप्रभया यथा ।]&#x9;018a&lt;br&gt;&#xA;दानेन तपसा चैव विष्णोरभ्यर्चनेन च ।&#x9;018c&lt;br&gt;&#xA;&#39;ब्राह्मणः स महाभाग तरेत्संसारसागरात् ॥&#x9;018e&lt;br&gt;&#xA;स्वकर्मशुद्धसत्त्वानां तपोभिर्निर्मलात्मनाम् ।&#x9;019a&lt;br&gt;&#xA;विद्यया गतमोहानां तारणाय हरिः स्मृतः ॥&#x9;019c&lt;br&gt;&#xA;तदर्चनपरो नित्यं तद्भक्तस्तं नमस्कुरु ।&#x9;020a&lt;br&gt;&#xA;तद्भक्ता न विनश्यन्ति ह्यष्टाक्षरपरायणाः ॥&#x9;020c&lt;br&gt;&#xA;प्रणवोपासनपराः परमार्थपरास्त्विह ।&#x9;021a&lt;br&gt;&#xA;एतैः पावय चात्मानं सर्वपापमपोह्य च ॥&#39;&#x9;021c&lt;br&gt;&#xA;स्वस्ति प्राप्नुहि मैत्रेय गृहान्साधु व्रजाम्यहम् ।&#x9;022a&lt;br&gt;&#xA;एतन्मनसि कर्तव्यं श्रेय एवं भविष्यति ॥&#x9;022c&lt;br&gt;&#xA;तं प्रणम्याथ मैत्रेयः कृत्वा चापि प्रदक्षिणम् ।&#x9;023a&lt;br&gt;&#xA;स्वस्ति प्राप्नोतु भगवानित्युवाच कृताञ्जलिः ॥ &#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/185/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/185/</guid>
      <description>&lt;p&gt;श्रीः&#xA;अध्यायः 185&lt;/p&gt;&#xA;&lt;p&gt;भीष्मेण युधिष्ठिरम् प्रति पतिव्रताधर्मप्रतिपादकशाण्डिलीसुमनासंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;स्त्रीणां हि समुदाचारं सर्वधर्मविदांवर ।&#x9;001a&lt;br&gt;&#xA;श्रोतुमिच्छाम्यहं त्वत्तस्तन्मे ब्रूहि पितामह ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;सर्वज्ञां सर्वतत्त्वज्ञां देवलोके मनस्विनीम् ।&#x9;002a&lt;br&gt;&#xA;कैकेयी सुमना नाम शाण्डिलीं पर्यपृच्छत ॥&#x9;002c&lt;br&gt;&#xA;केन वृत्तेन कल्याणि समाचारेण केन वा ।&#x9;003a&lt;br&gt;&#xA;विधूय सर्वपापानि देवलोकं त्वमागता ॥&#x9;003c&lt;br&gt;&#xA;हुताशनशिखेव त्वं ज्वलमाना स्वतेजसा ।&#x9;004a&lt;br&gt;&#xA;सुता ताराधिपस्येव प्रभया दिवमागता ॥&#x9;004c&lt;br&gt;&#xA;अरजांसि च वस्त्राणि धारयन्ती गतक्लमा ।&#x9;005a&lt;br&gt;&#xA;विमानस्था शुभा भासि सहस्रगुणमोजसा ॥&#x9;005c&lt;br&gt;&#xA;न त्वमल्पेन तपसा दानेन नियमेन वा ।&#x9;006a&lt;br&gt;&#xA;इमं लोकमनुप्राप्ता त्वं हि तत्त्वं वदस्व मे ॥&#x9;006c&lt;br&gt;&#xA;इति पृष्टा सुमनया मधुरं चारुहासिनी ।&#x9;007a&lt;br&gt;&#xA;शाण्डिली निभृतं वाक्यं सुमनामिदमब्रवीत् ॥&#x9;007c&lt;br&gt;&#xA;नाहं काषायवसना नापि वल्कलधारिणी ।&#x9;008a&lt;br&gt;&#xA;न च मुण्डा च जटिला भूत्वा देवत्वमागता ॥&#x9;008c&lt;br&gt;&#xA;अहितानि च वाक्यानि सर्वाणि परुषाणि च ।&#x9;009a&lt;br&gt;&#xA;अप्रमत्ता च भर्तारं कदाचिन्नाहमब्रवम् ॥&#x9;009c&lt;br&gt;&#xA;देवतानां पितॄणां च ब्राह्मणानां च पूजने ।&#x9;010a&lt;br&gt;&#xA;अप्रमत्ता सदा युक्ता श्वश्रूश्वशुरवर्तिनी ॥&#x9;010c&lt;br&gt;&#xA;पैशुन्ये न प्रवर्तामि न ममैतन्मनो गतम् ।&#x9;011a&lt;br&gt;&#xA;अद्वारि न च तिष्ठामि चिरं न कथयामि च ॥&#x9;011c&lt;br&gt;&#xA;असद्वा हसितं किञ्चिदहितं वाऽपि कर्मणा ।&#x9;012a&lt;br&gt;&#xA;रहस्यमरहस्यं वा न प्रवर्तामि सर्वथा ॥&#x9;012c&lt;br&gt;&#xA;कार्यार्थे निर्गतं चापि भर्तारं गृहमागतम् ।&#x9;013a&lt;br&gt;&#xA;आसनेनोपसंयोज्य पूजयामि समाहिता ॥&#x9;013c&lt;br&gt;&#xA;यदन्नं नाभिजानाति यद्भोज्यं नाभिनन्दति ।&#x9;014a&lt;br&gt;&#xA;भक्ष्यं वा यदि वा लेह्यं तत्सर्वं वर्जयाम्यहम् ॥&#x9;014c&lt;br&gt;&#xA;कुटुम्बार्थे समानीतं यत्किञ्चित्कार्यमेव तु ।&#x9;015a&lt;br&gt;&#xA;पुनरुत्थाय तत्सर्वं कारयामि करोमि च ॥&#x9;015c&lt;br&gt;&#xA;अग्निसंरक्षणपरा गृहशुद्धिं च कारये ।&#x9;016a&lt;br&gt;&#xA;कुमारान्पालये नित्यं कुमारीं परिशिक्षये ॥&#x9;016c&lt;br&gt;&#xA;आत्मप्रियाणि हित्वाऽपि गर्भसंरक्षणे रता ।&#x9;017a&lt;br&gt;&#xA;बालानां वर्जये नित्यं शापं कोपं प्रतापनम् ॥&#x9;017c&lt;br&gt;&#xA;अविक्षिप्तानि धान्यानि नान्नविक्षेपणं गृहे ।&#x9;018a&lt;br&gt;&#xA;रक्तवत्स्पृहये गेहे गावः सयवसोदकाः ।&#x9;018c&lt;br&gt;&#xA;समुद्गम्य च शुद्धाऽहं भिक्षां दद्यां द्विजातिषु ॥&#x9;018e&lt;br&gt;&#xA;प्रवासं यदि मे याति भर्ता कार्येण केनचित् ।&#x9;019a&lt;br&gt;&#xA;मङ्गलैर्बहुभिर्युक्ता भवामि नियता तदा ॥&#x9;019c&lt;br&gt;&#xA;अञ्जनं रोचनां चैव स्नानं माल्यानुलेपनम् ।&#x9;020a&lt;br&gt;&#xA;प्रसाधनं च निष्क्रान्ते नाभिनन्दामि भर्तरि ॥&#x9;020c&lt;br&gt;&#xA;नोत्थापयामि भर्तारं सुखं सुप्तमहं सदा ।&#x9;021a&lt;br&gt;&#xA;आतुरेष्वपि कार्येषु तेन तुष्यति मे मनः ।&#x9;021c&lt;br&gt;&#xA;नोत्थापये सुखं सुप्तं ह्यातुरं पालये पतिम् ॥&#x9;021e&lt;br&gt;&#xA;नायासयामि भर्तारं कुटुम्बार्थेऽपि सर्वदा ।&#x9;022a&lt;br&gt;&#xA;गुप्तगुह्या सदा चास्मि सुसम्मृष्टनिवेशना ॥&#x9;022c&lt;br&gt;&#xA;इमं धर्मपथं नारी पालयन्ती समाहिता ।&#x9;023a&lt;br&gt;&#xA;अरुन्धतीव नारीणीस्वर्गलोके महीयते ॥&#x9;023c&lt;br&gt;&#xA;भीष्म उवाच &#x9;024&lt;br&gt;&#xA;एतदाख्याय सा देवी सुमनायै तपस्विनी ।&#x9;024a&lt;br&gt;&#xA;पतिधर्मं महाभागा जगामादर्शनं तदा ॥&#x9;024c&lt;br&gt;&#xA;यश्चेदं पाण्डवाख्यानं पठेत्पर्वणि पर्वणि ।&#x9;025a&lt;br&gt;&#xA;स देवलोकं सम्प्राप्य नन्दने स सुखी वसेत् ॥ &#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/186/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/186/</guid>
      <description>&lt;p&gt;श्रीः&#xA;अध्यायः 186&lt;/p&gt;&#xA;&lt;p&gt;युधिष्ठिरेणावश्यवेद्योपास्येषु परावधिम् पृष्टेन भीष्मेण तम् प्रति श्रीनारायणमहिमप्रतिपादकनारदपुण्डरीकसंवादानुवादपूर्वकं नारायणस्य सर्वोत्कृष्टत्वेन वेद्यत्वोपास्यत्वविधानम् ॥ 1 ॥&lt;/p&gt;&#xA;&lt;p&gt;&#39;*युधिष्ठिर उवाच &#x9;001&lt;br&gt;&#xA;यज्ज्ञेयं परमं कृत्यमनुष्ठेयं महात्मभिः ।&#x9;001a&lt;br&gt;&#xA;सारं मे सर्वशास्त्राणां वक्तुमर्हस्यनुग्रहात् ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;श्रूयतामिदमत्यन्तं गूढं संसारमोचनम् ।&#x9;002a&lt;br&gt;&#xA;श्रोतव्यं च त्वया सम्यग्ज्ञातव्यं च विशाम्पते ॥&#x9;002c&lt;br&gt;&#xA;पुण्डरीकः पुरा विप्रः पुण्यतीर्थे जपान्वितः ।&#x9;003a&lt;br&gt;&#xA;नारदं परिपप्रच्छ श्रेयो योगपरं मुनिम् ॥&#x9;003c&lt;br&gt;&#xA;नारदश्चाब्रवीदेनं ब्रह्मणोक्तं महात्मना ॥&#x9;004ac&lt;br&gt;&#xA;शृणुष्वावहितस्तात ज्ञानयोगमनुत्तमम् ।&#x9;005a&lt;br&gt;&#xA;अप्रभूतं प्रभूतार्थं वेदशास्त्रार्थसंयुतम् ।&#x9;005c&lt;br&gt;&#xA;यः परः प्रकृते प्रोक्तः पुरुषः पञ्चविंशकः ।&#x9;006a&lt;br&gt;&#xA;स एव सर्वभूतात्मा नर इत्यभिधीयते ॥&#x9;006c&lt;br&gt;&#xA;नराज्जातानि तत्वानि नाराणीति ततो विदुः ।&#x9;007a&lt;br&gt;&#xA;तान्येव चायनं तस्य तेन नारायणः स्मृतः ॥&#x9;007c&lt;br&gt;&#xA;नारायणाज्जगत्सर्वं सर्गकाले प्रजायते ।&#x9;008a&lt;br&gt;&#xA;तस्मिन्नेव पुनस्तच्च प्रलये सम्प्रलीयते ॥&#x9;008c&lt;br&gt;&#xA;नारायणः परं ब्रह्म तत्वं नारायणः परः ।&#x9;009a&lt;br&gt;&#xA;परादपि परश्चासौ तस्मान्नास्ति परात्परः ॥&#x9;009c&lt;br&gt;&#xA;वासुदेवं तथा विष्णुमात्मानं च तथा विदुः ।&#x9;010a&lt;br&gt;&#xA;सञ्ज्ञाभेदैः स एवैकः सर्वशास्त्राभिसंस्कृतः ॥&#x9;010c&lt;br&gt;&#xA;आलोड्य सर्वशास्त्राणि विचार्य च पुनःपुनः ।&#x9;011a&lt;br&gt;&#xA;इदमेकं सुनिष्पन्नं ध्येयो नारायणः सदा ॥&#x9;011c&lt;br&gt;&#xA;तस्मात्त्वं गहनान्सर्वांस्त्यक्त्वा शास्त्रार्थविस्तरान् ।&#x9;012a&lt;br&gt;&#xA;अनन्यचेता ध्यायस्व नारायणमजं विभुम् ॥&#x9;012c&lt;br&gt;&#xA;मुहूर्तमपि यो ध्यायेन्नारायणमतन्द्रितः ।&#x9;013a&lt;br&gt;&#xA;सोऽपि तद्गतिमाप्नोति किं पुनस्तत्परायणः ॥&#x9;013c&lt;br&gt;&#xA;नमो नारायणायेति यो वेद ब्रह्म शाश्वतम् ।&#x9;014a&lt;br&gt;&#xA;अन्त्यकाले जपन्नेति तद्विष्णोः परमं पदम् ॥&#x9;014c&lt;br&gt;&#xA;श्रवणान्मननाच्चैव गीतिस्तुत्यर्चनादिभिः ।&#x9;015a&lt;br&gt;&#xA;आराध्यं सर्वदा ब्रह्म पुरुषेण हितैषिणा ॥&#x9;015c&lt;br&gt;&#xA;लिप्यते न स पापेन नारायणपरायणः ।&#x9;016a&lt;br&gt;&#xA;पुनाति सकलं लोकं सहस्रांशुरिवोदितः ॥&#x9;016c&lt;br&gt;&#xA;ब्रह्मचारी गृहस्थोऽपि वानप्रस्थोऽथ भिक्षुकः ।&#x9;017a&lt;br&gt;&#xA;केशवाराधनं हित्वा नैव याति परां गतिम् ॥&#x9;017c&lt;br&gt;&#xA;जन्मान्तरसहस्रेषु दुर्लभा तद्गता मतिः ।&#x9;018a&lt;br&gt;&#xA;तद्भक्तवत्सलं देवं समाराधय सुव्रत ॥&#x9;018c&lt;br&gt;&#xA;नारदेनैवमुक्तस्तु स विप्रोऽभ्यर्चयद्धरिम् ।&#x9;019a&lt;br&gt;&#xA;स्वप्नोऽपि पुण्डरीकाक्षं शङ्खचक्रगदाधरम् ॥&#x9;019c&lt;br&gt;&#xA;किरीटकुण्डलधरं लसच्छ्रीवत्सकौस्तुभम् ।&#x9;020a&lt;br&gt;&#xA;तं दृष्ट्वा देवदेवेशं प्राणमत्सम्भ्रमान्वितः ॥&#x9;020c&lt;br&gt;&#xA;अथ कालेन महता तथा प्रत्यक्षतां गतः ।&#x9;021a&lt;br&gt;&#xA;संस्तुतः स्तुतिभिर्वेदैर्देवगन्धर्वकिन्नरैः ॥&#x9;021c&lt;br&gt;&#xA;अथ तेनैव भगवानात्मलोकमधोक्षजः ।&#x9;022a&lt;br&gt;&#xA;गतः सम्पूजितः सर्वैः स योगिनिलयो हरिः ॥&#x9;022c&lt;br&gt;&#xA;तस्मात्त्वमपि राजेन्द्र तद्भक्तस्तत्परायणः ।&#x9;023a&lt;br&gt;&#xA;अर्चयित्वा यथायोगं भजस्व पुरुषोत्तमम् ॥&#x9;023c&lt;br&gt;&#xA;अजरममरमेकं ध्येयमाद्यन्तशून्यं सगुणमगुणमाद्यं स्थूलमत्यन्तसूक्ष्मम् ।&#x9;024a&lt;br&gt;&#xA;निरुपममुपमेयं योगिविज्ञानगम्यं त्रिभुवनगुरुमीशं सम्प्रपद्यस्व विष्णुम् ॥&#x9;024c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/187/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/187/</guid>
      <description>&lt;p&gt;श्रीः&#xA;अध्यायः 187&lt;/p&gt;&#xA;&lt;p&gt;भीष्मेण युधिष्ठिरम् प्रति साम्नः सकलवशीकरणोपायत्वे दृष्टान्ततया रक्षोब्राह्मणसंवादानुवादः ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;साम्नि चापि प्रदाने च ज्यायः किं भवतो मतम् ।&#x9;001a&lt;br&gt;&#xA;प्रब्रूहि भरतश्रेष्ठ यदत्र व्यतिरिच्यते ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;साम्ना प्रसाद्यते कश्चिद्दानेन च तथाऽपरः ।&#x9;002a&lt;br&gt;&#xA;पौरुषीं प्रकृतिं ज्ञात्वा तयोरेकतरं भजेत् ॥&#x9;002c&lt;br&gt;&#xA;गुणांस्तु शृणु वैराजन्त्सान्त्वस्य पुरुषर्षभ ।&#x9;003a&lt;br&gt;&#xA;दारुणान्यपि भूतानि सान्त्वेनाराधयेद्यथा ॥&#x9;003c&lt;br&gt;&#xA;अत्राप्युदाहरन्तीममितिहासं पुरातनम् ।&#x9;004a&lt;br&gt;&#xA;गृहीत्वा रक्षसा मुक्तो द्विजातिः कानने यथा ॥&#x9;004c&lt;br&gt;&#xA;कश्चित्तु बुद्धिसम्पन्नो ब्राह्मणो विजने वने ।&#x9;005a&lt;br&gt;&#xA;गृहीतः कृच्छ्रमापन्नो रक्षसा भक्षयिष्यता ॥&#x9;005c&lt;br&gt;&#xA;सुबुद्धिः श्रुतिसम्पन्नो दृष्ट्वा तमतिभीषणम् ।&#x9;006a&lt;br&gt;&#xA;सामैवास्मै प्रयुञ्जानो न मुमोह न विव्यधे ॥&#x9;006c&lt;br&gt;&#xA;रक्षस्तु वाचा सम्पूज्य प्रश्नं पप्रच्छ तं द्विजम् ।&#x9;007a&lt;br&gt;&#xA;मोक्ष्यसे ब्रूहि मे प्रश्नं केनास्मि हरिणः कृशः ॥&#x9;007c&lt;br&gt;&#xA;भीष्म उवाच &#x9;008&lt;br&gt;&#xA;मुहूर्तमथ सञ्चिन्त्य ब्राह्मणस्तं निरीक्ष्य सः ।&#x9;008a&lt;br&gt;&#xA;अभीतवदथाव्यग्रः प्रश्नं प्रतिजगाद ह ॥&#x9;008c&lt;br&gt;&#xA;विदेशस्थो विलोकस्थो विना नूनं सुहृज्जनैः ।&#x9;009a&lt;br&gt;&#xA;विषयानतुलान्भुङ्क्षे तेनासि हरिणः कृशः ॥&#x9;009c&lt;br&gt;&#xA;नूनं मित्राणि ते रक्षः साधूपचरितान्यपि ।&#x9;010a&lt;br&gt;&#xA;स्वदोषात्तु परित्यज्य तेनासि हरिणः कृशः ॥&#x9;010c&lt;br&gt;&#xA;अवृत्त्या पीड्यमानोऽपि वृत्त्युपायान्विगर्हयन् ।&#x9;011a&lt;br&gt;&#xA;महार्थान्ध्यायसे नूनं तेनासि हरिणः कृशः ॥&#x9;011c&lt;br&gt;&#xA;परकार्याधिकारस्थाः सद्गुणैरधमा नराः ।&#x9;012a&lt;br&gt;&#xA;अवजानन्ति नूनं त्वां तेनासि हरिणः कृशः ॥&#x9;012c&lt;br&gt;&#xA;गुणवान्निर्गुणानन्यान्नूनं पश्यसि तत्कृतान् ।&#x9;013a&lt;br&gt;&#xA;प्राज्ञैरपि विनीतात्मा तेनासि हरिणः कृशः ॥&#x9;013c&lt;br&gt;&#xA;सम्पीड्यात्मानमार्यत्वात्त्वया कश्चिदुपस्कृतः ।&#x9;014a&lt;br&gt;&#xA;जितं त्वां मन्यते साधो तेनासि हरिणः कृशः ॥&#x9;014c&lt;br&gt;&#xA;क्लिश्यमानान्विमार्गेषु कामक्रोधावृतात्मनः ।&#x9;015a&lt;br&gt;&#xA;मन्येऽनुध्यायसि जनांस्तेनासि हरिणः कृशः ॥&#x9;015c&lt;br&gt;&#xA;प्राज्ञैरपूजितो नूनं प्राज्ञैरप्यभिनिन्दितः ।&#x9;016a&lt;br&gt;&#xA;ह्रीमानमर्षी दुर्वृत्तस्तेनासि हरिणः कृशः ॥&#x9;016c&lt;br&gt;&#xA;नूनं मित्रमुखः शत्रुः कश्चिदार्यवदाचरन् ।&#x9;017a&lt;br&gt;&#xA;वञ्चयित्वा गतस्त्वां वै तेनासि हरिणः कृशः ॥&#x9;017c&lt;br&gt;&#xA;नूनमद्य सतां मध्ये तव वाक्यमनुत्तमम् ।&#x9;018a&lt;br&gt;&#xA;न भाति कालेऽभिहितं तेनासि हरिणः कृशः ॥&#x9;018c&lt;br&gt;&#xA;दृष्टपूर्वाञ्श्रुतपूर्वान्कुपितान्हृदयप्रियान् ।&#x9;019a&lt;br&gt;&#xA;अनुनेतुं न शक्रोषि तेनासि हरिणः कृशः ॥&#x9;019c&lt;br&gt;&#xA;नूनमासञ्जयित्वा त्वा कृत्ये कस्मिंश्चिदीप्सिते ।&#x9;020a&lt;br&gt;&#xA;कच्चिदर्थयते नित्यं तेनासि हरिणः कृशः ॥&#x9;020c&lt;br&gt;&#xA;परोक्षवादिभिर्मिथ्यादोषस्ते सम्प्रदर्शितः ।&#x9;021a&lt;br&gt;&#xA;तज्ज्ञैर्न पूज्यसे व्यक्तं तेनासि हरिणः कृशः ॥&#x9;021c&lt;br&gt;&#xA;नूनं त्वां सद्गुणापेक्षं पूजयानं सुहृत्प्रजाः ।&#x9;022a&lt;br&gt;&#xA;मायावीति च जानन्ति तेनासि हरिणः कृशः ॥&#x9;022c&lt;br&gt;&#xA;अन्तर्गतमभिप्रायं न नूनं लज्जयेच्छसि ।&#x9;023a&lt;br&gt;&#xA;विवक्तुं प्राप्य शैथिल्यात्तेनासि हरिणः कृशः ॥&#x9;023c&lt;br&gt;&#xA;नानाबुद्धिरुचील्ँलोके मानुषान्नूनमिच्छसि ।&#x9;024a&lt;br&gt;&#xA;ग्रहीतुं स्वैर्गुणैः सर्वांस्तेनासि हरिणः कृशः ॥&#x9;024c&lt;br&gt;&#xA;असत्सु विनिविष्टेषु न गुणान्वदतः स्वयम् ।&#x9;025a&lt;br&gt;&#xA;गुणास्ते न विराजन्ते तेनासि हरिणः कृशः ॥&#x9;025c&lt;br&gt;&#xA;धर्मवृत्तः श्रुतैर्हीनः पदं त्वं रजसान्वितः ।&#x9;026a&lt;br&gt;&#xA;महत्प्रार्थयसे नूनं तेनासि हरिणः कृशः ॥&#x9;026c&lt;br&gt;&#xA;तपःप्रणिहितात्मानं मन्ये त्वारण्यकाङ्क्षिणम् ।&#x9;027a&lt;br&gt;&#xA;बन्धुवर्गो निगृह्णाति तेनासि हरिणः कृशः ॥&#x9;027c&lt;br&gt;&#xA;इष्टभार्यस्य ते नूनं प्रातिवेश्यो महाधनः ।&#x9;028a&lt;br&gt;&#xA;युवा सुललितः कामी तेनासि हरिणः कृशः ॥&#x9;028c&lt;br&gt;&#xA;दुर्विनीतहतः पुत्रो जामाता वाऽप्रमार्जकः ।&#x9;029a&lt;br&gt;&#xA;दारा वा प्रतिकूलास्ते तेनासि हरिणः कृशः ॥&#x9;029c&lt;br&gt;&#xA;भ्रातरोऽतीव विषमाः पिता वा क्षुत्क्षतो मृतः ।&#x9;030a&lt;br&gt;&#xA;माता ज्येष्ठो गुरुर्वाऽपि तेनासि हरिणः कृशः ॥&#x9;030c&lt;br&gt;&#xA;ब्राह्मणो वा हतो गौर्वा ब्रह्मस्वं वापहृतं पुरा ।&#x9;031a&lt;br&gt;&#xA;देवस्वं वा हृतं काले तेनासि हरिणः कृशः ॥&#x9;031c&lt;br&gt;&#xA;हृतदारोऽथ वृद्धो वा लोके द्विष्टोऽथवा नरैः ।&#x9;032a&lt;br&gt;&#xA;अविज्ञानेन वा वृद्धस्तेनासि हरिणः कृशः ॥&#x9;032c&lt;br&gt;&#xA;वार्धकार्थं धनं दृष्ट्वा स्वा श्रीर्वाऽपि परैर्हृता ।&#x9;033a&lt;br&gt;&#xA;वृत्तिर्वा दुर्जनापेक्षा तेनासि हरिणः कृशः ॥&#x9;033c&lt;br&gt;&#xA;सम्पत्कालेन ते धर्मः क्षीणस्तात सुहृद्ब्रुवैः ।&#x9;034a&lt;br&gt;&#xA;असन्न्यासमतिस्तत्र तेनासि हरिणः कृशः ॥&#x9;034c&lt;br&gt;&#xA;अविद्वान्भीरुरल्पार्थे विद्याविक्रमदानजम् ।&#x9;035a&lt;br&gt;&#xA;यशः प्रार्थयसे नित्यं तेनासि हरिणः कृशः ॥&#x9;035c&lt;br&gt;&#xA;चिराभिलषितं किञ्चित्फलमप्राप्तमेव ते ।&#x9;036a&lt;br&gt;&#xA;कृतमन्यैरपहृतं तेनासि हरिणः कृशः ॥&#x9;036c&lt;br&gt;&#xA;नूनमात्मगतं दोषमपश्यन्किञ्चिदात्मनि ।&#x9;037a&lt;br&gt;&#xA;अकारणेऽभिशस्तो हि तेनासि हरिणः कृशः ॥&#x9;037c&lt;br&gt;&#xA;सुहृदां दुःखमार्तानां न प्रमोक्ष्यसि हानिजम् ।&#x9;038a&lt;br&gt;&#xA;अलमर्थगुणैर्हीनं तेनासि हरिणः कृशः ॥&#x9;038c&lt;br&gt;&#xA;साधून्गृहस्थान्दृष्ट्वा च तथा साधून्वनेचरान् ।&#x9;039a&lt;br&gt;&#xA;मुक्तांश्चावसथे सक्तांस्तेनासि हरिणः कृशः ॥&#x9;039c&lt;br&gt;&#xA;धर्म्यमर्थ्यं च काम्यं च देशे च रहितं वचः ।&#x9;040a&lt;br&gt;&#xA;न प्रसिद्ध्यति ते नूनं तेनासि हरिणः कृशः ॥&#x9;040c&lt;br&gt;&#xA;दत्तानकुशलैरर्थान्मनीषी सञ्जिजीविषुः ।&#x9;041a&lt;br&gt;&#xA;प्राप्य वर्तयसे नूनं तेनासि हरिणः कृशः ॥&#x9;041c&lt;br&gt;&#xA;परस्परविरुद्धानां प्रियं नूनं चिकीर्षसि ।&#x9;042a&lt;br&gt;&#xA;सुहृदामुपरोधेन तेनासि हरिणः कृशः ॥&#x9;042c&lt;br&gt;&#xA;पापान्विवर्धितान्दृष्ट्वा कल्याणांश्चावसीदतः ।&#x9;043a&lt;br&gt;&#xA;ध्रुवं गर्हयसे नूनं तेनासि हरिणः कृशः ॥&#x9;043c&lt;br&gt;&#xA;एवं सम्पूजितं रक्षो विप्रं तं प्रत्यपूजयत् ।&#x9;044a&lt;br&gt;&#xA;सहायमकरोच्चैनं सम्पूज्यामुं मुमोच ह ॥ &#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/188/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/188/</guid>
      <description>&lt;p&gt;श्रीः&#xA;अध्यायः 188&lt;/p&gt;&#xA;&lt;p&gt;भीष्मेण युधिष्ठिरम् प्रति श्राद्धविध्यादिप्रतिपादकपितृदेवदूतादिसंवादानुवादः ॥ 1 ॥&lt;/p&gt;&#xA;&lt;p&gt;[*युधिष्ठिर उवाच &#x9;001&lt;br&gt;&#xA;जन्म मानुष्यकं प्राप्य कर्मक्षेत्रं सुदुर्लभम् ।&#x9;001a&lt;br&gt;&#xA;श्रेयोर्थिना दरिद्रेण किं कर्तव्यं पितामह ॥&#x9;001c&lt;br&gt;&#xA;दानानामुत्तमं यच्च देयं यच्च यथायथा ।&#x9;002a&lt;br&gt;&#xA;मान्यान्पूज्यांश्च गाङ्गेय रहस्यं वक्तुमर्हसि ॥&#x9;002c&lt;br&gt;&#xA;वैशम्पायन उवाच &#x9;003&lt;br&gt;&#xA;एवं पृष्टो नरेन्द्रेण पाण्डवेन यशस्विना ।&#x9;003a&lt;br&gt;&#xA;धर्माणां परमं गुह्यं भीष्मः प्रोवाच पार्थिवम् ॥&#x9;003c&lt;br&gt;&#xA;भीष्म उवाच &#x9;004&lt;br&gt;&#xA;शृणुष्वावहितो राजन्धर्मगुह्यानि भारत ।&#x9;004a&lt;br&gt;&#xA;यथाहि भगवान्व्यासः पुरा कथितवान्मयि ॥&#x9;004c&lt;br&gt;&#xA;देवगुह्यमिदं राजन्यमेनाक्लिष्टकर्मणा ।&#x9;005a&lt;br&gt;&#xA;नियमस्थेन युक्तेन तपसो महतः फलम् ॥&#x9;005c&lt;br&gt;&#xA;येन यः प्रीयते देवः प्रीयन्ते पितरस्तथा ।&#x9;006a&lt;br&gt;&#xA;ऋषयः प्रमथाः श्रीश्च चित्रगुप्तो दिशां गजाः ॥&#x9;006c&lt;br&gt;&#xA;ऋषिधर्मः स्मृतो यत्र सरहस्यो महाफलः ।&#x9;007a&lt;br&gt;&#xA;महादानफलं चैव सर्वयज्ञफलं तथा ॥&#x9;007c&lt;br&gt;&#xA;यश्चैतदेवं जानीयाज्ज्ञात्वा वा कुरुतेऽनघ ।&#x9;008a&lt;br&gt;&#xA;सदोषोऽदोषवांश्चेह तैर्गुणैः सह युज्यते ॥&#x9;008c&lt;br&gt;&#xA;दशसूनासमं चक्रं दशचक्रसमो ध्वजः ।&#x9;009a&lt;br&gt;&#xA;दशध्वजसमा वेश्या दशवेश्यासमो नृपः ||&#x9;009c&lt;br&gt;&#xA;अर्धेनैतानि सर्वाणि नृपतिः कथ्यतेऽधिकः ।&#x9;010a&lt;br&gt;&#xA;त्रिवर्गसहितं शास्त्रं पवित्रं पुण्यलक्षणम् ॥&#x9;010c&lt;br&gt;&#xA;धर्मव्याकरणं पुण्यं रहस्यश्रवणं महत् ।&#x9;011a&lt;br&gt;&#xA;श्रोतव्यं धर्मसंयुक्तं विहितं त्रिदशैः स्वयम् ॥&#x9;011c&lt;br&gt;&#xA;पितॄणां यत्र गुह्यानि प्रोच्यन्ते श्राद्धकर्मणि ।&#x9;012a&lt;br&gt;&#xA;देवतानां च सर्वेषां रहस्यं कथ्यतेऽखिलम् ॥&#x9;012c&lt;br&gt;&#xA;ऋषिधर्मः स्मृतो यत्र सरहस्यो महाफलः ।&#x9;013a&lt;br&gt;&#xA;महायज्ञफलं चैव सर्वदानफलं तथा ॥&#x9;013c&lt;br&gt;&#xA;ये पठन्ति सदा मर्त्या येषां चैवोपतिष्ठति ।&#x9;014a&lt;br&gt;&#xA;श्रुत्वा च फलमाचष्टे स्वयं नारायणः प्रभुः ॥&#x9;014c&lt;br&gt;&#xA;गवां फलं तीर्थफलं यज्ञानां चैव यत्फलम् ।&#x9;015a&lt;br&gt;&#xA;एतत्फलमवाप्नोति यो नरोऽतिथिपूजकः ॥&#x9;015c&lt;br&gt;&#xA;श्रोतारः श्रद्धधानाश्च येषां शुद्धं च मानसम् ।&#x9;016a&lt;br&gt;&#xA;तेषां व्यक्तं जिता लोकाः श्रद्दधानेन साधुना ॥&#x9;016c&lt;br&gt;&#xA;मुच्यते किल्बिषाच्चैव न स पापेन लिप्यते ।&#x9;017a&lt;br&gt;&#xA;धर्मं च लभते नित्यं प्रेत्य लोकगतो नरः ॥&#x9;017c&lt;br&gt;&#xA;कस्यचित्त्वथ कालस्य देवदूतो यदृच्छया ।&#x9;018a&lt;br&gt;&#xA;स्थितो ह्यन्तर्हितो भूत्वा पर्यभाषत वासवम् ॥&#x9;018c&lt;br&gt;&#xA;यौ तौ कामगुणोपेतावश्विनौ भिषजां वरौ ।&#x9;019a&lt;br&gt;&#xA;आज्ञयाऽहं तयोः प्राप्तः सनरान्पितृदैवतान् ॥&#x9;019c&lt;br&gt;&#xA;कस्माद्धि मैथुनं श्राद्धे दातुर्भोक्तुश्च वर्जितम् ।&#x9;020a&lt;br&gt;&#xA;केमर्थं च त्रयः पिण्डाः प्रविभक्ताः पृथक्पृथक् ॥&#x9;020c&lt;br&gt;&#xA;प्रथमः कस्य दातव्यो मध्यमः क्व च गच्छति ।&#x9;021a&lt;br&gt;&#xA;उत्तरश्च स्मृतः कस्य एतदिच्छामि वेदितुम् ॥&#x9;021c&lt;br&gt;&#xA;श्रद्दधानेन दूतेन भाषितं धर्मसंहितम् ।&#x9;022a&lt;br&gt;&#xA;पूर्वस्थास्त्रिदशाः सर्वे पितरः पूज्य खेचरम् ॥&#x9;022c&lt;br&gt;&#xA;पितर ऊचुः &#x9;023&lt;br&gt;&#xA;स्वागतं तेऽस्तु भद्रं ते श्रूयतां खेचरोत्तम ।&#x9;023a&lt;br&gt;&#xA;गूढार्थः परमः प्रश्नो भवता समुदीरितः ॥&#x9;023c&lt;br&gt;&#xA;श्राद्धं दत्त्वा च भुक्त्वा च पुरुषो यः स्त्रियं व्रजेत् ।&#x9;024a&lt;br&gt;&#xA;पितरस्तस्य तं मासं तस्मिन्रेतसि शेरते ॥&#x9;024c&lt;br&gt;&#xA;प्रविभागं तु पिण्डानां प्रवक्ष्याम्यनुपूर्वशः ।&#x9;025a&lt;br&gt;&#xA;पिण्डो ह्यधस्ताद्गच्छंस्तु अप आविश्य भावयेत् ॥&#x9;025c&lt;br&gt;&#xA;पिण्डं तु मध्यमं तत्र पत्नीत्वेका समश्नुते ।&#x9;026a&lt;br&gt;&#xA;पिण्डस्तृतीयो यस्तेषां तं दद्याज्जातवेदसि ।&#x9;026c&lt;br&gt;&#xA;एष श्राद्धविधिः प्रोक्तो यथा धर्मो न लुप्यते ॥&#x9;026e&lt;br&gt;&#xA;पितरस्तस्य तुष्यन्ति प्रहृष्टमनसः सदा ।&#x9;027a&lt;br&gt;&#xA;प्रजा विवर्धते चास्य अक्षयं चोपतिष्ठति ॥&#x9;027c&lt;br&gt;&#xA;देवदूत उवाच &#x9;028&lt;br&gt;&#xA;आनुपूर्व्येण पिण्डानां प्रविभागः पृथक्पृथक् ।&#x9;028a&lt;br&gt;&#xA;पितॄणां त्रिषु सर्वेषां निरुक्तं कथितं त्वया ॥&#x9;028c&lt;br&gt;&#xA;एकः समुद्धृतः पिण्डो ह्यधस्तात्कस्य गच्छति ।&#x9;029a&lt;br&gt;&#xA;कं वा प्रीणयते देवं कथं तारयते पितॄन् ॥&#x9;029c&lt;br&gt;&#xA;मध्यमं तु तदा पत्नी भुङ्क्तेऽनुज्ञातमेव हि ।&#x9;030a&lt;br&gt;&#xA;किमर्थं पितरस्तस्य कव्यमेव च भुञ्जते ॥&#x9;030c&lt;br&gt;&#xA;अत्र यस्त्वन्तिमः पिण्डो गच्छते जातवेदसम् ।&#x9;031a&lt;br&gt;&#xA;भवते का गतिस्तस्य कं वा समनुगच्छति ॥&#x9;031c&lt;br&gt;&#xA;एतदिच्छाम्यहं श्रोतुं पिण्डेषु त्रिषु या गतिः ।&#x9;032a&lt;br&gt;&#xA;फलं वृत्तिं च मार्गं च यश्चैनं प्रतिपद्यते ॥&#x9;032c&lt;br&gt;&#xA;पितर ऊचुः &#x9;033&lt;br&gt;&#xA;सुमहानेष प्रश्नो वै यस्त्वया समुदीरितः ।&#x9;033a&lt;br&gt;&#xA;रहस्यमद्भुतं चापि पृष्टाः स्म गगनेचर ॥&#x9;033c&lt;br&gt;&#xA;एतदेव प्रशंसन्ति देवाश्च मुनयस्तथा ।&#x9;034a&lt;br&gt;&#xA;तेऽप्येवं नाभिजानन्ति पितृकार्यविनिश्चयम् ।&#x9;034c&lt;br&gt;&#xA;वर्जयित्वा महात्मानं चिरजीविनमुत्तमम् ॥&#x9;034e&lt;br&gt;&#xA;पितृभक्तस्तु यो विप्रो वरलब्धो महायशाः ।&#x9;035a&lt;br&gt;&#xA;त्रयाणामपि पिण्डानां श्रुत्वा भगवतो गतिम् ॥&#x9;035c&lt;br&gt;&#xA;देवदूतेन यः पृष्टः श्राद्धस्य विधिनिश्चयः ।&#x9;036a&lt;br&gt;&#xA;गतिं त्रयाणां पिण्डानां शृणुष्वावहितो मम ॥&#x9;036c&lt;br&gt;&#xA;अपो गच्छति यो ह्यत्र शशिनं ह्येष प्रीणयेत् ।&#x9;037a&lt;br&gt;&#xA;शशी प्रीणयते देवान्पितॄंश्चैव महामते ॥&#x9;037c&lt;br&gt;&#xA;भुङ्क्ते तु पत्नी यं चैषामनुज्ञाता तु मध्यमम् ।&#x9;038a&lt;br&gt;&#xA;पुत्रकामाय पुत्रं तु प्रयच्छन्ति पितामहाः ॥&#x9;038c&lt;br&gt;&#xA;हव्यवाहे तु यः पिण्डो दीयते तन्निबोध मे ।&#x9;039a&lt;br&gt;&#xA;पितरस्तेन तृप्यन्ति प्रीताः कामान्दिशन्ति च ।&#x9;039c&lt;br&gt;&#xA;एतत्ते कथितं सर्वं त्रिषु पिण्डेषु या गतिः ॥&#x9;039e&lt;br&gt;&#xA;ऋत्विग्यो यजमानस्य पितृत्वमनुगच्छति ।&#x9;040a&lt;br&gt;&#xA;तस्मिन्नहनि मन्यन्ते परिहार्यं हि मैथुनम् ॥&#x9;040c&lt;br&gt;&#xA;शुचिना तु सदा श्राद्धं भोक्तव्यं खेचरोत्तम ।&#x9;041a&lt;br&gt;&#xA;ये मया कथिता दोषास्ते तथा स्युर्न चान्यथा ॥&#x9;041c&lt;br&gt;&#xA;तस्मात्स्नातः शुचिः क्षान्तः श्राद्धं भुञ्जीत वै द्विजः ।&#x9;042a&lt;br&gt;&#xA;प्रजा विवर्धते चास्य यश्चैवं सम्प्रयच्छति ॥&#x9;042c&lt;br&gt;&#xA;ततो विद्युत्प्रभो नाम ऋषिराह महातपाः ।&#x9;043a&lt;br&gt;&#xA;आदित्यतेजसा तस्य तुल्यं रूपं प्रकाशते ॥&#x9;043c&lt;br&gt;&#xA;स च धर्मरहस्यानि श्रुत्वा शक्रमथाब्रवीत् ॥&#x9;044ac&lt;br&gt;&#xA;तिर्यग्योनिगतान्सत्वान्मर्त्या हिंसन्ति मोहिताः ।&#x9;045a&lt;br&gt;&#xA;कीटान्पिपीलिकान्सर्पान्मेषान्समृगपक्षिणः ।&#x9;045c&lt;br&gt;&#xA;किल्बिषं सुबहु प्राप्ताः किंस्विदेषां प्रतिक्रिया ॥&#x9;045e&lt;br&gt;&#xA;ततो देवगणाः सर्वे ऋषयश्च तपोधनाः ।&#x9;046a&lt;br&gt;&#xA;पितरश्च महाभागाः पूजयन्ति स्म तं मुनिम् ॥&#x9;046c&lt;br&gt;&#xA;शक्र उवाच &#x9;047&lt;br&gt;&#xA;कुरुक्षेत्रं गयां गङ्गां प्रभासं पुष्कराणि च ।&#x9;047a&lt;br&gt;&#xA;एतानि मनसा ध्यात्वा अवगाहेत्ततो जलम् ।&#x9;047c&lt;br&gt;&#xA;तथा मुच्यति पापेन राहुणा चन्द्रमा यथा ॥&#x9;047e&lt;br&gt;&#xA;त्र्यहं स्नातः स भवति निराहारश्च वर्तते ।&#x9;048a&lt;br&gt;&#xA;स्पृशते यो गवां पृष्ठं वालधिं च नमस्यति ॥&#x9;048c&lt;br&gt;&#xA;ततो विद्युत्प्रभो वाक्यमभ्यभाषत वासवम् ।&#x9;049a&lt;br&gt;&#xA;अयं सूक्ष्मतरो धर्मस्तं निबोध शतक्रतो ॥&#x9;049c&lt;br&gt;&#xA;घृष्टो वटकषायेण अनुलिप्तः प्रियङ्गुणा ।&#x9;050a&lt;br&gt;&#xA;क्षीरेण षष्टिकान्भुक्त्वा सर्वपापैः प्रमुच्यते ॥&#x9;050c&lt;br&gt;&#xA;श्रूयतां चापरं गुह्यं रहस्यमृषिचिन्तितम् ।&#x9;051a&lt;br&gt;&#xA;श्रुतं मे भाषमाणस्य स्थाणोः स्थाने बृहस्पतेः ।&#x9;051c&lt;br&gt;&#xA;रुद्रेण सह देवेश तन्निबोध शचीपते ॥&#x9;051e&lt;br&gt;&#xA;पर्वतारोहणं कृत्वा एकपादो विभावसुम् ।&#x9;052a&lt;br&gt;&#xA;निरीक्षेत निराहार ऊर्ध्वबाहुः कृताञ्जलिः ।&#x9;052c&lt;br&gt;&#xA;तपसा महता युक्त उपवासफलं लभेत् ॥&#x9;052e&lt;br&gt;&#xA;रश्मिभिस्तापितोऽर्कस्य सर्वपापमपोहति ।&#x9;053a&lt;br&gt;&#xA;ग्रीष्मकालेऽथवा शीते एवं पापमपोहति ॥&#x9;053c&lt;br&gt;&#xA;ततः पापात्प्रमुक्तस्य द्युतिर्भवति शाश्वती ।&#x9;054a&lt;br&gt;&#xA;तेजसा सूर्यवद्दीप्तो भ्राजते सोमवत्पुनः ॥&#x9;054c&lt;br&gt;&#xA;मध्ये त्रिदशवर्गस्य देवराजः शतक्रतुः ।&#x9;055a&lt;br&gt;&#xA;उवाच मधुरं वाक्यं बृहस्पतिमनुत्तमम् ॥&#x9;055c&lt;br&gt;&#xA;धर्मगुह्यं तु भगवन्मानुषाणां सुखावहम् ।&#x9;056a&lt;br&gt;&#xA;सरहस्याश्च ये दोषास्तान्यथावदुदीरय ॥&#x9;056c&lt;br&gt;&#xA;बृहस्पतिरुवाच &#x9;057&lt;br&gt;&#xA;प्रतिमेहन्ति ये सूर्यमनिलं द्विषते च ये ।&#x9;057a&lt;br&gt;&#xA;हव्यवाहे प्रदीप्ते च समिधं ये न जुह्वति ॥&#x9;057c&lt;br&gt;&#xA;बालवत्सां च ये धेनुं दुहन्ति क्षीरकारणात् ।&#x9;058a&lt;br&gt;&#xA;तेषां दोषान्प्रवक्ष्यामि तान्निबोध शचीपते ॥&#x9;058c&lt;br&gt;&#xA;भानुमाननिलश्चैव हव्यवाहश्च वासव ।&#x9;059a&lt;br&gt;&#xA;लोकानां मातरश्चैव गावः सृष्टाः स्वयम्भुवा ॥&#x9;059c&lt;br&gt;&#xA;लोकांस्तारयितुं शक्ता मर्त्येष्वेतेषु देवताः ।&#x9;060a&lt;br&gt;&#xA;सर्वे भवन्तः शृण्वन्तु एकैकं धर्मनिश्चयम् ॥&#x9;060c&lt;br&gt;&#xA;वर्षाणि षडशीतिं तु दुर्वृत्ताः कुलपांसनाः ।&#x9;061a&lt;br&gt;&#xA;स्त्रियः सर्वाश्च दुर्वृत्ताः प्रतिमेहन्ति या रविम् ॥&#x9;061c&lt;br&gt;&#xA;अनिलद्वेषिणः शक्र गर्भस्था च्यवते प्रजा ।&#x9;062a&lt;br&gt;&#xA;हव्यवाहस्य दीप्तस्य समिधं ये न जुह्वति ।&#x9;062c&lt;br&gt;&#xA;अग्निकार्येषु वै तेषां हव्यं नाश्नाति पावकः ॥&#x9;062e&lt;br&gt;&#xA;क्षीरं तु बालवत्सानां ये पिबन्तीह मानवाः ।&#x9;063a&lt;br&gt;&#xA;न तेषां क्षीरपाः केचिज्जायन्ते कुलवर्धनाः ॥&#x9;063c&lt;br&gt;&#xA;प्रजाक्षयेण युज्यन्ते कुलवंशक्षयेण च ।&#x9;064a&lt;br&gt;&#xA;एवमेतत्पुरा दृष्टं कुलवृद्धैर्द्विजातिभिः ॥&#x9;064c&lt;br&gt;&#xA;तस्माद्वर्ज्यानि वर्ज्यानि कार्यं कार्यं च नित्यशः ।&#x9;065a&lt;br&gt;&#xA;भूतिकामेन मर्त्येन सत्यमेतद्ब्रवीमि ते ॥&#x9;065c&lt;br&gt;&#xA;ततः सर्वा महाभाग देवताः समरुद्गणाः ।&#x9;066a&lt;br&gt;&#xA;ऋषयश्च महाभागाः पृच्छन्ति स्म पितॄंस्ततः ॥&#x9;066c&lt;br&gt;&#xA;पितरः केन तुष्यन्ति मर्त्यानामल्पचेतसाम् ।&#x9;067a&lt;br&gt;&#xA;अक्षयं च कथं दानं भवेच्चैवौर्ध्वदेहिकम् ॥&#x9;067c&lt;br&gt;&#xA;आनृण्यं वा कथं मर्त्या गच्छेयुः केन कर्मणा ।&#x9;068a&lt;br&gt;&#xA;एतदिच्छामहे श्रोतुं परं कौतूहलं हि नः ॥&#x9;068c&lt;br&gt;&#xA;पितर ऊचुः &#x9;069&lt;br&gt;&#xA;न्यायतो वै महाभागाः संशयः समुदाहृतः ।&#x9;069a&lt;br&gt;&#xA;श्रूयतां येन तुष्यामो मर्त्यानां साधुकर्मणाम् ॥&#x9;069c&lt;br&gt;&#xA;नीलषण्डप्रमोक्षेण अमावास्यां तिलोदकैः ।&#x9;070a&lt;br&gt;&#xA;वर्षासु दीपकैश्चैव पितॄणामनृणो भवेत् ॥&#x9;070c&lt;br&gt;&#xA;अक्षयं निर्व्यलीकं च दानमेतन्महाफलम् ।&#x9;071a&lt;br&gt;&#xA;अस्माकं परितोषश्च अक्षयः परिकीर्त्यते ॥&#x9;071c&lt;br&gt;&#xA;श्रद्धधानाश्च ये मर्त्या आहरिष्यन्ति सन्ततिम् ।&#x9;072a&lt;br&gt;&#xA;दुर्गात्ते तारयिष्यन्ति नरकात्प्रपितामहान् ॥&#x9;072c&lt;br&gt;&#xA;पितॄणां भाषितं श्रुत्वा हृष्टरोमा तपोधनः ।&#x9;073a&lt;br&gt;&#xA;वृद्धगार्ग्यो महातेजास्तानेवं वाक्यमब्रवीत् ॥&#x9;073c&lt;br&gt;&#xA;के गुणा नीलषण्डस्य प्रमुक्तस्य तपोधनाः ।&#x9;074a&lt;br&gt;&#xA;वर्षासु दीपदानेन तथैव च तिलोदकैः ॥&#x9;074c&lt;br&gt;&#xA;पितर ऊचुः &#x9;075&lt;br&gt;&#xA;नीलषण्डस्य लाङ्गूलं तोयमभ्युद्धरेद्यदि ।&#x9;075a&lt;br&gt;&#xA;षष्टिं वर्षसहस्राणि पितरस्तेन तर्पिताः ॥&#x9;075c&lt;br&gt;&#xA;यस्तु शृङ्गगतं पङ्क्तं कूलादुद्धृत्य तिष्ठति ।&#x9;076a&lt;br&gt;&#xA;पितरस्तेन गच्छन्ति सोमलोकमसंशयम् ॥&#x9;076c&lt;br&gt;&#xA;वर्षासु दीपदानेन शशीवच्छोभते नरः ।&#x9;077a&lt;br&gt;&#xA;तमोरूपं न तस्यास्ति दीपकं यः प्रयच्छति ॥&#x9;077c&lt;br&gt;&#xA;अमावास्यां तु ये मर्त्याः प्रयच्छन्ति तिलोदकम् ।&#x9;078a&lt;br&gt;&#xA;पात्रमौदुम्बरं गृह्य मधुमिश्रं तपोधन ।&#x9;078c&lt;br&gt;&#xA;कृतं भवति तैः श्राद्धं सरहस्यं यथार्थवत् ॥&#x9;078e&lt;br&gt;&#xA;हृष्टपुष्टमनास्तेषां प्रजा भवति नित्यदा ।&#x9;079a&lt;br&gt;&#xA;कुलवंशस्य वृद्धिस्तु पिण्डदस्य फलं भवेत् ।&#x9;079c&lt;br&gt;&#xA;श्रद्दधानस्तु यः कुर्यात्पितॄणामनृणो भवेत् ॥&#x9;079e&lt;br&gt;&#xA;एवमेव समुद्दिष्टः श्राद्धकालक्रमस्तथा ।&#x9;080a&lt;br&gt;&#xA;विधिः पात्रं फलं चैव यथावदनुकीर्तितम् ॥] &#x9;080c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/189/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/189/</guid>
      <description>&lt;p&gt;श्रीः&#xA;अध्यायः 189&lt;/p&gt;&#xA;&lt;p&gt;विष्णुनेन्द्रम् प्रति स्वप्रीतिकरधर्मकथनम् ॥ 1 ॥ तथा बलदेवदेवाग्निविश्वामित्रादिभिः पृथक्पृथग्धर्मविशेषकथनम् ॥ 2 ॥&lt;/p&gt;&#xA;&lt;p&gt;[भीष्म उवाच &#x9;001&lt;br&gt;&#xA;केन ते च भवेत्प्रीतिः कथं तुष्टिं तु गच्छसि ।&#x9;001a&lt;br&gt;&#xA;इति पृष्टः सुरेन्द्रेण प्रोवाच हरिरीश्वरः ॥&#x9;001c&lt;br&gt;&#xA;ब्राह्मणानां परीवादो मम विद्वेषणं महत् ।&#x9;002a&lt;br&gt;&#xA;ब्राह्मणैः पूजितैर्नित्यं पूजितोऽहं न संशयः ॥&#x9;002c&lt;br&gt;&#xA;नित्याभिवाद्या विप्रेन्द्रा भुक्त्वा पादौ तथाऽऽत्मनः ।&#x9;003a&lt;br&gt;&#xA;तेषां तुष्यामि मर्त्यानां यश्चक्रे च बलिं हरेत् ॥&#x9;003c&lt;br&gt;&#xA;वामनं ब्राह्मणं दृष्ट्वा वराहं च जलोत्थितम् ।&#x9;004a&lt;br&gt;&#xA;उद्धृतां धरणीं चैव मूर्ध्ना धारयते तु यः ।&#x9;004c&lt;br&gt;&#xA;न तेषामशुभं किञ्चित्कल्मषं चोपपद्यते ॥&#x9;004e&lt;br&gt;&#xA;अश्वत्थं रोचनां गां च पूजयेद्यो नरः सदा ।&#x9;005a&lt;br&gt;&#xA;पूजितं च जगत्तेन सदेवासुरमानुषम् ॥&#x9;005c&lt;br&gt;&#xA;तेन रूपेण तेषां च पूजां गृह्णामि तत्त्वतः ।&#x9;006a&lt;br&gt;&#xA;पूजा ममैषा नास्त्यन्या यावल्लोकाः प्रतिष्ठिताः ॥&#x9;006c&lt;br&gt;&#xA;अन्यथा हि वृथा मर्त्याः पूजयन्त्यल्पबुद्धयः ।&#x9;007a&lt;br&gt;&#xA;नाहं तत्प्रतिगृह्णामि न सा तुष्टिकरी मम ॥&#x9;007c&lt;br&gt;&#xA;इन्द्र उवाच &#x9;008&lt;br&gt;&#xA;चक्रं पादौ वराहं च ब्राह्मणं चापि वामनम् ।&#x9;008a&lt;br&gt;&#xA;उद्धृतां धरणीं चैव किमर्थं त्वं प्रशंससि ॥&#x9;008c&lt;br&gt;&#xA;भवान्सृजति भूतानि भावन्संहरति प्रजाः ।&#x9;009a&lt;br&gt;&#xA;प्रकृतिः सर्वभूतानां समर्त्यानां सनातनी ॥&#x9;009c&lt;br&gt;&#xA;भीष्म उवाच &#x9;010&lt;br&gt;&#xA;सम्प्रहस्य ततो विष्णुरिदं वचनमब्रवीत् ।&#x9;010a&lt;br&gt;&#xA;चक्रेण निहता दैत्याः पद्म्यां क्रान्ता वसुन्धरा ॥&#x9;010c&lt;br&gt;&#xA;वाराहं रूपमास्थाय हिरण्याक्षो निपातितः ।&#x9;011a&lt;br&gt;&#xA;वामनं रूपमास्थाय जितो राजा मया बलिः ||&#x9;011c&lt;br&gt;&#xA;परितुष्टो भवाम्येवं मानुषाणां महात्मनाम् ।&#x9;012a&lt;br&gt;&#xA;तन्मां ये पूजयिष्यन्ति नास्ति तेषां पराभवः ॥&#x9;012c&lt;br&gt;&#xA;अपि वा ब्राह्म्णं दृष्ट्वा ब्रह्मचारिणमागतम् ।&#x9;013a&lt;br&gt;&#xA;ब्राह्मणाग्र्याहुतिं दत्त्वा अमृतं तस्य भोजनम् ॥&#x9;013c&lt;br&gt;&#xA;ऐन्द्रीं सन्ध्यामुपासित्वा आदित्याभिमुखः स्थितः ।&#x9;014a&lt;br&gt;&#xA;सर्वतीर्थेषु स स्नातो मुच्यते सर्वकिल्बिषैः ॥&#x9;014c&lt;br&gt;&#xA;एतद्वः कथितं गुह्यमखिलेन तपोधनाः ।&#x9;015a&lt;br&gt;&#xA;संशयं पृच्छमानानां किं भूयः कथयाम्यहम् ॥&#x9;015c&lt;br&gt;&#xA;बलदेव उवाच &#x9;016&lt;br&gt;&#xA;श्रूयतां परमं गुह्यं मानुषाणां सुखावहम् ।&#x9;016a&lt;br&gt;&#xA;अजानन्तो यदबुधाः क्लिश्यन्ते भूतपीडिताः ॥&#x9;016c&lt;br&gt;&#xA;कल्य उत्थाय यो मर्त्यः स्पृशेद्गां वै घृतं दधि ।&#x9;017a&lt;br&gt;&#xA;सर्षपं च प्रियङ्गुं च कल्मषात्प्रतिमुच्यते ॥&#x9;017c&lt;br&gt;&#xA;भूतानि चैव सर्वाणि अग्रतः पृष्ठतोपि वा ।&#x9;018a&lt;br&gt;&#xA;उच्छिष्टं वाऽपि च्छिद्रेषु वर्जयन्ति तपोधनाः ॥&#x9;018c&lt;br&gt;&#xA;देवा ऊचुः &#x9;019&lt;br&gt;&#xA;प्रगृह्यौदुम्बरं पात्रं तोयपूर्णमुदङ्मुखः ।&#x9;019a&lt;br&gt;&#xA;उपवासं तु गृह्णीयाद्यद्वा सङ्कल्पयेद्व्रतम् ॥&#x9;019c&lt;br&gt;&#xA;देवतास्तस्य तुष्यन्ति कामिकं चापि सिध्यति ।&#x9;020a&lt;br&gt;&#xA;अन्यथा हि वृथा मर्त्याः कुर्वते स्वल्पबुद्धयः ॥&#x9;020c&lt;br&gt;&#xA;उपवासे बलौ चापि ताम्रपात्रं विशिष्यते ।&#x9;021a&lt;br&gt;&#xA;बलिर्भिक्षा तथाऽर्घ्यं च पितॄणां च तिलोदकम् ||&#x9;021c&lt;br&gt;&#xA;ताम्रपात्रेण दातव्यमन्यथाऽल्पफलं भवेत् ।&#x9;022a&lt;br&gt;&#xA;गुह्यमेतत्समुद्दिष्टं यथा तुष्यन्ति देवताः ॥&#x9;022c&lt;br&gt;&#xA;धर्म उवाच &#x9;023&lt;br&gt;&#xA;राजपौरुषिके विप्रे घाण्टिके परिचारिके ।&#x9;023a&lt;br&gt;&#xA;गोरक्षके वाणिजके तथा कारुकुशीलवे ॥&#x9;023c&lt;br&gt;&#xA;मित्रद्रुह्यनधीयाने यश्च स्याद्वृषलीपतिः ।&#x9;024a&lt;br&gt;&#xA;एतेषु दैवं पित्र्यं वा न देयं स्यात्कथञ्चन ।&#x9;024c&lt;br&gt;&#xA;पिण्डदास्तस्य हीयन्ते न च प्रीणाति वै पितॄन् ॥&#x9;024e&lt;br&gt;&#xA;अतिथिर्यस्य भग्नाशो गृहात्प्रतिनिवर्तते ।&#x9;025a&lt;br&gt;&#xA;पितरस्तस्य देवाश्च अग्नयश्च तथैव हि ।&#x9;025c&lt;br&gt;&#xA;निराशाः प्रतिगच्छन्ति अतिथेरप्रतिग्रहात् ॥&#x9;025e&lt;br&gt;&#xA;स्त्रीघ्नैर्गोघ्नैः कृतघ्नैश्च ब्रह्मघ्नैर्गुरुतल्पगैः ।&#x9;026a&lt;br&gt;&#xA;तुल्यदोषो भवत्येभिर्यस्यातिथिरनर्चितः ॥&#x9;026c&lt;br&gt;&#xA;अग्निरुवाच &#x9;027&lt;br&gt;&#xA;पादमुद्यम्य यो मर्त्यः स्पृशेद्गाश्च सुदुर्मतिः ।&#x9;027a&lt;br&gt;&#xA;ब्राह्मणं वा महाभागं दीप्यमानं तथाऽनलम् ।&#x9;027c&lt;br&gt;&#xA;तस्य दोषान्प्रवक्ष्यामि तच्छृणुध्वं समाहिताः ॥&#x9;027e&lt;br&gt;&#xA;दिवं स्पृशत्यशब्दोऽस्य त्रस्यन्ति पितरश्च वै ।&#x9;028a&lt;br&gt;&#xA;वैमनस्यं च देवानां कृतं भवति पुष्कलम् ।&#x9;028c&lt;br&gt;&#xA;पावकश्च महातेजा हव्यं न प्रतिगृह्णति ॥&#x9;028e&lt;br&gt;&#xA;आजन्मनां शतं चैव नरके पच्यते तु सः ।&#x9;029a&lt;br&gt;&#xA;निष्कृतिं च न तस्यापि अनुमन्यन्ति कर्हिचित् ॥&#x9;029c&lt;br&gt;&#xA;तस्माद्गावो न पादेन स्प्रष्टव्या वै कदाचन ।&#x9;030a&lt;br&gt;&#xA;ब्राह्मणश्च महातेजा दीप्यमानस्तथाऽनलः ।&#x9;030c&lt;br&gt;&#xA;श्रद्दधानेन मर्त्येन आत्मनो हितमिच्छता ॥&#x9;030e&lt;br&gt;&#xA;एते दोषा मया प्रोक्तास्त्रिषु यः पादमुत्सृजेत् ।&#x9;031a&lt;br&gt;&#xA;विश्वामित्र उवाच &#x9;031&lt;br&gt;&#xA;श्रूयतां परमं गुह्यं रहस्यं धर्मसंहितम् ।&#x9;031c&lt;br&gt;&#xA;परमान्नेन यो दद्यात्पितॄणामौपहारिकम् ॥&#x9;031e&lt;br&gt;&#xA;गजच्छायायां पूर्वस्यां कुतपे दक्षिणामुखः ।&#x9;032a&lt;br&gt;&#xA;यदा भाद्रपदे मासि भवते बहुले मघा ॥&#x9;032c&lt;br&gt;&#xA;श्रूयतां तस्य दानस्य यादृशो गुणविस्तरः ।&#x9;033a&lt;br&gt;&#xA;कृतं तेन महच्छ्राद्धं वर्षाणीह त्रयोदश ॥ &#x9;033c&lt;br&gt;&#xA;गाव ऊचुः&#x9;034&lt;br&gt;&#xA;बहुले समङ्गे ह्यकुतोभये च क्षेमे च सङ्ख्येव हि भूयसी च ।&#x9;034a&lt;br&gt;&#xA;यथा पुरा ब्रह्मपुरे सवत्सा शतक्रतोर्वज्रधरस्य यज्ञे ॥&#x9;034c&lt;br&gt;&#xA;भूयश्च या विष्णुपदे स्थिताया विभावसोश्चापि पथे स्थिता या ।&#x9;035a&lt;br&gt;&#xA;देवाश्च सर्वे सह नारदेन प्रकुर्वते सर्वसहेति नाम ॥&#x9;035c&lt;br&gt;&#xA;मन्त्रेणैतेनाभिवन्देत यो वै विमुच्यते पापकृतेन कर्मणा ।&#x9;036a&lt;br&gt;&#xA;लोकानवाप्नोति पुरन्दरस्य गवां फलं चन्द्रमसो द्युतिं च ॥&#x9;036c&lt;br&gt;&#xA;एवं हि मन्त्रं त्रिदशाभिजुष्टं पठेत यः पर्वसु गोष्ठमध्ये ।&#x9;037a&lt;br&gt;&#xA;न तस्यि पापं न भयं न शोकः सहस्रनेत्रस्य च याति लोकम् ॥&#x9;037c&lt;br&gt;&#xA;भीष्म उवाच &#x9;038&lt;br&gt;&#xA;अथ सप्त महाभागा ऋषयो लोकविश्रुताः ।&#x9;038a&lt;br&gt;&#xA;वसिष्ठप्रमुखाः सर्वे ब्रह्माणं पद्मसम्भवम् ।&#x9;038c&lt;br&gt;&#xA;प्रदक्षिणमभिक्रम्य सर्वे प्राञ्जलयः स्थिताः ॥&#x9;038e&lt;br&gt;&#xA;उवाच वचनं तेषां वसिष्ठो ब्रह्मवित्तमः ।&#x9;039a&lt;br&gt;&#xA;सर्वप्राणिहितं प्रश्नं ब्रह्मक्षत्रे विशेषतः ॥&#x9;039c&lt;br&gt;&#xA;द्रव्यहीनाः कथं मर्त्या दरिद्राः साधुवर्तिनः ।&#x9;040a&lt;br&gt;&#xA;प्राप्नुवन्तीह यज्ञस्य फलं केन च कर्मणा ॥&#x9;040c&lt;br&gt;&#xA;एतच्छ्रुत्वा वचस्तेषां ब्रह्मा वचनमब्रवीत् ॥&#x9;041ac&lt;br&gt;&#xA;अहो प्रश्नो महाभाग गूढार्थः परमः शुभः ।&#x9;042a&lt;br&gt;&#xA;सूक्ष्मः श्रेयांश्च मर्त्यानां भवद्भिः समुदाहृतः ॥&#x9;042c&lt;br&gt;&#xA;श्रूयतां सर्वमाख्यास्ये निखिलेन तपोधनाः ।&#x9;043a&lt;br&gt;&#xA;यथा यज्ञफलं मर्त्यो लभते नात्र संशयः ॥&#x9;043c&lt;br&gt;&#xA;पौषमासस्य शुक्ले वै यदा युज्येत रोहिणी ।&#x9;044a&lt;br&gt;&#xA;तेन नक्षत्रयोगेन आकाशशयनो भवेत् ॥&#x9;044c&lt;br&gt;&#xA;एकवस्त्रः शुचिः स्नातः श्रद्दधानः समाहितः ।&#x9;045a&lt;br&gt;&#xA;सोमस्य रश्मयः पीत्वा महायज्ञफलं लभेत् ॥&#x9;045c&lt;br&gt;&#xA;एतद्वः परमं गुह्यं कथितं द्विजसत्तमाः ।&#x9;046a&lt;br&gt;&#xA;यन्मां भवन्तः पृच्छन्ति सूक्ष्मतत्त्वार्थदर्शिनः] ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/190/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/190/</guid>
      <description>&lt;p&gt;श्रीः&#xA;अध्यायः 190&lt;/p&gt;&#xA;&lt;p&gt;सूर्यगार्ग्यादिभिः पृथक्पृथग्धर्मरहस्यकथनम् ॥ 1 ॥&lt;/p&gt;&#xA;&lt;p&gt;[विभावसुरुवाच &#x9;001&lt;br&gt;&#xA;सलिलस्याञ्जलिं पूर्णमक्षताश्च धृतोत्तराः ।&#x9;001a&lt;br&gt;&#xA;सोमस्योत्तिष्ठमानस्य तज्जलं चाक्षतांश्च तान् ॥&#x9;001c&lt;br&gt;&#xA;स्थितो ह्यभिमुखो मर्त्यः पौर्णमास्यां बलिं हरेत् ।&#x9;002a&lt;br&gt;&#xA;अग्निकार्यं कृतं तेन हुताश्चास्याग्नयस्त्रयः ॥&#x9;002c&lt;br&gt;&#xA;वनस्पतिं च यो हन्यादमावास्यामबुद्धिमान् ।&#x9;003a&lt;br&gt;&#xA;अपि ह्येकेन पत्रेण लिप्यते ब्रह्महत्यया ॥&#x9;003c&lt;br&gt;&#xA;दन्तकाष्ठं तु यः खादेदमावास्यामबुद्धिमान् ।&#x9;004a&lt;br&gt;&#xA;हिंसितश्चन्द्रमास्तेन पितरश्चोद्विजन्ति च ॥&#x9;004c&lt;br&gt;&#xA;हव्यं न तस्य देवाश्च प्रतिगृह्णन्ति पर्वसु ।&#x9;005a&lt;br&gt;&#xA;कुप्यन्ते पितरश्चास्य कुले वंशोऽस्य हीयते ॥&#x9;005c&lt;br&gt;&#xA;श्रीरुवाच &#x9;006&lt;br&gt;&#xA;प्रकीर्णं भाजनं यत्र भिन्नभाण्डमथासनम् ।&#x9;006a&lt;br&gt;&#xA;योषितश्चैव हन्यन्ते कश्मलोपहते गृहे ॥&#x9;006c&lt;br&gt;&#xA;देवताः पितरश्चैव उत्सवे पर्वणीषु वा ।&#x9;007a&lt;br&gt;&#xA;निराशाः प्रतिगच्छन्ति कश्मलोपहताद्गृहात् ॥&#x9;007c&lt;br&gt;&#xA;अङ्गिरा उवाच &#x9;008&lt;br&gt;&#xA;यस्तु संवत्सरं पूर्णं दद्याद्दीपं करञ्जके ।&#x9;008a&lt;br&gt;&#xA;सुवर्चलामूलहस्तः प्रजा तस्य विवर्धते ॥&#x9;008c&lt;br&gt;&#xA;गार्ग्य उवाच &#x9;009&lt;br&gt;&#xA;आतीथ्यं सततं कुर्याद्दीपं दद्यात्प्रतिश्रये ।&#x9;009a&lt;br&gt;&#xA;वर्जयानो दिवास्वापं न च मांसानि भक्षयेत् ॥&#x9;009c&lt;br&gt;&#xA;गोब्राह्मणं न हिंस्याच्च पुष्कराणि च कीर्तयेत् ।&#x9;010a&lt;br&gt;&#xA;एत श्रेष्ठतमो धर्मः सरहस्यो महाफलः ॥&#x9;010c&lt;br&gt;&#xA;अपि क्रतुशतैरिष्ट्वा क्षयं गच्छति तद्धविः ।&#x9;011a&lt;br&gt;&#xA;न तु क्षीयन्ति ते धर्माः श्रद्दधानैः प्रयोजिताः ॥&#x9;011c&lt;br&gt;&#xA;इदं च परमं गुह्यं सरहस्यं निबोधत ।&#x9;012a&lt;br&gt;&#xA;श्राद्धकल्पे च दैवे च तैर्थिके पर्वणीषु च ॥&#x9;012c&lt;br&gt;&#xA;रजस्वला च या नारी श्वित्रिकाऽपुत्रिका च या ।&#x9;013a&lt;br&gt;&#xA;एताभिश्चक्षुषा दृष्टं हविर्नाश्नन्ति देवताः ।&#x9;013c&lt;br&gt;&#xA;पितरश्च न तुष्यन्ति वर्षाण्यपि त्रयोदश ॥&#x9;013e&lt;br&gt;&#xA;शुक्लवासाः शुचिर्भूत्वा ब्राह्मणान्स्वस्ति वाचयेत् ।&#x9;014a&lt;br&gt;&#xA;कीर्तयेद्भारतं चैव तथा स्यादक्षयं हविः ॥&#x9;014c&lt;br&gt;&#xA;धौम्य उवाच &#x9;015&lt;br&gt;&#xA;भिन्नभाण्डं च खट्वां च कुक्कुटं शुनकं तथा ।&#x9;015a&lt;br&gt;&#xA;अप्रशस्तानि सर्वाणि यश्च वृक्षो गृहेरुहः ॥&#x9;015c&lt;br&gt;&#xA;भिन्नभाण्डे कलिं प्राहुः खट्वायां तु धनक्षयः ।&#x9;016a&lt;br&gt;&#xA;कुक्कुटे शुनके चैव हविर्नाश्नन्ति देवताः ।&#x9;016c&lt;br&gt;&#xA;वृक्षमूले ध्रुवं सत्वं तस्माद्वृक्षं न रोपयेत् ॥&#x9;016e&lt;br&gt;&#xA;जमदग्निरुवाच &#x9;017&lt;br&gt;&#xA;यो यजेदश्वमेधेन वाजपेयशतेन ह ।&#x9;017a&lt;br&gt;&#xA;अवाक्शिरा वा लम्बेत सत्रं वा स्फीतमाहरेत् ॥&#x9;017c&lt;br&gt;&#xA;न यस्य हृदयं शुद्धं नरकं स ध्रुवं व्रजेत् ।&#x9;018a&lt;br&gt;&#xA;तुल्यं यज्ञश्च सत्यं च हृदयस्य च शुद्धता ॥&#x9;018c&lt;br&gt;&#xA;शुद्धेन मनसा दत्त्वा सक्तुप्रस्थं द्विजातये ।&#x9;019a&lt;br&gt;&#xA;ब्रह्मलोकमनुप्राप्तः पर्याप्तं तन्निदर्शनम् ॥] &#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/191/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/191/</guid>
      <description>&lt;p&gt;श्रीः&#xA;अध्यायः 191&lt;/p&gt;&#xA;&lt;p&gt;वायुना धर्मरहस्यकथनम् ॥ 1 ॥&lt;/p&gt;&#xA;&lt;p&gt;[वायुरुवाच &#x9;001&lt;br&gt;&#xA;किञ्चिद्धर्मं प्रवक्ष्यामि मानुषाणां सुखावहम् ।&#x9;001a&lt;br&gt;&#xA;सरहस्याश्च ये दोषास्ताञ्शृणुध्वं समाहिताः ॥&#x9;001c&lt;br&gt;&#xA;अग्निकार्यं च कर्तव्यं परमान्नेन भोजनम् ।&#x9;002a&lt;br&gt;&#xA;दीपकश्चापि कर्तव्यः पितॄणां सतिलोदकः ॥&#x9;002c&lt;br&gt;&#xA;एतेन विधिना मर्त्यः श्रद्दधानः समाहितः ।&#x9;003a&lt;br&gt;&#xA;चतुरो वार्षिकान्मासान्यो ददाति तिलोदकाम् ॥&#x9;003c&lt;br&gt;&#xA;भोजनं च यथाशक्त्या ब्राह्मणे वेदपारगे ।&#x9;004a&lt;br&gt;&#xA;पशुबन्धशतस्येह फलं प्राप्नोति पुष्कलम् ॥&#x9;004c&lt;br&gt;&#xA;इदं चैवापरं गुह्यमप्रशस्तं निबोधत ।&#x9;005a&lt;br&gt;&#xA;अग्नेस्तु वृषलो नेता हविर्मूढाश्च योषितः ॥&#x9;005c&lt;br&gt;&#xA;मन्यते धर्म एवेति स चाधर्मेण लिप्यते ।&#x9;006a&lt;br&gt;&#xA;अग्नयस्तस्य कुप्यन्ति शूद्रयोनिं स गच्छति ॥&#x9;006c&lt;br&gt;&#xA;पितरश्च न तुष्यन्ति सहदेवैर्विशेषतः ।&#x9;007a&lt;br&gt;&#xA;प्रायश्चित्तं तु यत्तत्र ब्रुवतस्तन्निबोध मे ।&#x9;007c&lt;br&gt;&#xA;यत्कृत्वा तु नरः सम्यक्सुखी भवति विज्वरः ॥&#x9;007e&lt;br&gt;&#xA;गवां मूत्रपुरीषेण पयसा च घृतेन च ।&#x9;008a&lt;br&gt;&#xA;अग्निकार्यं त्र्यहं कुर्यान्निराहारः समाहितः ॥&#x9;008c&lt;br&gt;&#xA;ततः संवत्सरे पूर्णे प्रतिगृह्णन्ति देवताः ।&#x9;009a&lt;br&gt;&#xA;हृष्यन्ति पितरश्चास्य श्राद्धकाल उपस्थिते ॥&#x9;009c&lt;br&gt;&#xA;एष ह्यधर्मो धर्मश्च सरहस्यः प्रकीर्तितः ।&#x9;010a&lt;br&gt;&#xA;मर्त्यानां स्वर्गकामानां प्रेत्य स्वर्गसुखावहः ॥] &#x9;010c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/192/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/192/</guid>
      <description>&lt;p&gt;श्रीः&#xA;अध्यायः 192&lt;/p&gt;&#xA;&lt;p&gt;लोमशेन धर्मरहस्यकथनम् ॥ 1 ॥&lt;/p&gt;&#xA;&lt;p&gt;[लोमश उवाच &#x9;001&lt;br&gt;&#xA;परदारेषु ये सक्ता अकृत्वा दारसङ्ग्रहम् ।&#x9;001a&lt;br&gt;&#xA;निराशाः पितरस्तेषां श्राद्धकाले भवन्ति वै ॥&#x9;001c&lt;br&gt;&#xA;परदाररतिर्यश्च यश्च वन्ध्यामुपासते ।&#x9;002a&lt;br&gt;&#xA;ब्रह्मस्वं हरते यश्च समदोषा भवन्ति ते ॥&#x9;002c&lt;br&gt;&#xA;असम्भाष्या भवन्त्येते पितॄणां नात्र संशयः ।&#x9;003a&lt;br&gt;&#xA;देवताः पितरश्चैषां नाभिनन्दन्ति तद्धविः ॥&#x9;003c&lt;br&gt;&#xA;तस्मात्परस्य वै दारांस्त्यजेद्वन्ध्यां च योषितम् ।&#x9;004a&lt;br&gt;&#xA;ब्रह्मस्वं हि न हर्तव्यमात्मनो हितमिच्छता ॥&#x9;004c&lt;br&gt;&#xA;श्रूयतां चापरं गुह्यं रहस्यं धर्मसंहितम् ।&#x9;005a&lt;br&gt;&#xA;श्रद्दधानेन कर्तव्यं गुरुणां वचनं सदा ॥&#x9;005c&lt;br&gt;&#xA;द्वादश्यां पौर्णमास्यां च मासिमासि घृताक्षतम् ।&#x9;006a&lt;br&gt;&#xA;ब्राह्मणेभ्यः प्रयच्छेत तस्य पुण्यं निबोधत ॥&#x9;006c&lt;br&gt;&#xA;सोमश्च वर्धते तेन समुद्रश्च महोदधिः ।&#x9;007a&lt;br&gt;&#xA;अश्वमेधचतुर्भागं फलं सृजति वासवः ॥&#x9;007c&lt;br&gt;&#xA;दानेनैतेन तेजस्वी वीर्यवांश्च भवेन्नरः ।&#x9;008a&lt;br&gt;&#xA;प्रीतश्च भगवान्सोम इष्टान्कामान्प्रयच्छति ॥&#x9;008c&lt;br&gt;&#xA;श्रूयतां चापरो धर्मः सरहस्यो महाफलः ।&#x9;009a&lt;br&gt;&#xA;इदं कलियुगं प्राप्य मनुष्याणां सुखावहः ॥&#x9;009c&lt;br&gt;&#xA;कल्यमुत्थाय यो मर्त्यः स्नातः शुक्लेन वाससा ।&#x9;010a&lt;br&gt;&#xA;तिलपात्रं प्रयच्छेत ब्राह्मणेभ्यः समाहितः ॥&#x9;010c&lt;br&gt;&#xA;तिलोदकं च यो दद्यात्पितॄणां मधुना सह ।&#x9;011a&lt;br&gt;&#xA;दीपकं कृसंर चैव श्रूयतां तस्य यत्फलम् ॥&#x9;011c&lt;br&gt;&#xA;तिलपात्रे फलं प्राह भगवान्पाकशासनः ।&#x9;012a&lt;br&gt;&#xA;गोप्रदानं च यः कुर्याद्भूमिदानं च शाश्वतम् ॥&#x9;012c&lt;br&gt;&#xA;अग्निष्टोमं च यो यज्ञं यजेत बहुदक्षिणम् ।&#x9;013a&lt;br&gt;&#xA;तिलपात्रं सहैतेन समं मन्यन्ति देवताः ॥&#x9;013c&lt;br&gt;&#xA;तिलोदकं सदा श्राद्धे मन्यन्ते पितरोऽक्षयम् ।&#x9;014a&lt;br&gt;&#xA;दीपे च कृसरे चैव तुष्यन्तेऽस्य पितामहाः ॥&#x9;014c&lt;br&gt;&#xA;स्वर्गे च पितृलोके च पितृदेवाभिपूजितम् ।&#x9;015a&lt;br&gt;&#xA;एवमेतन्मयोद्दिष्टमृषिदृष्टं पुरातनम् ॥] &#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/193/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/193/</guid>
      <description>&lt;p&gt;श्रीः&#xA;अध्यायः 193&lt;/p&gt;&#xA;&lt;p&gt;भीष्मेण युधिष्ठिरम् प्रत्यरुन्धतीचित्रगुप्तोदितधर्मरहस्यकथनम् ॥ 1 ॥&lt;/p&gt;&#xA;&lt;p&gt;[भीष्म उवाच &#x9;001&lt;br&gt;&#xA;ततस्त्वृषिगणाः सर्वे पितरश्च सदेवताः ।&#x9;001a&lt;br&gt;&#xA;अरुन्धतीं तपोवृद्धामपृच्छन्त समाहिताः ॥&#x9;001c&lt;br&gt;&#xA;समानशीलां वीर्येण वसिष्ठस्य महात्मनः ।&#x9;002a&lt;br&gt;&#xA;त्वत्तो धर्मरहस्यानि श्रोतुमिच्छामहे वयम् ।&#x9;002c&lt;br&gt;&#xA;यत्ते गुह्यतमं भद्रे तत्प्रभाषितुमर्हसि ॥&#x9;002e&lt;br&gt;&#xA;अरुन्धत्युवाच &#x9;003&lt;br&gt;&#xA;तपोवृद्धिर्मया प्राप्ता भवतां स्मरणेन वै ।&#x9;003a&lt;br&gt;&#xA;भवतां च प्रसादेन धर्मान्वक्ष्यामि शाश्वतान् ॥&#x9;003c&lt;br&gt;&#xA;सगुह्यान्सरहस्यांश्च ताञ्शृणुध्वमशेषतः ।&#x9;004a&lt;br&gt;&#xA;श्रद्दधाने प्रयोक्तव्या यस्य शुद्धं तथा मनः ॥&#x9;004c&lt;br&gt;&#xA;अश्रद्दधानो मानी च ब्रह्महा गुरुतल्पगः ।&#x9;005a&lt;br&gt;&#xA;असम्भाष्या हि चत्वारो नैषां धर्मं प्रकाशयेत् ॥&#x9;005c&lt;br&gt;&#xA;अहन्यहनि यो दद्यात्कपिलां द्वादशीः समाः ।&#x9;006a&lt;br&gt;&#xA;मासिमासि च सत्रेण यो यजेत सदा नरः ॥&#x9;006c&lt;br&gt;&#xA;गवां शतसहस्रं च यो दद्याज्ज्येष्ठपुष्करे ।&#x9;007a&lt;br&gt;&#xA;न तद्धर्मफलं तुल्यमतिथिर्यस्य तुष्यति ॥&#x9;007c&lt;br&gt;&#xA;श्रूयतां चापरो धर्मो मनुष्याणां सुखावहः ।&#x9;008a&lt;br&gt;&#xA;श्रद्दधानेन कर्तव्यः सरहस्यो महाफलः ॥&#x9;008c&lt;br&gt;&#xA;कल्यमुत्थाय गोमध्ये गृह्य दर्भान्सहोदकान् ।&#x9;009a&lt;br&gt;&#xA;निषिञ्चेत गवां शृङ्गे मस्तकेन च तज्जलम् ।&#x9;009c&lt;br&gt;&#xA;प्रतीच्छेत निराहारस्तस्य धर्मफलं शृणु ॥&#x9;009e&lt;br&gt;&#xA;श्रूयन्ते यानि तीर्थानि त्रिषु लोकेषु कानिचित् ।&#x9;010a&lt;br&gt;&#xA;सिद्धचारणजुष्टानि सेवितानि महर्षिभिः ।&#x9;010c&lt;br&gt;&#xA;अभिषेकः समस्तेषां गवां शृङ्गोदकस्य च ॥&#x9;010e&lt;br&gt;&#xA;साधुसाध्विति चोद्दिष्टं दैवतैः पितृभिस्तथा ।&#x9;011a&lt;br&gt;&#xA;भूतैश्चैव सुसंहृष्टैः पूजिता साऽप्यरुन्धती ॥&#x9;011c&lt;br&gt;&#xA;पितामह उवाच &#x9;012&lt;br&gt;&#xA;अहो धर्मो महाभागे सरहस्य उदाहृतः ।&#x9;012a&lt;br&gt;&#xA;वरं ददामि ते धन्ये तपस्ते वर्दतां सदा ॥&#x9;012c&lt;br&gt;&#xA;यम उवाच &#x9;013&lt;br&gt;&#xA;रमणीया कथा दिव्या युष्मत्तो या मया श्रुता ।&#x9;013a&lt;br&gt;&#xA;श्रूयतां चित्रगुप्तस्य भाषितं मम च प्रियम् ॥&#x9;013c&lt;br&gt;&#xA;रहस्यं धर्मसंयुक्तं शक्यं श्रोतुं महर्षिभिः ।&#x9;014a&lt;br&gt;&#xA;श्रद्दधानेन मर्त्येन आत्मनो हितमिच्छाता ॥&#x9;014c&lt;br&gt;&#xA;न हि पुण्यं तथा पापं कृतं किञ्चिद्विनश्यति ।&#x9;015a&lt;br&gt;&#xA;पर्वकाले च यत्किञ्चिदादित्यं चाधितिष्ठति ॥&#x9;015c&lt;br&gt;&#xA;प्रेतलोकं गते मर्त्ये तत्तत्सर्वं विभावसुः ।&#x9;016a&lt;br&gt;&#xA;प्रतिजानाति पुण्यात्मा तच्च तत्रोपयुज्यते ॥&#x9;016c&lt;br&gt;&#xA;किञ्चिद्धर्मं प्रवक्ष्यामि चित्रगुप्तमतं शुभम् ।&#x9;017a&lt;br&gt;&#xA;पानीयं चैव दीपं च दातव्यं सततं तथा ॥&#x9;017c&lt;br&gt;&#xA;उपानहौ च च्छत्रं च कपिला च यथातथम् ।&#x9;018a&lt;br&gt;&#xA;पुष्करे कपिला देया ब्राह्मणे वेदपारगे ॥&#x9;018c&lt;br&gt;&#xA;अग्निहोत्रं च यत्नेन सर्वशः प्रतिपालयेत् ।&#x9;019a&lt;br&gt;&#xA;अयं चैवापरो धर्मश्चित्रगुप्तेन भाषितः ॥&#x9;019c&lt;br&gt;&#xA;फलमस्य पृथक्त्वेन श्रोतुमर्हन्ति सत्तमाः ।&#x9;020a&lt;br&gt;&#xA;प्रलयं सर्वभूतैस्तु गन्तव्यं कालपर्ययात् ॥&#x9;020c&lt;br&gt;&#xA;तत्र दुर्गमनुप्राप्ताः क्षुत्तृष्णापरिपीडिताः ।&#x9;021a&lt;br&gt;&#xA;दह्यमाना विपच्यन्ते न तत्रास्ति पलायनम् ॥&#x9;021c&lt;br&gt;&#xA;अन्धकारं तमो घोरं प्रविशन्त्यल्पबुद्धयः ।&#x9;022a&lt;br&gt;&#xA;तत्र धर्मं प्रवक्ष्यामि येन दुर्गाणि सन्तरेत् ॥&#x9;022c&lt;br&gt;&#xA;अल्पव्ययं महार्थं च प्रेत्य चैव सुखोदयम् ।&#x9;023a&lt;br&gt;&#xA;पानीयस्य गुणा दिव्याः प्रेतलोके विशेषतः ॥&#x9;023c&lt;br&gt;&#xA;तत्र पुण्योदका नाम नदी तेषां विधीयते ।&#x9;024a&lt;br&gt;&#xA;अक्षयं सलिलं तत्र शीतलं ह्यमृतोपमम् ॥&#x9;024c&lt;br&gt;&#xA;स तत्र तोयं पिबति पानीयं यः प्रयच्छति ।&#x9;025a&lt;br&gt;&#xA;प्रदीपस्य प्रदानेन श्रूयतां गुणविस्तरः ॥&#x9;025c&lt;br&gt;&#xA;तमोन्धकारं नियतं दीपदो न प्रपश्यति ।&#x9;026a&lt;br&gt;&#xA;प्रभां चास्य प्रयच्छन्ति सोमभास्करपावकाः ।&#x9;026c&lt;br&gt;&#xA;देवताश्चानुमन्यन्ते विमलाः सर्वतो दिशः ॥&#x9;026e&lt;br&gt;&#xA;द्योततें च यथाऽऽदित्यः प्रेतलोकगतो नरः ।&#x9;027a&lt;br&gt;&#xA;तस्माद्दीपः प्रदातव्यः पानीयं च विशेषतः ॥&#x9;027c&lt;br&gt;&#xA;कपिलां ये प्रयच्छन्ति ब्राह्मणे वेदपारगे ।&#x9;028a&lt;br&gt;&#xA;पुष्करे च विशेषेण श्रूयतां तस्य यत्फलम् ॥&#x9;028c&lt;br&gt;&#xA;गोशतं सवृषं तेन दत्तं भवति शाश्वतम् ।&#x9;029a&lt;br&gt;&#xA;पापं कर्म च यत्किञ्चिद्ब्रह्महत्यासमं भवेत् ।&#x9;029c&lt;br&gt;&#xA;शोधयेत्कपिला ह्येका प्रदत्तं गोशतं यथा ॥&#x9;029e&lt;br&gt;&#xA;तस्मात्तु कपिला देया कौमुद्यां ज्येष्ठपुष्करे ।&#x9;030a&lt;br&gt;&#xA;न तेषां विषमं किञ्चिन्न दुःखं न च कण्टकाः ॥&#x9;030c&lt;br&gt;&#xA;उपानहौ च यो दद्यात्पात्रभूते द्विजोत्तमे ।&#x9;031a&lt;br&gt;&#xA;छत्रदाने सुखां छायां लभते परलोकगः ॥&#x9;031c&lt;br&gt;&#xA;न हि दत्तस्य दानस्य नाशोऽस्तीह कदाचन ।&#x9;032a&lt;br&gt;&#xA;चित्रगुप्तमतं श्रुत्वा हृष्टरोमा विभावसुः ॥&#x9;032c&lt;br&gt;&#xA;उवाच देवताः सर्वाः पितॄंश्चैव महाद्युतिः ।&#x9;033a&lt;br&gt;&#xA;श्रुतं हि चित्रगुप्तस्य धर्मगुह्यं महात्मनः ॥&#x9;033c&lt;br&gt;&#xA;श्रद्दधानाश्च ये मर्त्या ब्राह्मणेषु महात्मसु ।&#x9;034a&lt;br&gt;&#xA;दानमेतत्प्रयच्छन्ति न तेषां विद्यते भयम् ॥&#x9;034c&lt;br&gt;&#xA;धर्मदोषास्त्विमे पञ्च येषां नास्तीह निष्कृतिः ।&#x9;035a&lt;br&gt;&#xA;असम्भाष्या अनाचारा वर्जनीया नराधमाः ॥&#x9;035c&lt;br&gt;&#xA;ब्रह्महा चैव गोघ्नश्च परदाररतश्च यः ।&#x9;036a&lt;br&gt;&#xA;अश्रद्दधानश्च नरः स्त्रियं यश्चोपजीवति ॥&#x9;036c&lt;br&gt;&#xA;प्रेतलोकगता ह्येते नरके पापकर्मिणः ।&#x9;037a&lt;br&gt;&#xA;पच्यन्ते वै यथा मीनाः पूयशोणितभोजनाः ॥&#x9;037c&lt;br&gt;&#xA;असम्भाष्याः पितॄणां च देवानां चैव पञ्च ते ।&#x9;038a&lt;br&gt;&#xA;स्नातकानां च विप्राणां ये चान्ये च तपोधनाः ॥ &#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/194/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/194/</guid>
      <description>&lt;p&gt;श्रीः&#xA;अध्यायः 194&lt;/p&gt;&#xA;&lt;p&gt;प्रमथैर्ऋषिगणान्प्रति प्रजानां स्वहिंसातदभावकारणाभिधानम् ॥ 1 ॥&lt;/p&gt;&#xA;&lt;p&gt;भीष्म उवाच &#x9;001&lt;br&gt;&#xA;ततः सर्वे महाभागा देवाश्च पितरश्च ह ।&#x9;001a&lt;br&gt;&#xA;ऋषयश्च महाभागाः प्रमथान्वाक्यमब्रुवन् ॥&#x9;001c&lt;br&gt;&#xA;भवन्तो वै महाभागा अपरोक्षनिशाचराः ।&#x9;002a&lt;br&gt;&#xA;उच्छिष्टानशुचीन्क्षुद्रान्कथं हिंसथ मानवान् ॥&#x9;002c&lt;br&gt;&#xA;के च स्मृताः प्रतीघाता येन मर्त्यान्न हिंसथ ।&#x9;003a&lt;br&gt;&#xA;रक्षोघ्नानि च कानि स्युर्यैर्गृहेषु प्रणश्यथ ।&#x9;003c&lt;br&gt;&#xA;श्रोतुमिच्छाम युष्माकं सर्वमेतन्निशाचराः ॥&#x9;003e&lt;br&gt;&#xA;प्रमथा ऊचुः &#x9;004&lt;br&gt;&#xA;मैथुनेन सदोच्छिष्टाः कृते चैवाधरोत्तरे ।&#x9;004a&lt;br&gt;&#xA;मोहान्मांसानि खादेत वृक्षमूले च यः स्वपेत् ॥&#x9;004c&lt;br&gt;&#xA;आमिषं शीर्षतो यस्य पादतो यश्च संविशेत् ।&#x9;005a&lt;br&gt;&#xA;तत उच्छिष्टकाः सर्वे बहुच्छिद्राश्च मानवाः ॥&#x9;005c&lt;br&gt;&#xA;उदके चाप्यमेध्यानि श्लेष्माणं च प्रमुञ्चति ।&#x9;006a&lt;br&gt;&#xA;एते भक्ष्याश्च वध्याश्च मानुषा नात्र संशयः ॥&#x9;006c&lt;br&gt;&#xA;एवं शीलसमाचारान्धर्षयामो हि मानवान् ।&#x9;007a&lt;br&gt;&#xA;श्रूयतां च प्रतीघातान्यैर्न शक्नुम हिंसितुम् ||&#x9;007c&lt;br&gt;&#xA;गोरोचनासमालम्भो वचाहस्तश्च यो भवेत् ।&#x9;008a&lt;br&gt;&#xA;घृताक्षतं च यो दद्यान्मस्तके तत्परायणः ॥&#x9;008c&lt;br&gt;&#xA;ये च मांसं न खादन्ति तान्न शक्नुम हिंसितुम् ।&#x9;009a&lt;br&gt;&#xA;यस्य चाग्निर्गृहे नित्यं दिवारात्रौ च दीप्यते ॥&#x9;009c&lt;br&gt;&#xA;तरक्षोश्चर्मदंष्ट्राश्च तथैव गिरिकच्छपः ।&#x9;010a&lt;br&gt;&#xA;आज्यधूमो बिडालश्च च्छागः कृष्णोऽथ पिङ्गलः ॥&#x9;010c&lt;br&gt;&#xA;येषामेतानि तिष्ठन्ति गृहेषु गृहमेधिनाम् ।&#x9;011a&lt;br&gt;&#xA;तान्यधृष्याण्यगाराणि पिशिताशैः सुदारुणैः ॥&#x9;011c&lt;br&gt;&#xA;लोकानस्मद्विधा ये च विचरन्ति यथासुखम् ।&#x9;012a&lt;br&gt;&#xA;तस्मादेतानि गेहेषु रक्षोघ्नानि विशाम्पते ।&#x9;012c&lt;br&gt;&#xA;एतद्वः कथितं सर्वं यत्र वः संशयो महान् ॥] &#x9;012e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/195/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/195/</guid>
      <description>&lt;p&gt;श्रीः&#xA;अध्यायः 195&lt;/p&gt;&#xA;&lt;p&gt;रेणुकनामकेन करेणुना देवादीन्प्रति दिग्गजगदितधर्मनिवेदनम् ॥ 1 ॥&lt;/p&gt;&#xA;&lt;p&gt;[भीष्म उवाच &#x9;001&lt;br&gt;&#xA;ततः पद्मप्रतीकाशः पद्मोद्भूतः पितामहः ।&#x9;001a&lt;br&gt;&#xA;उवाच वचनं देवान्वासवं च शचीपतिम् ॥&#x9;001c&lt;br&gt;&#xA;अयं महाबलो नागो रसातलचरो बली ।&#x9;002a&lt;br&gt;&#xA;तेजस्वी रेणुको नाम महासत्वपराक्रमः ॥&#x9;002c&lt;br&gt;&#xA;अतितेजस्विनः सर्वे महावीर्या महागजाः ।&#x9;003a&lt;br&gt;&#xA;धारयन्ति महीं कृत्स्नां सशैलवनकाननाम् ॥&#x9;003c&lt;br&gt;&#xA;भवद्भिः समनुज्ञातो रेणुकस्तान्महागजान् ।&#x9;004a&lt;br&gt;&#xA;धर्मगुह्यानि सर्वाणि गत्वा पृच्छतु तत्र वै ॥&#x9;004c&lt;br&gt;&#xA;पितामहवचः श्रुत्वा ते देवा रेणुकं तदा ।&#x9;005a&lt;br&gt;&#xA;प्रेषयामासुरव्यग्रा यत्र ते धरणीधराः ॥&#x9;005c&lt;br&gt;&#xA;रेणुक उवाच &#x9;006&lt;br&gt;&#xA;अनुज्ञातोऽस्मि देवैश्च पितृभिश्च महाबलाः ।&#x9;006a&lt;br&gt;&#xA;धर्मगुह्यानि युष्माकं श्रोतुमिच्छामि तत्त्वतः ।&#x9;006c&lt;br&gt;&#xA;कथयध्वं महाभागा यद्वस्तत्त्वं मनीषितम् ॥&#x9;006e&lt;br&gt;&#xA;दिग्गजा ऊचुः &#x9;007&lt;br&gt;&#xA;कार्तिके मासि चाश्लेषा बहुलस्याष्टमी शिवा ।&#x9;007a&lt;br&gt;&#xA;तेन नक्षत्रयोगेन यो ददाति गुडौदनम् ।&#x9;007c&lt;br&gt;&#xA;इमं मन्त्रं जपञ्छ्राद्धे यताहारो ह्यकोपनः ॥&#x9;007e&lt;br&gt;&#xA;बलदेवप्रभृतयो ये नागा बलवत्तराः ।&#x9;008a&lt;br&gt;&#xA;अनन्ता ह्यक्षया नित्यं भोगिनः सुमहाबलाः ॥&#x9;008c&lt;br&gt;&#xA;तेषां कुलोद्भवा ये च महाभूता भुजङ्गमाः ।&#x9;009a&lt;br&gt;&#xA;ते मे बलिं प्रयच्छन्तु बलतेजोभिवृद्धये ॥&#x9;009c&lt;br&gt;&#xA;यदा नारायणः श्रीमानुज्जहार वसुन्धराम् ।&#x9;010a&lt;br&gt;&#xA;तद्बलं तस्य देवस्य धरामुद्धरतस्तथा ॥&#x9;010c&lt;br&gt;&#xA;एवमुक्त्वा बलिं तत्र वल्मीके तु निवेदयेत् ॥&#x9;011ac&lt;br&gt;&#xA;गजेन्द्रकुसुमाकीर्णं नीलवस्त्रानुलेपनम् ।&#x9;012a&lt;br&gt;&#xA;निर्वपेत्तं तु वल्मीके अस्तं याते दिवाकरे ॥&#x9;012c&lt;br&gt;&#xA;एवं तुष्टास्ततः सर्वे अधस्ताद्भारपीडिताः ।&#x9;013a&lt;br&gt;&#xA;श्रमं तं नावबुध्यामो धारयन्तो वसुन्धराम् ॥&#x9;013c&lt;br&gt;&#xA;एवं मन्यामहे सर्वे भारार्ता निरपेक्षिणः ।&#x9;014a&lt;br&gt;&#xA;ब्राह्मणः क्षत्रियो वैश्यः शूद्रो वा यद्युपोषितः ॥&#x9;014c&lt;br&gt;&#xA;एवं संवत्सरं कृत्वा दानं बहुफलं लभेत् ।&#x9;015a&lt;br&gt;&#xA;वल्मीके बलिमादाय तन्नो बहुफलं मतम् ॥&#x9;015c&lt;br&gt;&#xA;ये च नागा महावीर्यास्त्रिषु लोकेषु कृत्स्नशः ।&#x9;016a&lt;br&gt;&#xA;कृतातिथ्या भवेयुस्ते शतं वर्षाणि तत्त्वतः ॥&#x9;016c&lt;br&gt;&#xA;दिग्गजानां च तच्छ्रुत्वा देवताः पितरस्तथा ।&#x9;017a&lt;br&gt;&#xA;ऋषयश्च महाभागाः पूजयन्ति स्म रेणुकम् ॥] &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/196/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/196/</guid>
      <description>&lt;p&gt;श्रीः&#xA;अध्यायः 196&lt;/p&gt;&#xA;&lt;p&gt;महेश्वरेण देवादीन्प्रति गोप्रशंसनम् ॥ 1 ॥&lt;/p&gt;&#xA;&lt;p&gt;[महेश्वर उवाच &#x9;001&lt;br&gt;&#xA;सारमुद्धृत्य युष्माभिः साधुधर्म उदाहृतः ।&#x9;001a&lt;br&gt;&#xA;धर्मगुह्यमिदं मत्तः शृणुध्वं सर्व एव ह ॥&#x9;001c&lt;br&gt;&#xA;येषां धर्माश्रिता बुद्धिःक श्रद्दधानाश्च ये नराः ।&#x9;002a&lt;br&gt;&#xA;तेषां स्यादुपदेष्टव्यः सरहस्यो महाफलः ॥&#x9;002c&lt;br&gt;&#xA;निरुद्विग्नस्तु यो दद्यान्मासमेकं गवाह्निकम् ।&#x9;003a&lt;br&gt;&#xA;एकभक्तं तथाऽश्नीयाच्छ्रूयतां तस्य यत्फलम् ॥&#x9;003c&lt;br&gt;&#xA;इमा गावो महाभागाः पवित्रं परमं स्मृताः ।&#x9;004a&lt;br&gt;&#xA;त्रीन्लोकान्धारयन्ति स्म सदेवासुरमानुपान् ॥&#x9;004c&lt;br&gt;&#xA;तासु चैव महापुण्यं शुश्रूषा च महाफलम् ।&#x9;005a&lt;br&gt;&#xA;अहन्यहनि धर्मेण युज्यते वै गवाह्निकः ॥&#x9;005c&lt;br&gt;&#xA;मया ह्येता ह्यनुज्ञाताः पूर्वमासन्कृते युगे ।&#x9;006a&lt;br&gt;&#xA;ततोऽहमनुनीतो वै ब्रह्मणा पद्मयोनिना ॥&#x9;006c&lt;br&gt;&#xA;तस्माद्व्रजस्थानगतस्तिष्ठत्युपरि मे वृषः ।&#x9;007a&lt;br&gt;&#xA;रमेऽहं सह गोभिश्च तस्मात्पूज्याः सदैव ताः ॥&#x9;007c&lt;br&gt;&#xA;महाप्रभावा वरदा वरं दद्युरुपासिताः ।&#x9;008a&lt;br&gt;&#xA;ता गावोऽस्यानुमन्यन्ते सर्वकर्मसु यत्फलम् ॥&#x9;008c&lt;br&gt;&#xA;तस्य तत्र चतुर्भागो यो ददाति गवाह्निकम् ॥] &#x9;009ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/197/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/197/</guid>
      <description>&lt;p&gt;श्रीः&#xA;अध्यायः 197&lt;/p&gt;&#xA;&lt;p&gt;स्कन्देन देवादीन्प्रति धर्मरहस्यविशेषकथनम् ॥ 1 ॥&lt;/p&gt;&#xA;&lt;p&gt;[स्कन्द उवाच &#x9;001&lt;br&gt;&#xA;ममाप्यनुमतो धर्मस्तं शृणुध्वं समाहिताः ।&#x9;001a&lt;br&gt;&#xA;नीलषण्डस्य शृङ्गाभ्यां गृहीत्वा मृत्तिकां तु यः ॥&#x9;001c&lt;br&gt;&#xA;अभिषेकं त्र्यहं कुर्यात्तस्य धर्मं निबोधत ।&#x9;002a&lt;br&gt;&#xA;शोधयेदशुभं सर्वमाधिपत्यं परत्र च ॥&#x9;002c&lt;br&gt;&#xA;यावच्च जायते मर्त्यस्तावच्छूरो भविष्यति ।&#x9;003a&lt;br&gt;&#xA;इदं चाप्यपरं गुह्यं सरहस्यं निबोधत ॥&#x9;003c&lt;br&gt;&#xA;प्रगृह्यौदुम्बरं पात्रं पक्वान्नं मधुना सह ।&#x9;004a&lt;br&gt;&#xA;सोमस्योत्तिष्ठमानस्य पौर्णमास्यां बलिं हरेत् ॥&#x9;004c&lt;br&gt;&#xA;तस्य धर्मफलं नित्यं श्रद्दधाना निबोधत ।&#x9;005a&lt;br&gt;&#xA;साध्या रुद्रास्तथाऽऽदित्या विश्वेदेवास्तथाऽश्विनौ ||&#x9;005c&lt;br&gt;&#xA;मरुतो वसवश्चैव प्रतिगृह्णन्ति तं बलिम् ।&#x9;006a&lt;br&gt;&#xA;सोमश्च वर्धते तेन समुद्रश्च महोदधिः ॥&#x9;006c&lt;br&gt;&#xA;एष धर्मो मयोद्दिष्टः सरहस्यः सुखावहः ॥&#x9;007ac&lt;br&gt;&#xA;विष्णुरुवाच &#x9;008&lt;br&gt;&#xA;धर्मगुह्यानि सर्वाणि देवतानां महात्मनाम् ।&#x9;008a&lt;br&gt;&#xA;ऋषीणां चैव गुह्यानि यः पठेदाह्निकं सदा ॥&#x9;008c&lt;br&gt;&#xA;शृणुयाद्वाऽनसूयुर्यः श्रद्दधानः समाहितः ।&#x9;009a&lt;br&gt;&#xA;नास्य विघ्नः प्रभवति भयं चास्य न विद्यते ॥&#x9;009c&lt;br&gt;&#xA;ये च धर्माः शुभाः पुण्याः सरहस्या उदाहृताः ।&#x9;010a&lt;br&gt;&#xA;तेषां धर्मफलं तस्य यः पठेत जितेन्द्रियः ॥&#x9;010c&lt;br&gt;&#xA;नास्य पापं प्रभवति न च पापेन लिप्यते ।&#x9;011a&lt;br&gt;&#xA;पठेद्वा श्रावयेद्वाऽपि श्रुत्वा वा लभते फलम् ॥&#x9;011c&lt;br&gt;&#xA;भुञ्जते पितरो देवा हव्यं कव्यमथाक्षयम् ।&#x9;012a&lt;br&gt;&#xA;श्रावयंश्चापि विप्रेन्द्रान्पर्वसु प्रयतो नरः ॥&#x9;012c&lt;br&gt;&#xA;ऋषीणां देवतानां च पितॄणां चैव नित्यदा ।&#x9;013a&lt;br&gt;&#xA;भवत्यभिमतः श्रीमान्धर्मेषु प्रयतः सदा ॥&#x9;013c&lt;br&gt;&#xA;कृत्वाऽपि पापकं कर्म महापातकवर्जितम् ।&#x9;014a&lt;br&gt;&#xA;रहस्यधर्मं श्रुत्वेमं सर्वपापैः प्रमुच्यते ॥&#x9;014c&lt;br&gt;&#xA;भीष्म उवाच &#x9;015&lt;br&gt;&#xA;एतद्धर्मरहस्यं वै देवतानां नराधिप ।&#x9;015a&lt;br&gt;&#xA;व्यासोद्दिष्टं मया प्रोक्तं सर्वदेवनमस्कृतम् ॥&#x9;015c&lt;br&gt;&#xA;पृथिवी रत्नसम्पूर्णा ज्ञानं चेदमनुत्तमम् ।&#x9;016a&lt;br&gt;&#xA;इदमेव ततः श्राव्यमिति मन्येत धर्मवित् ॥&#x9;016c&lt;br&gt;&#xA;नाश्रद्दधानाय न नास्तिकाय न नष्टधर्माय न निर्घृणाय ।&#x9;017a&lt;br&gt;&#xA;न हेतुदुष्टाय गुरुद्विषे वा नानात्मभूताय निवेद्यमेतत् ॥ &#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/198/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/198/</guid>
      <description>&lt;p&gt;श्रीः&#xA;अध्यायः 198&lt;/p&gt;&#xA;&lt;p&gt;भीष्मेण युधिष्ठिरम् प्रति भोज्याभोज्यान्नकानां भोजनीयानां जनानां च विवेचनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;के भोज्या ब्राह्मणस्येह के भोज्याः क्षत्रियस्य ह ।&#x9;001a&lt;br&gt;&#xA;तथा वैश्यस्य के भोज्याः के शूद्रस्य च भारत ॥&#x9;001c&lt;br&gt;&#xA;भीष्म उवाच &#x9;002&lt;br&gt;&#xA;ब्राह्मणा ब्राह्मणस्येह भोज्या ये चैव क्षत्रियाः ।&#x9;002a&lt;br&gt;&#xA;वैश्याश्चापि तथा भोज्याः शूद्राश्च परिवर्जिताः ॥&#x9;002c&lt;br&gt;&#xA;ब्राह्मणाः क्षत्रिया वैश्या भोज्या वै क्षत्रियस्य ह ।&#x9;003a&lt;br&gt;&#xA;वर्जनीयास्तु वै शूद्राः सर्वभक्षा विकर्मिणः ॥&#x9;003c&lt;br&gt;&#xA;वैश्यास्तु भोज्या विप्राणां क्षत्रियाणां तथैव च ।&#x9;004a&lt;br&gt;&#xA;नित्याग्नयो विविक्ताश्च चातुर्मास्यरताश्च ये ॥&#x9;004c&lt;br&gt;&#xA;शूद्राणामथ यो भुङ्क्ते स भुङ्क्ते पृथिवीमलम् ।&#x9;005a&lt;br&gt;&#xA;मलं नृणां स पिबति मलं भुङ्क्ते जनस्य च ॥&#x9;005c&lt;br&gt;&#xA;शूद्राणां यस्तथा भुङ्क्ते स भुङ्क्ते पृथिवीमलम् ।&#x9;006a&lt;br&gt;&#xA;पृथिवीमलमश्नन्ति ये द्विजाः शूद्रभोजिनः ॥&#x9;006c&lt;br&gt;&#xA;शूद्रस्य कर्मनिष्ठायां विकर्मस्थोपि पच्यते ।&#x9;007a&lt;br&gt;&#xA;ब्राह्मणः क्षत्रियो वैश्यो विकर्मस्थश्च पच्यते ॥&#x9;007c&lt;br&gt;&#xA;स्वाध्यायनिरता विप्रास्तथा स्वस्त्ययने नृणाम् ।&#x9;008a&lt;br&gt;&#xA;रक्षणे क्षत्रियं प्राहुर्वैश्यं पुष्ट्यर्थमेव च ॥&#x9;008c&lt;br&gt;&#xA;करोति कर्म यद्वैश्यस्तद्गत्वा ह्युपजीवति ।&#x9;009a&lt;br&gt;&#xA;कृषिगोरक्ष्यवाणिज्यमकुत्सा वैश्यकर्मणि ॥&#x9;009c&lt;br&gt;&#xA;शूद्रकर्म तु यः कुर्यादवहाय स्वकर्म च ।&#x9;010a&lt;br&gt;&#xA;स विज्ञेयो यथा शूद्रो न च भोज्यः कदाचन ॥&#x9;010c&lt;br&gt;&#xA;चिकित्सकः काण्डपृष्ठः पुराऽध्यक्षः पुरोहितः ।&#x9;011a&lt;br&gt;&#xA;सांवत्सरो वृथाध्यायी सर्वे ते शूद्रसम्मिताः ॥&#x9;011c&lt;br&gt;&#xA;शूद्रकर्मस्वथैतेषु यो भुङ्क्ते निरपत्रपः ।&#x9;012a&lt;br&gt;&#xA;अभोज्यभोजनं भुक्त्वा भयं प्राप्नोति दारुणम् ॥&#x9;012c&lt;br&gt;&#xA;कुलं वीर्यं च तेजश्च तिर्यग्योनित्वमेव च ।&#x9;013a&lt;br&gt;&#xA;स प्रयाति यथा श्वा वै निष्क्रियो धर्मवर्जितः ॥&#x9;013c&lt;br&gt;&#xA;भुङ्क्ते चिकित्सकस्यान्नं तदन्नं च पुरीषवत् ।&#x9;014a&lt;br&gt;&#xA;पुंश्चल्यन्नं च मूत्रं स्यात्कारुकान्नं च शोणितम् ॥&#x9;014c&lt;br&gt;&#xA;विद्योपजीविनोऽन्नं च यो भुङ्क्ते साधुसम्मतः ।&#x9;015a&lt;br&gt;&#xA;तदप्यन्नं यथा शौद्रं तत्साधुः परिवर्जयेत् ॥&#x9;015c&lt;br&gt;&#xA;वचनीयस्य यो भुङ्क्ते तमाहुः शोणितं ह्रदम् ।&#x9;016a&lt;br&gt;&#xA;पिशुनं भोजनं भुङ्क्ते ब्रह्महत्यासमं विदुः ॥&#x9;016c&lt;br&gt;&#xA;असत्कृतमवज्ञातं न भोक्तव्यं कदाचन ॥&#x9;017ac&lt;br&gt;&#xA;व्याधिं कुलक्षयं चैव क्षिप्रं प्राप्नोति ब्राह्मणः ।&#x9;018a&lt;br&gt;&#xA;नगरीरक्षिणो भुङ्क्ते श्वपचप्रवणो भवेत् ॥&#x9;018c&lt;br&gt;&#xA;गोघ्ने च ब्राह्मणघ्ने च सुरापे गुरुतल्पगे ।&#x9;019a&lt;br&gt;&#xA;भुक्त्वाऽन्नं जायते विप्रो रक्षसां कुलवर्धनः ॥&#x9;019c&lt;br&gt;&#xA;न्यासापहारिणो भुक्त्वा कृतघ्ने क्लीबवर्तिनि ।&#x9;020a&lt;br&gt;&#xA;जायते शबरावासे मध्यदेशबहिष्कृते ॥&#x9;020c&lt;br&gt;&#xA;अभोज्याश्चैव भोज्याश्च मया प्रोक्ता यथाविधि ।&#x9;021a&lt;br&gt;&#xA;किमन्यदद्य कौन्तेय मत्तस्त्वं श्रोतुमिच्छसि ॥] &#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/199/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/199/</guid>
      <description>&lt;p&gt;श्रीः&#xA;अध्यायः 199&lt;/p&gt;&#xA;&lt;p&gt;भीष्मेण युधिष्ठिरम् प्रति अप्रतिग्राह्यप्रतिग्रहे अभोज्यभोजने च प्रायश्चित्तकथनम् ॥ 1 ॥&lt;/p&gt;&#xA;&lt;p&gt;[युधिष्ठिर उवाच &#x9;001&lt;br&gt;&#xA;उक्तास्तु भवता भोज्यास्तथाऽभोज्याश्च सर्वशः ।&#x9;001a&lt;br&gt;&#xA;अत्र मे प्रश्नसन्देहस्तन्मे वद पितामह ॥&#x9;001c&lt;br&gt;&#xA;ब्राह्मणानां विशेषेण हव्यकव्यप्रतिग्रहे ।&#x9;002a&lt;br&gt;&#xA;नानाविधेषु भोज्येषु प्रायश्चित्तानि शंस मे ॥&#x9;002c&lt;br&gt;&#xA;भीष्म उवाच &#x9;003&lt;br&gt;&#xA;हन्त वक्ष्यामि ते राजन्ब्राह्मणानां महात्मनाम् ।&#x9;003a&lt;br&gt;&#xA;प्रतिग्रहेषु भोज्ये च मुच्यते येन पाप्मनः ॥&#x9;003c&lt;br&gt;&#xA;घृतप्रतिग्रहे चैव सावित्री समिदाहुतिः ।&#x9;004a&lt;br&gt;&#xA;तिलप्रतिग्रहे चैव सममेतद्युधिष्ठिर ॥&#x9;004c&lt;br&gt;&#xA;मांसप्रतिग्रहे चैव मधुनो लवणस्य च ।&#x9;005a&lt;br&gt;&#xA;आदित्योदयनं स्थित्वा पूतो भवति ब्राह्मणः ॥&#x9;005c&lt;br&gt;&#xA;काञ्चनं प्रतिगृह्याथ जपमानो गुरुश्रुतिम् ।&#x9;006a&lt;br&gt;&#xA;कृष्णायसं च विवृतं धारयन्मुच्यते द्विजः ॥&#x9;006c&lt;br&gt;&#xA;एवं प्रतिगृहीतेऽथ धने वस्त्रे तथा स्त्रियाम् ।&#x9;007a&lt;br&gt;&#xA;एवमेव नरश्रेष्ठ सुवर्णस्य प्रतिग्रहे ||&#x9;007c&lt;br&gt;&#xA;अन्नप्रतिग्रहे चैव पायसेक्षुरसे तथा ।&#x9;008a&lt;br&gt;&#xA;इक्षुतैलपवित्राणां त्रिसन्ध्येऽप्सु निमज्जनम् ॥&#x9;008c&lt;br&gt;&#xA;व्रीहौ पुष्पे फले चैव जले पिष्टमये तथा ।&#x9;009a&lt;br&gt;&#xA;यावके दधिदुग्धे च सावित्रीं शतशोऽन्विताम् ॥&#x9;009c&lt;br&gt;&#xA;उपानहौ च च्छत्रं च प्रतिगृह्यौर्ध्वदेहिके ।&#x9;010a&lt;br&gt;&#xA;जपेच्छतं समायुक्तस्तेन मुच्येत पाप्मना ॥&#x9;010c&lt;br&gt;&#xA;क्षेत्रप्रतिग्रहे चैव ग्रहसूतकयोस्तथा ।&#x9;011a&lt;br&gt;&#xA;त्रीणि रात्राण्युपोषित्वा तेन पापाद्विमुच्यते ॥&#x9;011c&lt;br&gt;&#xA;कृष्णपक्षे तु यः श्राद्धं पितॄणामश्नुते द्विजः ।&#x9;012a&lt;br&gt;&#xA;अन्नमेतदहोरात्रात्पूतो भवति ब्राह्मणः ॥&#x9;012c&lt;br&gt;&#xA;न च सन्ध्यामुपासीत न च जाप्यं प्रवर्तयेत् ।&#x9;013a&lt;br&gt;&#xA;न सङ्किरेत्तदन्नं च ततः पूयेत ब्राह्मणः ॥&#x9;013c&lt;br&gt;&#xA;इत्यर्थमपराह्णे तु पितॄणां श्राद्धमुच्यते ।&#x9;014a&lt;br&gt;&#xA;यथोक्तानां यदश्नीयुर्ब्राह्मणाः पूर्वकेतिताः ॥&#x9;014c&lt;br&gt;&#xA;मृतकस्य तृतीयाहे ब्राह्मणो योऽन्नमश्नुते ।&#x9;015a&lt;br&gt;&#xA;स त्रिवेलं समुन्मज्ज्य द्वादशाहेन शुध्यति ॥&#x9;015c&lt;br&gt;&#xA;द्वादशाहे व्यतीते तु कृतशौचो विशेषतः ।&#x9;016a&lt;br&gt;&#xA;ब्राह्मणेभ्यो हविर्दत्त्वा मुच्यते तेन पाप्मना ॥&#x9;016c&lt;br&gt;&#xA;मृतस्य दशरात्रेण प्रायश्चित्तानि दापयेत् ।&#x9;017a&lt;br&gt;&#xA;सावित्रीं रैवतीमिष्टिं कूश्माण्डमघमर्षणम् ॥&#x9;017c&lt;br&gt;&#xA;मृतकस्य त्रिरात्रे यः समुद्दिष्टे समश्नुते ।&#x9;018a&lt;br&gt;&#xA;सप्तत्रिषवणं स्नात्वा पूतो भवति ब्राह्मणः ॥&#x9;018c&lt;br&gt;&#xA;सिद्धिमाप्नोति विपुलामापदं चैव नाप्नुयात् ॥&#x9;019ac&lt;br&gt;&#xA;यस्तु शूद्रैः समश्नीयाद्ब्राह्मणोऽप्येकभोजने ।&#x9;020a&lt;br&gt;&#xA;अशौचं विधिवत्तस्य शौचमत्र विधीयते ॥&#x9;020c&lt;br&gt;&#xA;यस्तु वैश्यैः सहाश्नीयाद्ब्राह्मणोऽप्येकभोजने ।&#x9;021a&lt;br&gt;&#xA;स वै त्रिरात्रं दीक्षित्वा मुच्येत तेन कर्मणा ॥&#x9;021c&lt;br&gt;&#xA;क्षत्रियैः सह योऽश्नीयाद्ब्राह्मणोऽप्येकभोजने ।&#x9;022a&lt;br&gt;&#xA;आप्लुतः सह वासोभिस्तेन मुच्येत पाप्मना ॥&#x9;022c&lt;br&gt;&#xA;शूद्रस्य तु कुलं हन्ति वैश्यस्य पशुबान्धवान् ।&#x9;023a&lt;br&gt;&#xA;क्षत्रियस्य श्रियं हन्ति ब्राह्मणस्य सुवर्चसम् ॥&#x9;023c&lt;br&gt;&#xA;प्रायश्चित्तं च शान्तिं च जुहुयात्तेन मुच्यते ।&#x9;024a&lt;br&gt;&#xA;सावित्रीं रैवतीमिष्टिं कूश्माण्डमघमर्षणम् ।&#x9;024c&lt;br&gt;&#xA;तथोच्छिष्टमथान्योन्यं सम्प्राशेन्नात्र संशयः ।&#x9;025a&lt;br&gt;&#xA;रोचना विरजा रात्रिर्मङ्गलालम्भनानि च ॥ &#x9;025c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/200/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/200/</guid>
      <description>&lt;p&gt;श्रीः&#xA;अध्यायः 200&lt;/p&gt;&#xA;&lt;p&gt;भीष्मेण युधिष्ठिरम् प्रति दृष्टान्तप्रदर्शनपूर्वकं दानप्रशंसनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच &#x9;001&lt;br&gt;&#xA;दानेन वर्ततेत्याह तपसा चैव भारत ।&#x9;001a&lt;br&gt;&#xA;तदेतन्मे मनोदुःखं व्यपोह त्वं पितामह ।&#x9;001c&lt;br&gt;&#xA;किंस्वित्पृथिव्यां ह्येतन्मे भवाञ्शंसितुमर्हति ॥&#x9;001e&lt;br&gt;&#xA;भीष्म उवाच &#x9;002&lt;br&gt;&#xA;शृणु यैर्धर्मनिरतैस्तपसा भावितात्मभिः ।&#x9;002a&lt;br&gt;&#xA;लोका ह्यसंशयं प्राप्ता दानपुण्यरतैर्नृपैः ॥&#x9;002c&lt;br&gt;&#xA;सत्कृतश्च तथाऽऽत्रेयः शिष्येभ्यो ब्रह्म निर्गुणम् ।&#x9;003a&lt;br&gt;&#xA;उपदिश्य तदा राजन्गतो लोकाननुत्तमान् ॥&#x9;003c&lt;br&gt;&#xA;शिबिरोशीनरः प्राणान्प्रियस्य तनयस्य च ।&#x9;004a&lt;br&gt;&#xA;ब्राह्मणार्थमुपाकृत्य नाकपृष्ठमितो गतः ॥&#x9;004c&lt;br&gt;&#xA;प्रतर्दनः काशिपतिः प्रदाय तनयं स्वकम् ।&#x9;005a&lt;br&gt;&#xA;ब्राह्मणायातुलां कीर्तिमिह चामुत्र चाश्नुते ॥&#x9;005c&lt;br&gt;&#xA;रन्तिदेवश्च साङ्कृत्यो वसिष्ठाय महात्मने ।&#x9;006a&lt;br&gt;&#xA;अर्घ्यं प्रदाय विधिवल्लेभे लोकाननुत्तमान् ॥&#x9;006c&lt;br&gt;&#xA;दिव्यं शतशलाकं च यज्ञार्थं काञ्चनं शुभम् ।&#x9;007a&lt;br&gt;&#xA;छत्रं देवावृधो दत्त्वा ब्राह्मणायास्थितो दिवम् ॥&#x9;007c&lt;br&gt;&#xA;भगवानम्बरीषश्च ब्राह्मणायामितौजसे ।&#x9;008a&lt;br&gt;&#xA;प्रदाय सकलं राष्ट्रं सुरलोकमवाप्तवान् ॥&#x9;008c&lt;br&gt;&#xA;सावित्रः कुण्डलं दिव्यं यानं च जनमेजयः ।&#x9;009a&lt;br&gt;&#xA;ब्राह्मणाय च गा दत्त्वा गतो लोकाननुत्तमान् ॥&#x9;009c&lt;br&gt;&#xA;वृषादर्भिश्च राजर्षी रत्नानि विविधानि च ।&#x9;010a&lt;br&gt;&#xA;रम्यांश्चावसथान्दत्त्वा द्विजेभ्यो दिवमागतः ॥&#x9;010c&lt;br&gt;&#xA;निमी राष्ट्रं च वैदर्भिः कन्यां दत्त्वा महात्मने ।&#x9;011a&lt;br&gt;&#xA;अगस्त्याय गतः स्वर्गं सपुत्रपशुबान्धवः ॥&#x9;011c&lt;br&gt;&#xA;जामदग्न्यश्च विप्राय भूमिं दत्त्वा महायशाः ।&#x9;012a&lt;br&gt;&#xA;रामोऽक्षयांस्तथा लोकाञ्जगाम मनसोऽधिकान् ॥&#x9;012c&lt;br&gt;&#xA;अवर्षति च पर्जन्ये सर्वभूतानि देवराट् ।&#x9;013a&lt;br&gt;&#xA;वसिष्ठो जीवयामास येन यातोऽक्षयां गतिम् ॥&#x9;013c&lt;br&gt;&#xA;रामो दाशरथिश्चैव हुत्वा यज्ञेषु वै वसु ।&#x9;014a&lt;br&gt;&#xA;स गतो ह्यक्षयाल्ँलोकान्यस्य लोके महद्यशः ॥&#x9;014c&lt;br&gt;&#xA;कक्षसेनश्च राजर्षिर्वसिष्ठाय महात्मने ।&#x9;015a&lt;br&gt;&#xA;न्यासं यथावत्सन्न्यस्य जगाम सुमहायशः ॥&#x9;015c&lt;br&gt;&#xA;करन्धमस्य पौत्रस्तु मरुत्तोऽविक्षितः सुतः ।&#x9;016a&lt;br&gt;&#xA;कन्यामाङ्गिरसे दत्त्वा दिवामाशु जगाम सः ॥&#x9;016c&lt;br&gt;&#xA;ब्रह्मदत्तश्च पाञ्चाल्यो राजा धर्मभृतांवरः ।&#x9;017a&lt;br&gt;&#xA;निधिं शङ्खमनुज्ञाप्य जगाम परमां गतिम् ॥&#x9;017c&lt;br&gt;&#xA;राजा मित्रसहश्चैव वसिष्ठाय महात्मने ।&#x9;018a&lt;br&gt;&#xA;मदयन्तीं प्रियां भार्यां दत्त्वा च त्रिदिवं गतः ॥&#x9;018c&lt;br&gt;&#xA;मनोः पुत्रश्च सुद्युम्नो लिखिताय महात्मने ।&#x9;019a&lt;br&gt;&#xA;दण्डमुद्धृत्य धर्मेण गतो लोकाननुत्तमान् ॥&#x9;019c&lt;br&gt;&#xA;सहस्रचित्यो राजर्षिः प्राणानिष्टान्महायशाः ।&#x9;020a&lt;br&gt;&#xA;ब्राह्मणार्थे परित्यज्य गतो लोकाननुत्तमान् ॥&#x9;020c&lt;br&gt;&#xA;सर्वकामैश्च सम्पूर्णं दत्त्वा वेश्म हिरण्मयम् ।&#x9;021a&lt;br&gt;&#xA;मौद्गल्याय गतः स्वर्गं शतद्युम्नो महीपतिः ॥&#x9;021c&lt;br&gt;&#xA;भक्ष्यभोज्यस्य च कृतान्राशयः पर्वतोपमान् ।&#x9;022a&lt;br&gt;&#xA;शाण्डिल्याय पुरा दत्त्वा सुमन्युर्दिवमास्थितः ॥&#x9;022c&lt;br&gt;&#xA;नाम्ना च द्युतिमान्नाम साल्वराजो महाद्युतिः ।&#x9;023a&lt;br&gt;&#xA;दत्त्वा राज्यमृचीकाय गतो लोकाननुत्तमान् ॥&#x9;023c&lt;br&gt;&#xA;मदिराश्वश्च राजर्षिर्दत्त्वा कन्यां सुमध्यमाम् ।&#x9;024a&lt;br&gt;&#xA;हिरण्यहस्ताय गतो लोकान्देवैरधिष्ठितान् ॥&#x9;024c&lt;br&gt;&#xA;लोमपादश्च राजर्षिः शान्तां दत्त्वा सुतां प्रभुः ।&#x9;025a&lt;br&gt;&#xA;ऋश्यशृङ्गाय विपुलैः सर्वैः कामैरयुज्यत ॥&#x9;025c&lt;br&gt;&#xA;कौत्साय दत्त्वा कन्यां तु हंसीं नाम यशस्विनीम् ।&#x9;026a&lt;br&gt;&#xA;गतोऽक्षयानतो लोकान्राजर्षिश्च भगीरथः ॥&#x9;026c&lt;br&gt;&#xA;दत्त्वा शतसहस्रं तु गवां राजा भगीरथः ।&#x9;027a&lt;br&gt;&#xA;स वत्सानां कोहलाय गतो लोकाननुत्तमान् ॥&#x9;027c&lt;br&gt;&#xA;एते चान्ये च बहवो दानेन तपसा च ह ।&#x9;028a&lt;br&gt;&#xA;युधिष्ठिर गताः स्वर्गं निवर्तन्ते पुनःपुनः ॥&#x9;028c&lt;br&gt;&#xA;तेषां प्रतिष्ठिता कीर्तिर्यावत्स्थास्यति मेदिनी ।&#x9;029a&lt;br&gt;&#xA;गृहस्थैर्दानतपसा यैर्लोका वै विनिर्जिताः ॥&#x9;029c&lt;br&gt;&#xA;शिष्टानां चरितं ह्येतत्कीर्तितं मे युधिष्ठिर ।&#x9;030a&lt;br&gt;&#xA;दानयज्ञप्रजासर्गैरेते हि दिवमास्थिताः ॥&#x9;030c&lt;br&gt;&#xA;दत्त्वा तु सततं तेऽस्तु कौरवाणां धुरन्धर ।&#x9;031a&lt;br&gt;&#xA;दानयज्ञक्रियायुक्ता बुद्धिर्धर्मोपचायिनी ॥&#x9;031c&lt;br&gt;&#xA;यत्र ते नृपशार्दूल सन्देहो वै भविष्यति ।&#x9;032a&lt;br&gt;&#xA;श्वः प्रभाते हि वक्ष्यामि सन्ध्या हि समुपस्थिता ॥ &#x9;032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/201/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/201/</guid>
      <description>&lt;p&gt;अध्यायः 201&lt;/p&gt;&#xA;&lt;p&gt;भीष्मेण युधिष्ठिरं प्रति दानस्य पञ्चविधत्वकथनपूर्वकं तत्तल्लक्ष्यप्रदर्शनम् ॥ 1 ॥&lt;/p&gt;&#xA;&lt;p&gt;[युधिष्ठिर उवाच ।&#x9;001&lt;br&gt;&#xA;श्रुतं मे भवतस्तात सत्यव्रतपराक्रम ।&#x9;001a&lt;br&gt;&#xA;दानधर्मेण महता ये प्राप्तास्त्रिदिवं नृपाः ॥&#x9;001c&lt;br&gt;&#xA;इमांस्तु श्रोतुमिच्छामि ध्रमान्धर्मभृतांवर ।&#x9;002a&lt;br&gt;&#xA;दानं कतिविधं देयं किं तस्य च फलं लभेत् ॥&#x9;002c&lt;br&gt;&#xA;कथं केभ्यस्च धर्म्यं च दानं दातव्यमिष्यते ।&#x9;003a&lt;br&gt;&#xA;कैः कारणैः कतिविधं श्रोतुमिच्छामि तत्त्वतः ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;शृणु तत्त्वेन कौन्तेय दानं प्रति ममानघ ।&#x9;004a&lt;br&gt;&#xA;यथा दानं प्रदातव्यं सर्ववर्णेषु भारत ॥&#x9;004c&lt;br&gt;&#xA;धर्मादर्थाद्भयात्कामात्कारुण्यादिति भारत ।&#x9;005a&lt;br&gt;&#xA;दानं पञ्चविधं ज्ञेयं कारणैर्यैर्निबोध तत् ॥&#x9;005c&lt;br&gt;&#xA;इह कीर्तिमवाप्नोति प्रेत्य चानुत्तमं सुखम् ।&#x9;006a&lt;br&gt;&#xA;इति दानं प्रदातव्यं ब्राह्मणेभ्योऽनसूयता ॥&#x9;006c&lt;br&gt;&#xA;ददाति वा दास्यति वा मह्यं दत्तमनेन वा ।&#x9;007a&lt;br&gt;&#xA;इत्यर्तिभ्यो निशम्यैव सर्वं दातव्यमर्थिने ॥&#x9;007c&lt;br&gt;&#xA;नास्याहं न मदीयोऽयं पापं कुर्याद्विमानितः ।&#x9;008a&lt;br&gt;&#xA;इति दद्याद्भयादेव दृढं मूढाय पण्डितः ॥&#x9;008c&lt;br&gt;&#xA;प्रियो मे यं प्रियोऽस्याहमिति सम्प्रेक्ष्य बुद्धिमान् ।&#x9;009a&lt;br&gt;&#xA;वयस्यायैवमक्लिष्टं दानं दद्यादतन्द्रितः ॥&#x9;009c&lt;br&gt;&#xA;दीनश्च याचते चायमल्पेनापि हि तुष्यति ।&#x9;010a&lt;br&gt;&#xA;इति दद्याद्दरिद्राय कारुण्यादिति सर्वथा ॥&#x9;010c&lt;br&gt;&#xA;यथाशक्त्या प्रदातव्यमेवमाह प्रजापतिः ॥]&#x9;011a&#x9;इति पञ्चविधं दानं पुण्यकीर्तिविवर्धनम् ।011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/202/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/202/</guid>
      <description>&lt;p&gt;अध्यायः 202&lt;/p&gt;&#xA;&lt;p&gt;युधिष्ठिरेण भीष्मं प्रति सप्रशंसनं पुनर्धर्मकथनप्रार्थना ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;अनुशास्य शुभैर्वाक्यैर्भीष्ममाह महामतिः ।&#x9;001a&lt;br&gt;&#xA;प्रीत्या पुनः स शुश्रूषुर्वचनं यद्युधिष्ठिरः ॥&#x9;001c&lt;br&gt;&#xA;जनमेजय उवाच ।&#x9;002&lt;br&gt;&#xA;पितामहो मे विप्रर्षे भीष्मं कालवशं गतम् ।&#x9;002a&lt;br&gt;&#xA;किमपृच्छत्तदा राजा सर्वसामाजिकं हितम् ॥&#x9;002c&lt;br&gt;&#xA;उभयोर्लोकयोर्युक्तं पुरुषार्थमनुत्तमम् ।&#x9;003a&lt;br&gt;&#xA;तन्मे वद महाप्राज्ञ श्रोतुं कौतूहलं हि मे ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;भूय एव महाराज शृणु धर्मसमुच्चयम् ।&#x9;004a&lt;br&gt;&#xA;यदपृच्छत्तदा राजा कुन्तीपुत्रो युधिष्ठिरः ॥&#x9;004c&lt;br&gt;&#xA;शरतल्पगतं भीष्मं सर्वपार्थिवसन्निधौ ।&#x9;005a&lt;br&gt;&#xA;अजातशत्रुः प्रीतात्मा पुनरेवाभ्यभाषत ॥&#x9;005c&lt;br&gt;&#xA;पितामह महाप्राज्ञ सर्वशास्त्रविशारदः ।&#x9;006a&lt;br&gt;&#xA;श्रूयतां मे हि वचनमर्थित्वात्प्रब्रवीम्यहम् ॥&#x9;006c&lt;br&gt;&#xA;परावरज्ञो भूतानां दयावान्सर्वजन्तुषु ।&#x9;007a&lt;br&gt;&#xA;आगमैर्बहुभिः प्रीतो भवान्नः परमं कुले ॥&#x9;007c&lt;br&gt;&#xA;त्वादृशो दुर्लभो लोके साम्प्रतं ज्ञानसंयुतः ।&#x9;008a&lt;br&gt;&#xA;भवता गुरुणा चैव धन्याश्चैव वयं प्रभो ॥&#x9;008c&lt;br&gt;&#xA;अयं स कालः सम्प्राप्तो दुर्लभैर्ज्ञातिबान्धवैः ।&#x9;009a&lt;br&gt;&#xA;शास्ता तु नास्ति नः कश्चित्त्वदृते पुरुषर्षभ ॥&#x9;009c&lt;br&gt;&#xA;तस्माद्धर्मार्थसहितमायत्यां च हितोदयम् ।&#x9;010a&lt;br&gt;&#xA;आश्चर्यं परमं वाक्यं श्रोतुमिच्छामि भारत ॥&#x9;010c&lt;br&gt;&#xA;अयं नारायणः श्रीमन्सर्वपार्थिवसन्निधौ ।&#x9;011a&lt;br&gt;&#xA;भवन्तं बहुमानाच्च प्रणयाच्चैव सेवते ॥&#x9;011c&lt;br&gt;&#xA;अस्यैव तु समक्षं नः पार्थिवानां तथैव च ।&#x9;012a&lt;br&gt;&#xA;इतिवृत्तं पुराणं च श्रोतॄणां परमं हितम् ॥&#x9;012c&lt;br&gt;&#xA;यदि तेऽहमनुग्राह्यो भ्रातृभिः सहितोऽनघ ।&#x9;013a&lt;br&gt;&#xA;मत्प्रियार्थं हि कौरव्य स्नेहाद्भाषितुमर्हसि ॥&#x9;013c&lt;br&gt;&#xA;वैशम्पायन उवाच ।&#x9;014&lt;br&gt;&#xA;तस्य तद्वचनं श्रुत्वा स्नेहादागतविक्लवः ।&#x9;014a&lt;br&gt;&#xA;प्रविबन्निव तं दृष्ट्वा भीष्मो वचनमब्रवीत् ॥&#x9;014c&lt;br&gt;&#xA;एतावदुक्त्वा गाङ्गेयः प्रणम्य शिरसा हरिम् ।&#x9;015a&#x9;शृणु राजन्पुरावृत्तिमितिहासं पुरातनम् ।015c&lt;br&gt;&#xA;धर्मराजं समीक्ष्येदं पुनर्वक्तुं समारभत् ॥ ॥&#x9;015e&lt;br&gt;&#xA;इति श्रीमन्महाभारते अनुशासनपर्वणि दानधर्मपर्वणि द्व्यधिकद्विशततमोऽध्यायः ॥ 202 ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/203/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/203/</guid>
      <description>&lt;p&gt;अध्यायः 203&lt;/p&gt;&#xA;&lt;p&gt;कृष्णेन पुत्रार्थं कैलासे तपश्चरणम् ॥ 1 ॥ तत्र कृष्णदर्शनाय नारदादीनामागमनम् ॥ 2 ॥ कृष्णेन स्वमुखनिःसृताग्निना तत्पर्वतस्य भस्मीकरणम् ॥ 3 ॥ तथा पुनः प्रसन्नदृष्ट्या गिरेरुज्जीवनम् ॥ 4 ॥ तथा नारदादीन्प्रति तत्कारणकथनम् ॥ 5 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;अयं नारायणः श्रीमान्पुत्रार्थे व्रतकाङ्क्षया ।&#x9;001a&lt;br&gt;&#xA;दीक्षितोऽभून्महाबाहुः पुरा द्वादशवार्षिकम् ॥&#x9;001c&lt;br&gt;&#xA;दीक्षितं केशवं द्रष्टुमभिजग्मुर्महर्षयः ।&#x9;002a&lt;br&gt;&#xA;सेवित्वा च महात्मानः प्रीयमाणं जनार्दनम् ॥&#x9;002c&lt;br&gt;&#xA;नारदः पर्वतश्चैव कृष्णद्वैपायनस्तथा ।&#x9;003a&lt;br&gt;&#xA;देवलः काश्यपश्चैव हस्तिकाश्यप एव च ।&#x9;003c&lt;br&gt;&#xA;जमदग्निश्च राजेन्द्र धौम्यो वाल्मीकिरेव च ॥&#x9;003e&lt;br&gt;&#xA;अपरेऽपि तपःसिद्धाः सत्यव्रतपरायणाः ।&#x9;004a&lt;br&gt;&#xA;शिष्यैरनुगताः सर्वे ब्रह्मविद्भिरकल्मषैः ॥&#x9;004c&lt;br&gt;&#xA;केशवस्तानभिगतान्प्रीत्या सम्परिगृह्य च ।&#x9;005a&lt;br&gt;&#xA;तेषामतिथिसत्कारं पूजनार्थं कुलोचितम् ।&#x9;005c&lt;br&gt;&#xA;देवकीतनयो हृष्टो देवतुल्यमकल्पयत् ॥&#x9;005e&lt;br&gt;&#xA;उपविष्टेषु सर्वेषु विष्टरेषु तदाऽनघ ।&#x9;006a&lt;br&gt;&#xA;विश्वस्तेष्व्नभितुष्टेषु केशवार्चनया पुनः ॥&#x9;006c&lt;br&gt;&#xA;परस्परं कथा दिव्याः प्रावर्तन्त मनोरमाः ।&#x9;007a&lt;br&gt;&#xA;विष्णोर्नारायणस्यैव प्रसादात्कथयामि ताः ॥&#x9;007c&lt;br&gt;&#xA;तस्यैव व्रतचर्यायां मुनिभिर्विस्मितं पुरा ।&#x9;008a&lt;br&gt;&#xA;यत्र गोवृषभाङ्कस्य प्रभावोऽभून्महात्मनः ॥&#x9;008c&lt;br&gt;&#xA;यत्र देवी महादेवमपृच्छत्संशयान्पुरा ।&#x9;009a&lt;br&gt;&#xA;कथयामास सर्वांस्तान्देव्याः प्रियचिकीर्षया ॥&#x9;009c&lt;br&gt;&#xA;उमापत्योश्च संवादं शृणु तात मनोरमम् ।&#x9;010a&lt;br&gt;&#xA;वर्णाश्रमाणां धर्मश्च तत्र तात समाहितः ॥&#x9;010c&lt;br&gt;&#xA;ऋषिधर्मश्च निखिलो राजधर्मस्च पुष्कलः ।&#x9;011a&lt;br&gt;&#xA;गृहस्थधर्मश्च शुभः कर्मपाकफलानि च ॥&#x9;011c&lt;br&gt;&#xA;देवगुह्यं च विविधं दानधर्मविधिस्तथा ।&#x9;012a&lt;br&gt;&#xA;विधानमत्र प्रोक्तं यद्यमस्य नियमस्य च ॥&#x9;012c&lt;br&gt;&#xA;यमलोकविधानं च स्वर्गलोकगतिस्तथा ।&#x9;013a&lt;br&gt;&#xA;प्राणमोक्षविधिश्चैव तीर्थचर्या च पुष्कला ॥&#x9;013c&lt;br&gt;&#xA;मोक्षधर्मविधानं च साङ्ख्ययोगसमन्वितम् ।&#x9;014a&lt;br&gt;&#xA;स्त्रीधर्मश्च स्वयं देव्या देवदेवाय भाषितः ॥&#x9;014c&lt;br&gt;&#xA;एवमादि शुभं सर्वं तत्र तात समाहितम् ।&#x9;015a&lt;br&gt;&#xA;रुद्राण्याः संशयप्रश्नो यत्र तात प्रवर्तते ॥&#x9;015c&lt;br&gt;&#xA;धन्यं यशस्यमायुष्यं धर्म्यं च परमं हितम् ।&#x9;016a&lt;br&gt;&#xA;पुष्टियोगमिमं दिव्यं कथ्यमानं मया शृणु ॥&#x9;016c&lt;br&gt;&#xA;इतिहासमिमं दिव्यं पवित्रं परमं शुभम् ।&#x9;017a&lt;br&gt;&#xA;सायं प्रातः सदा सम्यक् श्रोतव्यं च बुभूषता ॥&#x9;017c&lt;br&gt;&#xA;भीष्म उवाच ।&#x9;018&lt;br&gt;&#xA;ततो नारायणो देवः सङ्क्लिष्टो व्रतचर्यया ।&#x9;018a&lt;br&gt;&#xA;वह्निर्विनिःसृतो वक्त्रात्कृष्णस्याद्भुतदर्शनः ॥&#x9;018c&lt;br&gt;&#xA;अग्निना तेन महता निःसृतेन मुखाद्विभोः ।&#x9;019a&lt;br&gt;&#xA;पश्यतामेव सर्वेषां दग्ध एव नगोत्तमः ॥&#x9;019c&lt;br&gt;&#xA;मृगपक्षिगणाकीर्णः श्वापदैरपि सङ्कुलः ।&#x9;020a&lt;br&gt;&#xA;वृक्षगुल्मलताकीर्णो मथितो दीनदर्शनः ॥&#x9;020c&lt;br&gt;&#xA;पुनः स दृष्टमात्रेण हरिणा सौम्यचेतसा ।&#x9;021a&lt;br&gt;&#xA;स बभूव गिरिः क्षिप्रं प्रफुल्लद्रुमकाननः ॥&#x9;021c&lt;br&gt;&#xA;सिद्धचारणसङ्घैश्च प्रसन्नैरुपशोभितः ।&#x9;022a&lt;br&gt;&#xA;मत्तवारणसंयुक्तो नानापक्षिगणैर्युतः ।&#x9;022c&lt;br&gt;&#xA;तदद्भुतमचिन्त्यं च सर्वेषामभवद्भृशम् ॥&#x9;022e&lt;br&gt;&#xA;तं दृष्ट्वा हृष्टरोमाणः सर्वे मुनिगणास्तदा ।&#x9;023a&lt;br&gt;&#xA;विस्तिताः परमायत्ताः साध्यसाकुललोचनाः ।&#x9;023c&lt;br&gt;&#xA;न किञ्चिदब्रुवंस्तत्र शुभं वा यदि वेतरत् ॥&#x9;023e&lt;br&gt;&#xA;ततो नारायणो देवो मुनिसङ्घे तु विस्मिते ।&#x9;024a&lt;br&gt;&#xA;तान्समीक्ष्यैव मधुरं बभाषे पुष्करेक्षणः ॥&#x9;024c&lt;br&gt;&#xA;किमर्थं मुनिसङ्घेऽस्मिन्विस्मयोऽयमनुत्तमः ।&#x9;025a&lt;br&gt;&#xA;एतन्मे संशयं सर्वे याथातथ्येन नन्दिताः ।&#x9;025c&lt;br&gt;&#xA;ऋषयो वक्तुमर्हन्ति निश्चयेनार्थकोविदाः ॥&#x9;025e&lt;br&gt;&#xA;केशवस्य वचः श्रुत्वा तुष्टुवुर्मुनिपुङ्गवाः ।&#x9;026a&lt;br&gt;&#xA;भवान्सृजति वै लोकान्भवान्संहरति प्रजाः ।&#x9;026c&lt;br&gt;&#xA;भवाञ्शीतं भवानुष्णं भवान्सत्यं भवान्क्रतुः ॥&#x9;026e&lt;br&gt;&#xA;भवानादिर्भवानन्तो भवतोऽन्यन्न विद्यते ।&#x9;027a&lt;br&gt;&#xA;स्थावरं जङ्गमं सर्वं त्वमेव पुरुषोत्तम ॥&#x9;027c&lt;br&gt;&#xA;त्वत्तः सर्वमिदं तात लोकचक्रं प्रवर्तते ।&#x9;028a&lt;br&gt;&#xA;त्वमेवार्हसि तद्वक्तुं मुखादग्निविनिर्गमम् ॥&#x9;028c&lt;br&gt;&#xA;एतन्नो विस्मयकरं बभूव मधुसूदन ।&#x9;029a&lt;br&gt;&#xA;ततो विगतसन्त्रासा भवाम पुरुषोत्तम ।&#x9;029c&lt;br&gt;&#xA;यदिच्छेत्तत्र वक्तव्यं कुतोऽस्माकं नियोगतः ॥&#x9;029e&lt;br&gt;&#xA;श्रीभगवानुवाच ।&#x9;030&lt;br&gt;&#xA;नित्यं हितार्थं लोकानां भवद्भिः क्रियते तपः ।&#x9;030a&lt;br&gt;&#xA;तस्माल्लोकहितं गुह्यं श्रूयतां कथयामि वः ॥&#x9;030c&lt;br&gt;&#xA;असुरः साम्प्रतं कश्चिदहितो लोकनाशनः ।&#x9;031a&lt;br&gt;&#xA;मायास्त्रकुशलश्चैव बलदर्पसमन्वितः ॥&#x9;031c&lt;br&gt;&#xA;बभूव स मया बद्धो लोकानां हितकाम्यया ।&#x9;032a&lt;br&gt;&#xA;पुत्रेण मे वधो दृष्टस्तस्य वै मुनिपुङ्गवाः ॥&#x9;032c&lt;br&gt;&#xA;तदर्थं पुत्रमेवाहं सिसृक्षुर्वनमागतः ।&#x9;033a&lt;br&gt;&#xA;आत्मनः सदृशं पुत्रमहं जनयितुं व्रतैः ॥&#x9;033c&lt;br&gt;&#xA;एवं व्रतपरीतस्य तपस्तीव्रतया मम ।&#x9;034a&lt;br&gt;&#xA;अथात्मा मम देहस्थः सोग्निर्भूत्वा विनिःसृतः ॥&#x9;034c&lt;br&gt;&#xA;विनिःसृत्य गतो द्रष्टुं क्षणेन च पितामहम् ।&#x9;035a&lt;br&gt;&#xA;ब्रह्मणा मन्मथोऽनङ्गः पुत्रत्वेन प्रकल्पितः ।&#x9;035c&lt;br&gt;&#xA;अनुज्ञातश्च तेनैव पुनरायान्ममान्तिकम् ॥&#x9;035e&lt;br&gt;&#xA;एवं मे वैष्णवं तेजो मम वक्त्राद्विनिःसृतम् ।&#x9;036a&lt;br&gt;&#xA;तत्तेजसा निर्मथितः पुरतोऽयं गिरिः स्थितः ॥&#x9;036c&lt;br&gt;&#xA;दृष्ट्वा दाहं गिरेस्तस्य सौम्यभावतया मम ।&#x9;037a&lt;br&gt;&#xA;पुनः स दृष्टमात्रेण गिरिरासीद्यथा पुरा ॥&#x9;037c&lt;br&gt;&#xA;एतद्गुह्यं यथातथ्यं कथितं वः समासतः ।&#x9;038a&lt;br&gt;&#xA;भवन्तो व्यथिता येन विस्मिताश्च तपोधनाः ॥&#x9;038c&lt;br&gt;&#xA;ऋषीणामेवमुक्त्वा तु तान्पुनः प्रत्यभाषत ॥ ॥&#x9;039ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/204/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/204/</guid>
      <description>&lt;p&gt;अध्यायः 204&lt;/p&gt;&#xA;&lt;p&gt;कृष्णेनाश्चर्यकथनं प्रार्थितैर्मुनिगणैर्नारदं प्रति तच्चोदना ॥ 1 ॥&lt;/p&gt;&#xA;&lt;p&gt;श्रीभगवानुवाच ।&#x9;001&lt;br&gt;&#xA;भवतां दर्शनादेव प्रीतिरभ्यधिका मम ।&#x9;001a&lt;br&gt;&#xA;भवन्तस्तु तपःसिद्धा भवन्तो दिव्यदर्शनाः ॥&#x9;001c&lt;br&gt;&#xA;सर्वत्र गतिमन्तश्च ज्ञानविज्ञानभाविताः ।&#x9;002a&lt;br&gt;&#xA;गत्यागतिज्ञा लोकानां सर्वे निर्दूतकल्मषाः ॥&#x9;002c&lt;br&gt;&#xA;तस्माद्भवद्भिर्यत्किञ्चिदृष्टं वाऽप्यथवा श्रुतम् ।&#x9;003a&lt;br&gt;&#xA;आश्चर्यभूतं लोकेषु तद्भवन्तो ब्रुवन्तु मे ॥&#x9;003c&lt;br&gt;&#xA;युष्माभिः कथितं यत्स्यात्तपसा भावितात्मभिः&#x9;004a&lt;br&gt;&#xA;तस्यादमृतसङ्काशं वाङ्मधुश्रवणे स्पृहा ॥&#x9;004c&lt;br&gt;&#xA;रागद्वेषवियुक्तानां सततं सत्यवादिनाम् ।&#x9;005a&lt;br&gt;&#xA;श्रद्धेयं श्रवणीयं च वचनं हि सतां भवेत् ॥&#x9;005c&lt;br&gt;&#xA;तत्संयोगं हितं मेऽस्तु न वृथा कर्तुमर्हथ ।&#x9;006a&lt;br&gt;&#xA;भवतां दर्शनं तस्मात्सफलं तु भवेन्मम ॥&#x9;006c&lt;br&gt;&#xA;तदहं सज्जनमुखान्निःसृतं जनसंसदि ।&#x9;007a&lt;br&gt;&#xA;कथयिष्याम्यहं बुद्ध्या बुद्धिदीपकरं नृणाम् ॥&#x9;007c&lt;br&gt;&#xA;तदन्ये वर्धयिष्यन्ति पूजयिष्यन्ति चापरे ।&#x9;008a&lt;br&gt;&#xA;वात्सल्यविगताश्चान्ये प्रशंसन्ति पुरातनाः ॥&#x9;008c&lt;br&gt;&#xA;एवं ब्रुवति गोविन्दे श्रवणार्थं महर्षयः ।&#x9;009a&lt;br&gt;&#xA;वाग्भिः साञ्जलिमालाभिरिदमूचुर्जनार्दनम् ॥&#x9;009c&lt;br&gt;&#xA;अयुक्तमस्मानेवं त्वं वाचा वरद भाषितुम् ।&#x9;010a&lt;br&gt;&#xA;त्वच्छासनमुखाः सर्वे त्वदधीनपरिश्रमाः ॥&#x9;010c&lt;br&gt;&#xA;त्वत्तस्त्वन्यं न पश्यामो यल्लोके ते न विद्यते ।&#x9;011a&#x9;एवं पूजयितुं चास्मान्न चैवार्हसि केशव ।011c&lt;br&gt;&#xA;दिवि वा भुवि वा किञ्चित्तत्सर्वं हि त्वया ततम् ॥&#x9;011e&lt;br&gt;&#xA;न विद्महे वयं देव कथ्यमानं तवान्तिके ।&#x9;012a&lt;br&gt;&#xA;एवमुक्तो हृषीकेशः सस्मितं चेदमब्रवीत् ॥&#x9;012c&lt;br&gt;&#xA;तस्मान्मानुषवद्वीर्यं मम जानीत सुव्रताः ।&#x9;013a&#x9;अहं मानुषयोनिस्थः साम्प्रतं मुनिपुङ्गवाः ।013c&lt;br&gt;&#xA;भवद्भिः कथ्यमानं च अपूर्वमिव तद्भवेत् ॥&#x9;013e&lt;br&gt;&#xA;भीष्म उवाच ।&#x9;014&lt;br&gt;&#xA;एवं सञ्चोदिताः सर्वे केशवेन महात्मना ।&#x9;014a&lt;br&gt;&#xA;ऋषयश्चानुवर्तन्ते वासुदेवस्य शासनम् ॥&#x9;014c&lt;br&gt;&#xA;ततस्त्वृषिगणाः सर्वे नारदं देवदर्शनम् ।&#x9;015a&lt;br&gt;&#xA;अमन्यन्त बुधा बुद्ध्या समर्थं तन्निबोधने ॥&#x9;015c&lt;br&gt;&#xA;ऋषिरुग्रतपाश्चायं केशवस्य प्रियोऽधिकम् ।&#x9;016a&lt;br&gt;&#xA;पुराणज्ञश्च वाग्मी च कारणैस्तं च मेनिरे ॥&#x9;016c&lt;br&gt;&#xA;सर्वे तदर्हणं कृत्वा नारदं वाक्यमब्रुवन् ॥&#x9;017ac&lt;br&gt;&#xA;भवता तीर्थयात्रार्थं चरता हिमवद्गिरौ ।&#x9;018a&lt;br&gt;&#xA;दृष्टं वै यत्तदाश्चर्यं श्रोतॄणां परमं प्रियम् ॥&#x9;018c&lt;br&gt;&#xA;अतस्त्वमविशेषेण हितार्थं सर्वमादितः ।&#x9;019a&lt;br&gt;&#xA;प्रियार्थं केशवस्यास्य स भवान्वक्तुमर्हति ॥&#x9;019c&lt;br&gt;&#xA;तदा संयोजितः सर्वैर्ऋषिभिर्नारदस्तदा ।&#x9;020a&lt;br&gt;&#xA;प्रणम्य शिरसा विष्णुं सर्वलोकहिते रतम् ।&#x9;020c&lt;br&gt;&#xA;समुद्वीक्ष्य हृषीकेशं वक्तुमेवोपचक्रमे ॥&#x9;020e&lt;br&gt;&#xA;ततो नारायणसुहृन्नारदो वदतांवरः ।&#x9;021a&lt;br&gt;&#xA;शङ्करस्योमया सार्धं संवादमनुभाषत ॥ ॥&#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/205/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/205/</guid>
      <description>&lt;p&gt;अध्यायः 205&lt;/p&gt;&#xA;&lt;p&gt;नारदेन कृष्णं प्रति उमामहेश्वरसंवदानुवादारम्भः ॥ 1 ॥ नानामुनिगणाकीर्णहिमवत्तटमुपविष्टे महादेवे तत्पृष्ठभागमुपागतया पार्वत्या क्रीडार्थं स्वपाणिभ्यां तदीयनयनद्वयपिधानम् ॥ 2 ॥ तदा जगत आन्ध्यप्राप्तौ देवेन स्वललाटे तृतीयनेत्रसर्जनम् ॥ 3 ॥ तत्तेजसा निर्दग्धे गिरौ देवीप्रार्थनया देवेन पुनर्गिरेरुज्जीवनम् ॥ 4 ॥&lt;/p&gt;&#xA;&lt;p&gt;नारद उवाच ।&#x9;001&lt;br&gt;&#xA;भगवंस्तीर्थयात्रार्थं तथैव चरता मया ।&#x9;001a&lt;br&gt;&#xA;दिव्यमद्भुतसङ्काशं दृष्टं हैमवतं वनम् ॥&#x9;001c&lt;br&gt;&#xA;नानावृक्षसमायुक्तं नानापक्षिगणैर्वृतम् ।&#x9;002a&lt;br&gt;&#xA;नानरत्नगणाकीर्णं नानाभावसमन्वितम् ॥&#x9;002c&lt;br&gt;&#xA;दिव्यचन्दनसंयुक्तं दिव्यधूपेन धूपितम् ।&#x9;003a&lt;br&gt;&#xA;दिव्यपुष्पसमाकीर्णं दिव्यगन्धेन वासितम् ॥&#x9;003c&lt;br&gt;&#xA;सिद्धचारणसङ्घातैर्भूतसङ्घैर्निषेवितम् ।&#x9;004a&lt;br&gt;&#xA;वरिष्ठाप्सरसाकीर्णं नागगन्धर्वसङ्कुलम् ॥&#x9;004c&lt;br&gt;&#xA;मृदङ्गमुरजोद्धुष्टं शङ्खवीणाभिनादितम् ।&#x9;005a&lt;br&gt;&#xA;नृत्यद्भिर्भूतसङ्घैश्च सर्वतस्त्वभिशोभितम् ॥&#x9;005c&lt;br&gt;&#xA;नानारूपैर्विरूपैश्च भीमरूपैर्भयानकैः ।&#x9;006a&lt;br&gt;&#xA;सिंहव्याघ्रोरगमृगैर्बिडालवदनैस्तथा ॥&#x9;006c&lt;br&gt;&#xA;स्वरोष्ट्रद्वीपिवदनैर्गजवक्त्रैस्तथैव च ।&#x9;007a&lt;br&gt;&#xA;उलूकश्येनवदनैः काकगृध्रमुखैस्तथा ॥&#x9;007c&lt;br&gt;&#xA;एवं बहुविधाकारैर्भूतसङ्घैर्भृशाकुलम् ।&#x9;008a&lt;br&gt;&#xA;नानद्यमानं बहुधा हरपारिषदैर्भृशम् ॥&#x9;008c&lt;br&gt;&#xA;घोररूपं सुदुर्दर्शं रक्षोगणशतैर्वृतम् ।&#x9;009a&lt;br&gt;&#xA;समाजं तद्वने दृष्टं मया भूतपतेः पुरा ॥&#x9;009c&lt;br&gt;&#xA;प्रनृत्ताप्सरसं दिव्यं देवगन्धर्वनादितम् ।&#x9;010a&lt;br&gt;&#xA;प्रथमे वर्षरात्रे तु मेघसङ्घनिनादितम् ॥&#x9;010c&lt;br&gt;&#xA;नानाबर्हिणसङ्घुष्टं गजयूथसमाकुलम् ।&#x9;011a&lt;br&gt;&#xA;षट्पदैरुपगीतं च प्रथमे मासि माधवे ॥&#x9;011c&lt;br&gt;&#xA;उत्क्रोशत्क्रौञ्चकुररैः सारसैर्जीवजीवकैः ।&#x9;012a&lt;br&gt;&#xA;मत्ताभिः परपुष्टाभिः कूजन्तीभिः समाकुलम् ॥&#x9;012c&lt;br&gt;&#xA;उत्तमावाससङ्काशं भीमरूपतरं ततः ।&#x9;013a&lt;br&gt;&#xA;द्रष्टुं भवति धर्मस्य धर्मभागिजनस्य च ॥&#x9;013c&lt;br&gt;&#xA;ये चोध्वरेतसः सिद्धास्तत्रतत्र समागताः ।&#x9;04a&lt;br&gt;&#xA;मार्ताण्डरश्मिसञ्चारा विश्वेदेवगणास्तथा ॥&#x9;014c&lt;br&gt;&#xA;तथा नागास्तथा दिव्या लोकपाला हुताशनाः ।&#x9;015a&lt;br&gt;&#xA;वाताश्च सर्वे चायान्ति दिव्यपुष्पसमाकुलाः ॥&#x9;015c&lt;br&gt;&#xA;किरन्तः सर्वपुष्पाणि किरन्तोऽद्भुतदर्शनाः ।&#x9;016a&lt;br&gt;&#xA;ओषध्यः प्रज्वलन्त्यश्च द्योतयन्त्यो दिशो दश ॥&#x9;016c&lt;br&gt;&#xA;विहगाश्च मुदा युक्ता नृत्यन्ति च नदन्ति च ।&#x9;017a&lt;br&gt;&#xA;ततः समन्ततस्तत्र दिव्या दिव्यजनप्रियाः ॥&#x9;017c&lt;br&gt;&#xA;तत्र देवो गिरितटे हेमधातुविभूषिते ।&#x9;018a&lt;br&gt;&#xA;पर्यङ्क इव बभ्राज उपविष्टो महाद्युतिः ॥&#x9;018c&lt;br&gt;&#xA;व्याघ्रचर्मपरीधानो गजचर्मोत्तरच्छदः ।&#x9;019a&lt;br&gt;&#xA;व्यालयज्ञोपवीतश्च लोहितान्त्रविभूषितः ॥&#x9;019c&lt;br&gt;&#xA;हरिश्मश्रुजटो भीमो भयकर्ताऽमरद्विषाम् ।&#x9;020a&lt;br&gt;&#xA;भयहेतुरभक्तानां भक्तानामभयङ्करः ॥&#x9;020c&lt;br&gt;&#xA;किन्नरैर्देवगन्धर्वैः स्तूयमानस्ततस्ततः ।&#x9;021a&lt;br&gt;&#xA;ऋषिभिश्चाप्सरोभिश्च सर्वतश्चैव शोभितः ॥&#x9;021c&lt;br&gt;&#xA;तत्र भूतपतेः स्थानं देवदानवसङ्कुलम् ।&#x9;022a&lt;br&gt;&#xA;सर्वतेजोमयं भूम्ना लोकपालनिषेवितम् ॥&#x9;022c&lt;br&gt;&#xA;महोरगसमाकीर्णं सर्वेषां रोमहर्षणम् ।&#x9;023a&lt;br&gt;&#xA;भीमरूपमनिर्देश्यमप्रधृष्यतमं विभोः ॥&#x9;023c&lt;br&gt;&#xA;तत्र भूतपतिं देवमासीनं शिखरोत्तमे ।&#x9;024a&lt;br&gt;&#xA;ऋषयो भूतसङ्घाश्च प्रणम्य शिरसा हरम् ।&#x9;024c&lt;br&gt;&#xA;गीर्भिः परमशुद्धाभिस्तुष्टुवुश्च मनोहरम् ॥&#x9;024e&lt;br&gt;&#xA;विमुक्ताश्चैव पापेभ्यो बभूवुर्विगतज्वराः ।&#x9;025a&lt;br&gt;&#xA;ऋषयो बालखिल्याश्च तथा विप्रर्षयश्च ये ॥&#x9;025c&lt;br&gt;&#xA;अयोनिजा योनिजाश्च तपःसिद्धा महर्षयः ।&#x9;026a&lt;br&gt;&#xA;ततस्तं देवदेवेशं भगवन्तमुपासते ॥&#x9;026c&lt;br&gt;&#xA;ततस्तस्मिन्क्षणे देवी भूतस्त्रीगणसंवृता ।&#x9;027a&lt;br&gt;&#xA;हरतुल्याम्बरधरा समानव्रतचारिणी ॥&#x9;027c&lt;br&gt;&#xA;काञ्चनं कलशं गृह्य सर्वतीर्थाम्बुपूरितम् ।&#x9;028a&lt;br&gt;&#xA;पुष्पवृष्ट्याऽभिवर्षन्ती दिव्यगन्धसमावृता ॥&#x9;028c&lt;br&gt;&#xA;सरिद्वराभिः सर्वाभिः पृष्ठतोऽनुगता वरा ।&#x9;029a&lt;br&gt;&#xA;सेवितुं भगवत्पार्श्वमाजगाम शुचिस्मिता ॥&#x9;029c&lt;br&gt;&#xA;आगम्य तु गिरेः पुत्री देवदेवस्य चान्तिकम् ।&#x9;030a&lt;br&gt;&#xA;मनःप्रियं चिकीर्षन्ती क्रीडार्थं शङ्करान्तिके ॥&#x9;030c&lt;br&gt;&#xA;मनोहराभ्यां पाणिभ्यां हरनेत्रे पिधाय तु ।&#x9;031a&lt;br&gt;&#xA;अवेक्ष्य हृष्टा स्वगणान्स्मयन्ती पृष्ठतः स्थिता ॥&#x9;031c&lt;br&gt;&#xA;देव्या चान्धीकृते देवे कश्मलं समपद्यत ।&#x9;032a&lt;br&gt;&#xA;निमीलिते भूतपतौ नष्टचन्द्रार्कतारकम् ॥&#x9;032c&lt;br&gt;&#xA;निःस्वाध्यायवषट्कारं तमसा चाभिसंवृतम् ।&#x9;033a&lt;br&gt;&#xA;विषण्णं भयवित्रस्तं जगदासीद्भयाकुलम् ॥&#x9;033c&lt;br&gt;&#xA;हाहाकारमृषीणां च लोकानामभवत्तदा ।&#x9;034a&lt;br&gt;&#xA;तमोभिभूते सम्भ्रान्ते लोके जीवनसङ्क्षये ॥&#x9;034c&lt;br&gt;&#xA;तृतीयं चास्य सम्भूतं ललाटे नेत्रमायतम् ।&#x9;035a&lt;br&gt;&#xA;द्वादशादित्यसङ्काशं लोकान्भासाऽवभासयत् ॥&#x9;035c&lt;br&gt;&#xA;तत्र तेनाग्निना तेन युगान्ताग्निनिभेन वै ।&#x9;036a&lt;br&gt;&#xA;अदह्यत गिरिः सर्वो हिमवानग्रतः स्थितः ॥&#x9;036c&lt;br&gt;&#xA;दह्यमाने गिरौ तस्मिन्मृगपक्षिसमाकुले ।&#x9;037a&lt;br&gt;&#xA;सविद्याधरगन्धर्वे दिव्यौषधसमाकुले ॥&#x9;037c&lt;br&gt;&#xA;ततो गिरिसुता चापि विस्मयोत्फुल्ललोचना ।&#x9;038a&lt;br&gt;&#xA;बभूव च जगत्सर्वं तथा विस्मयसंयुतम् ॥&#x9;038c&lt;br&gt;&#xA;पश्यतामेव सर्वेषां देवदानवरक्षसाम् ।&#x9;039a&lt;br&gt;&#xA;नेत्रजेनाग्निना तेन दग्ध एव नगोत्तमः ॥&#x9;039c&lt;br&gt;&#xA;तं दृष्ट्वा मथितं शैलं शैलपुत्री सविक्लवा ।&#x9;040a&lt;br&gt;&#xA;पितुः सम्मानमिच्छन्ती पपात भुवि पादयोः ॥&#x9;040c&lt;br&gt;&#xA;तं दृष्ट्वा देवदेवेशो देव्या दुःखमनुत्तमम् ।&#x9;041a&lt;br&gt;&#xA;हैमवत्याः प्रियार्थं च गिरिं पुनरवैक्षत ॥&#x9;041c&lt;br&gt;&#xA;दृष्टमात्रे भगवता सौम्ययुक्तेन चेतसा ।&#x9;042a&lt;br&gt;&#xA;क्षणेन हिमवाञ्शैलः प्रकृतिस्थोऽभवत्पुनः ॥&#x9;042c&lt;br&gt;&#xA;हृष्टपुष्टविहङ्गैश्च प्रफुल्लद्रुमकाननः ।&#x9;043a&lt;br&gt;&#xA;सिद्धचारणसङ्घैश्च प्रीतियुक्तैः समाकुलः ॥&#x9;043c&lt;br&gt;&#xA;पितरं प्रकृतिस्थं च दृष्ट्वा हैमवती भृशम् ।&#x9;044a&lt;br&gt;&#xA;अभवत्प्रीतिसंयुक्ता मुदितात्र पिनाकिनम् ॥&#x9;044c&lt;br&gt;&#xA;देवी विस्मयसंयुक्ता प्रष्टुकामा महेश्वरम् ।&#x9;045a&lt;br&gt;&#xA;हितार्थं सर्वलोकानां प्रजानां हितकाम्यया ।&#x9;045c&lt;br&gt;&#xA;देवदेवं महादेवी बभाषेदं वचोऽर्थवत् ॥&#x9;045e&lt;br&gt;&#xA;भगवन्देवदेवेश शूलपाणे महाद्युते ।&#x9;046a&lt;br&gt;&#xA;विस्मयो मे महाञ्जातस्तस्मिन्नेत्राग्निसम्भवे ॥&#x9;046c&lt;br&gt;&#xA;किमर्थं देवदेवेश ललाटेऽस्मिन्प्रकाशते ।&#x9;047a&lt;br&gt;&#xA;अतिसूर्याग्निसङ्काशं तृतीयं नेत्रमायतम् ॥&#x9;047c&lt;br&gt;&#xA;नेत्राग्निना तु महता निर्दग्धो हिमवानसौ ।&#x9;048a&lt;br&gt;&#xA;पुनः सन्दृष्टमात्रस्तु प्रकृतिस्थः पिता मम ॥&#x9;048c&lt;br&gt;&#xA;एष मे संशयो देव हृदि मे सम्प्रवर्तते ।&#x9;049a&lt;br&gt;&#xA;देवदेव नमस्तुभ्यं तन्मे संसितुमर्हसि ॥&#x9;049c&lt;br&gt;&#xA;नारद उवाच ।&#x9;050a&lt;br&gt;&#xA;एवमुक्तस्तया देव्या प्रीयमाणोऽब्रवीद्भवः ।&#x9;050a&lt;br&gt;&#xA;स्थाने संशयितुं देवि धर्मज्ञे प्रियभाषिणि ॥&#x9;050c&lt;br&gt;&#xA;त्वदृते मां हि वै प्रष्टुं न शक्यं केन चेत्प्रिये ।&#x9;051a&lt;br&gt;&#xA;प्रकाशं यदि वा गुह्यं प्रियार्थं प्रब्रवीम्यहम् ॥&#x9;051c&lt;br&gt;&#xA;शृणु तत्सर्वमकिलमस्यां संसदि भामिनि ।&#x9;052a&lt;br&gt;&#xA;सर्वेषामेव लोकानां कूटस्थं विद्धि मां प्रिये ॥&#x9;052c&lt;br&gt;&#xA;मदधीनास्त्रयो लोका यथा विष्णौ तथा मयि ।&#x9;053a&lt;br&gt;&#xA;स्रष्टा विष्णुरहं गोप्ता इत्येतद्विद्धि भामिनि ॥&#x9;053c&lt;br&gt;&#xA;तस्माद्यदा मां स्पृशति शुभं वा यदि वेतरत् ।&#x9;054a&lt;br&gt;&#xA;तथैवेदं जगत्सर्वं तत्तद्भवति शोभने ॥&#x9;054c&lt;br&gt;&#xA;एतद्गुह्यमजानन्त्या त्वया बाल्यादनिन्दिते ।&#x9;055a&lt;br&gt;&#xA;मन्नेत्रे पिहिते देवि क्रीडनार्थं दृढव्रते ॥&#x9;055c&lt;br&gt;&#xA;तत्कृते नष्टचन्द्रार्कं जगदासीद्भयाकुलम् ।&#x9;056a&lt;br&gt;&#xA;नष्टादित्ये तमोभूते लोके गिरिसुते प्रिये ॥&#x9;056c&lt;br&gt;&#xA;तृतीयं लोचनं सृष्टं लोकं संरक्षितुं मया ।&#x9;057a&lt;br&gt;&#xA;कथितं संशयस्थानं निर्विशङ्का भव प्रिये ॥ ॥&#x9;057c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/206/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/206/</guid>
      <description>&lt;p&gt;अध्यायः 206&lt;/p&gt;&#xA;&lt;p&gt;ईश्वरेण पार्वतीं प्रति स्वस्य चतुर्मुखत्वस्य नीलकण्ठतायाः पिनाककार्मुकताया वृषभवाहनत्वस्य च कारणाभिधानम् ॥ 1 ॥&lt;/p&gt;&#xA;&lt;p&gt;नारद उवाच ।&#x9;001&lt;br&gt;&#xA;क्षणज्ञा देवदेवस्य श्रोतुकामा प्रियं हितम् ।&#x9;001a&lt;br&gt;&#xA;उमादेवी महादेवमपृच्छत्पुनरेव तु ॥&#x9;001c&lt;br&gt;&#xA;भगवन्देवदेवेश सर्वदेवनमस्कृत ।&#x9;002a&lt;br&gt;&#xA;चतुर्मुखो वै भगवानभवत्केन हेतुना ॥&#x9;002c&lt;br&gt;&#xA;भगवन्केन ते वक्त्रमैन्द्रमद्भुतदर्शनम् ।&#x9;003a&lt;br&gt;&#xA;उत्तरं चापि भगवन्पश्चिमं शुभदर्शनम् ।&#x9;003c&lt;br&gt;&#xA;दक्षिणं च मुखं रौद्रं केनोर्ध्वं जटिलावृतम् ॥&#x9;003e&lt;br&gt;&#xA;यथादृशं महाभाग श्रोतुमिच्छामि कारणम् ।&#x9;004a&lt;br&gt;&#xA;एष मे संशयो देव तन्मे शंसितुमर्हसि ॥&#x9;004c&lt;br&gt;&#xA;महादेव उवाच ।&#x9;005&lt;br&gt;&#xA;तदहं ते प्रवक्ष्यामि यत्त्वमिच्छसि भामिनि ।&#x9;005a&lt;br&gt;&#xA;पुराऽसुरो महाघोरौ लोकोद्वेगकरौ भृशम् ॥&#x9;005c&lt;br&gt;&#xA;सुन्दोपसुन्दनामानावासतुर्बलगर्वितौ ।&#x9;006a&lt;br&gt;&#xA;अशस्त्रवध्यौ बलिनौ परस्परहितैषिणौ ॥&#x9;006c&lt;br&gt;&#xA;तयोरेव विनाशाय निर्मिता विश्वकर्मणा ।&#x9;007a&lt;br&gt;&#xA;सर्वतः सारमुद्धृत्य तिलशो लोकपूजिता ।&#x9;007c&lt;br&gt;&#xA;तिलोत्तमेति विख्याता अप्सराः सा बभूव ह ॥&#x9;007e&lt;br&gt;&#xA;देवकार्यं करिष्यन्ती हासभावसमन्विता ।&#x9;008a&lt;br&gt;&#xA;सा तपस्यन्तमागम्य रूपेणाप्रतिमा भुवि ॥&#x9;008c&lt;br&gt;&#xA;मया बहुमता चेयं देवकार्यं करिष्यति ।&#x9;009a&lt;br&gt;&#xA;इति मत्वा तदा चाहं कुर्वन्तीं मां प्रदक्षिणम् ।&#x9;009c&lt;br&gt;&#xA;तथैव तां दिदृक्षुश्च चतुर्वक्त्रोऽभवं प्रिये ॥&#x9;009e&lt;br&gt;&#xA;ऐन्द्रं मुखमिदं पूर्वं तपश्चर्यापरं सदा ।&#x9;010a&lt;br&gt;&#xA;दक्षिणं मे मुखं दिव्यं रौद्रं संहरति प्रजाः ॥&#x9;010c&lt;br&gt;&#xA;लोककार्यपरं नित्यं पश्चिमं मे मुखं प्रिये ।&#x9;011a&lt;br&gt;&#xA;वेदानधीते सततमद्भुतं चोत्तरं मुखम् ।&#x9;011c&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥&#x9;011e&lt;br&gt;&#xA;उमोवाच ।&#x9;012&lt;br&gt;&#xA;भगवञ्श्रोतुमिच्छामि शूलपाणे वरप्रद ।&#x9;012a&lt;br&gt;&#xA;किमर्थं नीलता कण्ठे भाति बर्हिनिभा तव ॥&#x9;012c&lt;br&gt;&#xA;महेश्वर उवाच।&#x9;013&lt;br&gt;&#xA;एतत्ते कथयिष्यामि शृणु देवि समाहिता ॥&#x9;013ac&lt;br&gt;&#xA;पुरा युगान्तरे यत्नादमृतार्थं सुरासुरैः ।&#x9;014a&lt;br&gt;&#xA;बलवद्भिर्विमथितश्चिरकालं महोदधिः ॥&#x9;014c&lt;br&gt;&#xA;रज्जुना नागराजेन मथ्यमाने महोदधौ ।&#x9;015a&lt;br&gt;&#xA;विषं तत्र समुद्भूतं सर्वलोकविनाशनम् ॥&#x9;015c&lt;br&gt;&#xA;तद्दृष्ट्वा विबुधाः सर्वे तदा विमनसोऽभवन् ।&#x9;016a&lt;br&gt;&#xA;ग्रस्तं हि तन्मया देवि लोकानां हितकारणात् ॥&#x9;016c&lt;br&gt;&#xA;तत्कृता नीलता चासीत्कण्ठे बर्हिनिभा शुभे ।&#x9;017a&lt;br&gt;&#xA;तदाप्रभृति चैवाहं नीलकण्ठ इति स्मृतः ।&#x9;017c&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥&#x9;017e&lt;br&gt;&#xA;उमोवाच ।&#x9;018&lt;br&gt;&#xA;नीलकण्ठ नमस्तेऽस्तु सर्वलोकसुखावह ।&#x9;018a&lt;br&gt;&#xA;बहूनामायुधानां त्वं पिनाकं धर्तुमिच्छसि ।&#x9;018c&lt;br&gt;&#xA;किमर्थं देवदेवेश तन्मे शंसितुमर्हसि ॥&#x9;018e&lt;br&gt;&#xA;महेश्वर उवाच ।&#x9;019&lt;br&gt;&#xA;शस्त्रागमं ते वक्ष्यामि शृणु धर्म्यं शुचिस्मिते ।&#x9;019a&lt;br&gt;&#xA;युगान्तरे महादेवि कण्वो नाम महामुनिः ॥&#x9;019c&lt;br&gt;&#xA;स हि दिव्यां तपश्चर्यां कर्तुमेवोपचक्रमे ।&#x9;020a&lt;br&gt;&#xA;तथा तस्य तपो घोरं चरतः कालपर्ययात् ।&#x9;020c&lt;br&gt;&#xA;वल्मीकं पुनरुद्भूतं तस्यैव शिरसि प्रिये ॥&#x9;020e&lt;br&gt;&#xA;वेणुर्वल्मीकसंयोगान्मूर्ध्नि तस्य बभूव ह ।&#x9;021a&lt;br&gt;&#xA;धरमाणश्च तत्सर्वं तपश्चर्यां तथाऽकरोत् ॥&#x9;021c&lt;br&gt;&#xA;तस्मै ब्रह्मा वरं दातुं जगाम तपसार्चितः ।&#x9;022a&lt;br&gt;&#xA;दत्त्वा तस्मै वरं देवो वेणुं दृष्ट्वा त्वचिन्तयत् ॥&#x9;022c&lt;br&gt;&#xA;लोककार्यं समुद्दिश्य वेणुनाऽनेन भामिनि ।&#x9;023a&lt;br&gt;&#xA;चिन्तयित्वा तमादाय कार्मुकार्थे न्ययोजयत् ॥&#x9;023c&lt;br&gt;&#xA;विष्णोर्मम च सामर्थ्यं ज्ञात्वा लोकपितामहः ।&#x9;024a&lt;br&gt;&#xA;धनुषी द्वे तदा प्रादाद्विष्णवे च ममैव च ॥&#x9;024c&lt;br&gt;&#xA;पिनाकं नाम मे चापं शार्ङ्गं नाम हरेर्धनुः ।&#x9;025a&lt;br&gt;&#xA;तृतीयमवशेषेण गाण्डीवमभवद्धनुः ॥&#x9;025c&lt;br&gt;&#xA;तच्च सोमाय निर्दिश्य ब्रह्मा लोकं गतः पुनः ।&#x9;026a&lt;br&gt;&#xA;एतत्ते सर्वमाख्यातं शस्त्रागममनिन्दिते ॥&#x9;026c&lt;br&gt;&#xA;उमोवाच ।&#x9;027&lt;br&gt;&#xA;भगवन्देवदेवेश पिनाकपरमप्रिय ।&#x9;027a&lt;br&gt;&#xA;वाहनेषु तथाऽन्येषु सत्सु भूतपते तव ॥&#x9;027c&lt;br&gt;&#xA;अयं तु वृषभः कस्माद्वाहनं स यथाऽभवत् ।&#x9;028a&lt;br&gt;&#xA;एष मे सशयो देव तन्मे शंसितुमर्हसि ॥&#x9;028c&lt;br&gt;&#xA;महादेव उवाच ।&#x9;029&lt;br&gt;&#xA;तदहं ते प्रवक्ष्यामि वाहनं स यथाऽभवत् ॥&#x9;029ac&lt;br&gt;&#xA;आदिसर्गे पुरा गावः श्वेतवर्णाः शुचिस्मिते ।&#x9;030a&lt;br&gt;&#xA;बलसंहनना गावो दर्पयुक्ताश्चरन्ति ताः ॥&#x9;030c&lt;br&gt;&#xA;अहं तु तप आतिष्ठं तस्मिन्काले शुभानने ।&#x9;031a&lt;br&gt;&#xA;एकपादश्चोर्ध्वबाहुर्लोकार्थं हिमवद्गिरौ ॥&#x9;031c&lt;br&gt;&#xA;गावो मे पार्श्वमागम्य दर्पोत्सिक्ताः समन्ततः ।&#x9;032a&lt;br&gt;&#xA;स्थानभ्रंशं तदा देवि चक्रिरे बहुशस्तदा ॥&#x9;032c&lt;br&gt;&#xA;अपचारेण वै तासां मनःक्षोभोऽभवन्मम ।&#x9;033a&lt;br&gt;&#xA;तस्माद्दग्धा यदा गावो रोषाविष्टेन चेतसा ॥&#x9;033c&lt;br&gt;&#xA;तस्मिंस्तु व्यसने घोरे वर्तमाने पशून्प्रति ।&#x9;034a&lt;br&gt;&#xA;अनेन वृषभेणाहं शमितः सम्प्रसादनैः ॥&#x9;034c&lt;br&gt;&#xA;तदाप्रभृति शान्ताश्च वर्णभेदत्वमागताः ।&#x9;035a&lt;br&gt;&#xA;श्वेतोऽयं वृषभो देवि पूर्वसंस्कारसंयुतः ।&#x9;035c&lt;br&gt;&#xA;वाहनत्वे ध्वजत्वे मे तदाप्रभृति योजितः ॥&#x9;035e&lt;br&gt;&#xA;तस्मान्मे गोपतित्वं च देवैर्गोभिश्च कल्पितम् ।&#x9;036a&lt;br&gt;&#xA;प्रसन्नश्चाभवं देवि तदा गोपतितां गतः ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/207/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/207/</guid>
      <description>&lt;p&gt;अध्यायः 207&lt;/p&gt;&#xA;&lt;p&gt;ईश्वरेण पार्वतीम्प्रति स्वस्य श्मशानवासचन्द्रकलाधारणादेः कारणाभिधानम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्सर्वभूतेश शूलपाणे वृषध्वज ।&#x9;001a&lt;br&gt;&#xA;आवासेषु विचित्रेषु रम्येषु च शुभेशु च ॥&#x9;001c&lt;br&gt;&#xA;सत्सु चान्येषु भूतेषु श्मशाने रमसे कथम् ।&#x9;002a&lt;br&gt;&#xA;केशास्थिकलिले भीमे कपालशतसङ्कुले ॥&#x9;002c&lt;br&gt;&#xA;सृगालगृध्रसम्पूर्णे शवधूमसमाकुले ।&#x9;003a&lt;br&gt;&#xA;चिताग्निविषमे घोरे गहने च भयानके ॥&#x9;003c&lt;br&gt;&#xA;एवं कलेवरक्षेत्रे दुर्दर्शे रमसे कथम् ।&#x9;004a&lt;br&gt;&#xA;एष मे संशयो देव तन्मे शंसितुमर्हसि ॥&#x9;004c&lt;br&gt;&#xA;महादेव उवाच ।&#x9;005&lt;br&gt;&#xA;हन्त ते कथयिष्यामि शृणु देवि समाहिता ।&#x9;005a&lt;br&gt;&#xA;आवासार्थं पुरा देवि शुद्धान्वेषी शुचिस्मिते ॥&#x9;005c&lt;br&gt;&#xA;नाध्यगच्छं चिरं कालं देशं शुचितमं शुभे ।&#x9;006a&lt;br&gt;&#xA;एष मेऽभिनिवेशोऽभूत्तस्मिन्काले प्रजापतिः ॥&#x9;006c&lt;br&gt;&#xA;आकुलः सुमहाघोरः प्रादुरासीत्समन्ततः ।&#x9;007a&lt;br&gt;&#xA;सम्भूता भूतसृष्टिश्च घोरा लोकभयावहा ॥&#x9;007c&lt;br&gt;&#xA;नानावर्णा विरूपाश्च तीक्ष्णदंष्ट्राः प्रहारिणः ।&#x9;008a&lt;br&gt;&#xA;पिशाचरक्षोवदनाः प्राणिनां प्राणहारिणः ।&#x9;008c&lt;br&gt;&#xA;इतश्चरन्ति निघ्नन्तः प्राणिनो भृशमेव च ॥&#x9;008e&lt;br&gt;&#xA;एवं लोके प्राणिहीने क्षयं याते पितामहः ।&#x9;009a&lt;br&gt;&#xA;चिन्तयंस्तत्प्रतीकारं मां च शक्तं हि निग्रहे ॥&#x9;009c&lt;br&gt;&#xA;एवं ज्ञात्वा ततो ब्रह्मा तस्मिन्कर्मण्योजयत् ।&#x9;010a&lt;br&gt;&#xA;तच्च प्राणिहितार्थं तु मयाऽप्यनुमतं प्रिये ॥&#x9;010c&lt;br&gt;&#xA;तस्मात्संरक्षिता देवि भूतेभ्यः प्राणिनो भयात् ।&#x9;011a&lt;br&gt;&#xA;अस्माच्छ्मशानान्मेध्यं तु नास्ति किञ्चिदनिन्दिते ।&#x9;011c&lt;br&gt;&#xA;निःसम्पातान्मनुष्याणां तस्माच्छुचितमं स्मृतं ॥&#x9;011e&lt;br&gt;&#xA;भूतसृष्टिं च तां चाहं श्मशाने सन्न्यवेशयम् ।&#x9;012a&lt;br&gt;&#xA;तत्रस्थः सर्वभूतानां विनिहन्मि प्रिये भयम् ॥&#x9;012c&lt;br&gt;&#xA;न च भूतगणेनाहं विना वसितुमुत्सहे ।&#x9;013a&lt;br&gt;&#xA;तस्मान्मे सन्निवासाय श्मशाने रोचते मनः ॥&#x9;013c&lt;br&gt;&#xA;मेध्यकामैर्द्विजैनित्यं मेध्यमित्यभिधीयते ।&#x9;014a&lt;br&gt;&#xA;आचरद्भिर्व्रतं नित्यं मोक्षकामैश्च सेव्यते ॥&#x9;014c&lt;br&gt;&#xA;स्थानं मे तत्र विहितं वीरस्थानमिति प्रिये ।&#x9;015a&lt;br&gt;&#xA;कपालशतसम्पूर्णमभिरूपं भयानकम् ॥&#x9;015c&lt;br&gt;&#xA;मध्याह्ने सन्ध्ययोस्तत्र नक्षत्रे रुद्रदेवते ।&#x9;016a&lt;br&gt;&#xA;आयुष्कामैरशुद्धैर्वा न गन्तव्यमिति स्थितिः ॥&#x9;016c&lt;br&gt;&#xA;मदन्येन न शक्यं हि निहन्तुं भूतजं भयम् ।&#x9;017a&lt;br&gt;&#xA;तत्रस्थोऽहं प्रजाः सर्वाः पालयामि दिनेदिने ॥&#x9;017c&lt;br&gt;&#xA;मन्नियोगाद्भूतसङ्घा न च घ्नन्तीह कञ्चन ।&#x9;018a&lt;br&gt;&#xA;तांस्तु लोकहितार्थाय श्मशाने रमयाम्यहम् ।&#x9;018c&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥&#x9;018e&lt;br&gt;&#xA;उमोवाच ।&#x9;019&lt;br&gt;&#xA;भगवन्देवदेवेश त्रिनेत्र वृषभध्वज ।&#x9;019a&lt;br&gt;&#xA;पिङ्गलं विकृतं भाति रूपं ते तु भयानकम् ॥&#x9;019c&lt;br&gt;&#xA;भस्मदिग्धं विरूपाक्षं तीक्ष्णदंष्ट्रं जटाकुलम् ।&#x9;020a&lt;br&gt;&#xA;व्याघ्रोदरत्वक्संवीतं कपिलश्मश्रुसन्ततम् ॥&#x9;020c&lt;br&gt;&#xA;रौद्रं भयानकं घोरं शूलपट्टससंयुतम् ।&#x9;021a&lt;br&gt;&#xA;किमर्थं त्वीदृशं रूपं तन्मे शंसितुमर्हसि ॥&#x9;021c&lt;br&gt;&#xA;महेश्वर उवाच ।&#x9;022&lt;br&gt;&#xA;तदहं कथयिष्यामि शृणु तत्त्वं समाहिता ।&#x9;022a&lt;br&gt;&#xA;द्विविधो लौकिको भावः शीतमुष्णमिति प्रिये ॥&#x9;022c&lt;br&gt;&#xA;तयोर्हि ग्रसितं सर्वं सौम्याग्नेयमिदं जगत् ॥&#x9;023ac&lt;br&gt;&#xA;सौम्यत्वं सततं विष्णौ मय्याग्नेयं प्रतिष्ठितम् ।&#x9;024a&lt;br&gt;&#xA;अनेन वपुषा नित्यं सर्वलोकान्बिभर्म्यहम् ॥&#x9;024c&lt;br&gt;&#xA;रौद्राकृतिं विरूपाक्षं शूलपट्टससंयुतम् ।&#x9;025a&lt;br&gt;&#xA;आग्नेयमिति मे रूपं देवि लोकहिते रतम् ॥&#x9;025c&lt;br&gt;&#xA;यद्यहं विपरीतः स्यामेतत्त्यक्त्वा शुभानने ।&#x9;026a&lt;br&gt;&#xA;तदैव सर्वलोकानां विपरीतं प्रवर्तते ॥&#x9;026c&lt;br&gt;&#xA;तस्मान्मयेदं ध्रियते रूपं लोकहितैषिणा ।&#x9;027a&lt;br&gt;&#xA;इति ते कथितं देवि किं भूयः श्रोतुमिच्छसि ॥&#x9;027c&lt;br&gt;&#xA;उमोवाच ।&#x9;028&lt;br&gt;&#xA;भगवन्देवदेवेश शूलपाणे वृषध्वज ।&#x9;028a&lt;br&gt;&#xA;किमर्थं चन्द्ररेखा ते शिरोभागे विरोचते ।&#x9;028c&lt;br&gt;&#xA;श्रोतुमिच्छाम्यहं देव तन्मे शंसितुमर्हसि ॥&#x9;028e&lt;br&gt;&#xA;महेश्वर उवाच ।&#x9;029&lt;br&gt;&#xA;तदहं ते प्रवक्ष्यामि शृणु कल्याणि कारणम् ।&#x9;029a&lt;br&gt;&#xA;पुराऽहं कारणाद्देवि कोपयुक्तः शुचिस्मिते ।&#x9;029c&lt;br&gt;&#xA;दक्षयज्ञवधार्याय भूतसङ्घैः समावृतः ॥&#x9;029e&lt;br&gt;&#xA;तस्मिन्क्रतुवरे घोरे यज्ञभागनिमित्ततः ।&#x9;030a&lt;br&gt;&#xA;देवा विभ्रंशितास्ते वै येषां भागः क्रतौ कृतः ॥&#x9;030c&lt;br&gt;&#xA;सोमस्तत्र मया देवि कुपितेन भृशार्दितः ।&#x9;031a&lt;br&gt;&#xA;पश्यंश्चानपराधी सन्पादङ्गुष्ठेन ताडितः ॥&#x9;031c&lt;br&gt;&#xA;तथापि विकृतेनाहं सामपूर्वं प्रसादितः ।&#x9;032a&lt;br&gt;&#xA;तन्मे चिन्तयतश्चासीत्पश्चात्तापः पुरा प्रिये ॥&#x9;032c&lt;br&gt;&#xA;तदाप्रभृति सोमं वै शिरसा धारयाम्यम् ।&#x9;033a&lt;br&gt;&#xA;एवं मे पापहानिस्तु भवेदिति मतिर्मम ।&#x9;033c&lt;br&gt;&#xA;तदाप्रभृति वै सोमो मूर्ध्नि सन्दृश्यते सदा ॥&#x9;033e&lt;br&gt;&#xA;नारद उवाच ।&#x9;034&lt;br&gt;&#xA;एवं ब्रुवति देवेशे विस्मिताः परमर्षयः ।&#x9;034a&lt;br&gt;&#xA;वाग्भिः साञ्जलिमालाभिरभितुष्टुवुरीश्वरम् ॥&#x9;034c&lt;br&gt;&#xA;ऋषय ऊचुः ।&#x9;035&lt;br&gt;&#xA;नमः शङ्कर सर्वेश नमः सर्वजगद्भुरो ।&#x9;035a&lt;br&gt;&#xA;नमो देवादिदेवाय नमः शशिकलाधर ॥&#x9;035c&lt;br&gt;&#xA;नमो घोरतराद्धोर नमो रुद्राय शङ्कर ।&#x9;036a&lt;br&gt;&#xA;नमः शान्ततराच्छान्त नमश्चन्द्रस्य पालक ॥&#x9;036c&lt;br&gt;&#xA;नमः सोमाय देवाय नमस्तुभ्यं चतुर्मुख ।&#x9;037a&lt;br&gt;&#xA;नमो भूतपते शम्भो जह्नुकन्याम्बुशेखर ॥&#x9;037c&lt;br&gt;&#xA;नमस्त्रिशूलहस्ताय पन्नगाभरणाय च ।&#x9;038a&lt;br&gt;&#xA;नमोस्तु विषमाक्षाय दक्षयज्ञप्रदाहक ॥&#x9;038c&lt;br&gt;&#xA;नमोस्तु बहुनेत्राय लोकरक्षणतत्पर ।&#x9;039a&lt;br&gt;&#xA;अहो देवस्य महात्म्यमहो देवस्य वै कृपा ।&#x9;039c&lt;br&gt;&#xA;एवं धर्मपरत्वं च देवदेवस्य चार्हति ॥&#x9;039e&lt;br&gt;&#xA;एवं ब्रुवत्सु मुनिषु वचो देव्यब्रवीद्धरम् ।&#x9;040a&lt;br&gt;&#xA;सम्प्रीत्यर्थं मुनीनां सा क्षणज्ञा परमं हितम् ॥&#x9;040c&lt;br&gt;&#xA;उमोवाच ।&#x9;041&lt;br&gt;&#xA;भगवन्देवदेवेश सर्वलोकनमस्कृत ।&#x9;041a&lt;br&gt;&#xA;अस्यैव ऋषिसङ्घस्य मम च प्रियकाम्यया ॥&#x9;041c&lt;br&gt;&#xA;वर्णाश्रमकृतं धर्मं वक्तुमर्हस्यशेषतः ।&#x9;042a&lt;br&gt;&#xA;न तृप्तिरस्ति देवेश श्रवणीयं हि ते वचः ॥&#x9;042c&lt;br&gt;&#xA;सधर्मचारिणी चेयं भक्ता चेयमिति प्रभो ।&#x9;043a&lt;br&gt;&#xA;वक्तुमर्हसि देवेश लोकानां हितकाम्यया ।&#x9;043c&lt;br&gt;&#xA;याथातथ्येन तत्सर्वं वक्तुमर्हसि शङ्कर ॥ &#x9;043e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/208/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/208/</guid>
      <description>&lt;p&gt;अध्यायः 208&lt;/p&gt;&#xA;&lt;p&gt;ईश्वरेण पार्वतीं प्रति वर्णाश्रमधर्मकथनम् ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;हन्त ते कथयिष्यामि यत्ते देवि मनःप्रियम् ।&#x9;001a&lt;br&gt;&#xA;शृणु तत्सर्वमखिलं धर्मं वर्णाश्रमाश्रितम् ॥&#x9;001c&lt;br&gt;&#xA;ब्राह्मणाः क्षत्रिया वैश्याः शुद्राश्चेति चतुर्विधम् ।&#x9;002a&lt;br&gt;&#xA;ब्राह्मणा विहिताः पूर्वं लोकतन्त्रमभीप्सता ।&#x9;002c&lt;br&gt;&#xA;कर्माणि च तदर्हाणि शास्त्रेषु विहितानि वै ॥&#x9;002e&lt;br&gt;&#xA;यदीदमेकवर्णं स्याज्जगत्सर्वं विनश्यति ।&#x9;003a&lt;br&gt;&#xA;सहैव देवि वर्णानि चत्वारि विहितान्यतः ॥&#x9;003c&lt;br&gt;&#xA;मुखतो ब्राह्मणाः सृष्टस्तस्मात्ते वाग्विशारदाः ।&#x9;004a&lt;br&gt;&#xA;बाहुभ्यां क्षत्रियाः सृष्टास्तस्मात्ते बाहुगर्विताः ॥&#x9;004c&lt;br&gt;&#xA;ऊरुभ्यामुद्गता वैश्यास्तस्माद्वार्तोपजीविनः ।&#x9;005a&lt;br&gt;&#xA;शूद्राश्च पादतः सृष्टास्तस्मात्ते परिचारकाः ॥&#x9;005c&lt;br&gt;&#xA;तेषां धर्मांश्च कर्माणि शृणु देवि समाहिता ।&#x9;006a&lt;br&gt;&#xA;विप्राः कृता भूमिदेवा लोकानां धारणे कृताः ।&#x9;006c&lt;br&gt;&#xA;ते कैश्चिन्नावमन्तव्या ब्राह्मणा हितमिच्छुभिः ॥&#x9;006e&lt;br&gt;&#xA;यदि ते ब्राह्मणा न स्युर्दानयोगवहाः सदा ।&#x9;007a&lt;br&gt;&#xA;उभयोर्लोकयोर्देवि स्थितिर्न स्यात्समासतः ॥&#x9;007c&lt;br&gt;&#xA;लोकेषु दुर्लभं किन्तु ब्राह्मणत्वमिति स्मृतम् ।&#x9;008a&lt;br&gt;&#xA;अबुधो वा दरिद्रो वा पूजनीयः सदैव सः ॥&#x9;008c&lt;br&gt;&#xA;ब्राह्मणान्योऽवमन्येत निन्देच्च क्रोधयेच्च वा ।&#x9;009a&lt;br&gt;&#xA;प्रहरेत हरेद्वाऽपि धनं तेषां नराधमः ॥&#x9;009c&lt;br&gt;&#xA;कारयेद्धीनकर्मणि कामलोभविमोहनात् ।&#x9;010a&lt;br&gt;&#xA;स च मामवमन्येत मां क्रोधयति निन्दति ॥&#x9;010c&lt;br&gt;&#xA;मामेव प्रहरेन्मूढो मद्धनस्यापहारकः ।&#x9;011a&lt;br&gt;&#xA;मामेव प्रेषणं कृत्वा निदन्ते मूढचेतनः ॥&#x9;011c&lt;br&gt;&#xA;स्वाध्यायो यजनं दानं तस्य धर्म इति स्थितिः ।&#x9;012a&lt;br&gt;&#xA;कर्मण्यध्यापनं चैव याजनं च प्रतिग्रहः ।&#x9;012c&lt;br&gt;&#xA;सत्यं शान्तिस्तपः शौचं तस्य धर्मः सनातनः ॥&#x9;012e&lt;br&gt;&#xA;विक्रयो रसधान्यानां ब्राह्मणस्य विगर्हितः ।&#x9;013a&lt;br&gt;&#xA;अनापदि च शूद्रान्नं वृषलीसङ्ग्रहस्तथा ॥&#x9;013c&lt;br&gt;&#xA;तप एव सदा धर्मो ब्राह्मणस्य न संशयः ।&#x9;014a&lt;br&gt;&#xA;स तु धर्मार्थमुत्पन्नः पूर्वं धात्रा तपोबलात् ॥&#x9;014c&lt;br&gt;&#xA;तस्योपनयनं धर्मो नित्यं चोदकधारणम् ।&#x9;015a&lt;br&gt;&#xA;शास्त्रस्य श्रवणं धर्मो देवव्रतनिषेवणम् ॥&#x9;015c&lt;br&gt;&#xA;अग्निकार्यं परो धर्मो नित्ययज्ञोपवीतिता ।&#x9;016a&lt;br&gt;&#xA;शूद्रान्नवर्जनं धर्मो धर्मः सत्पथसेवनम् ।&#x9;016c&lt;br&gt;&#xA;धर्मो नित्योपवासित्वं ब्रह्मचर्यं परं तथा ॥&#x9;016e&lt;br&gt;&#xA;गृहस्थस्य परो धर्मो गृहस्थाश्रमिणस्तथा ।&#x9;017a&lt;br&gt;&#xA;गृहसम्मार्जनं धर्म आलेपनविधिस्तथा ॥&#x9;017c&lt;br&gt;&#xA;अतिथिप्रियता धर्मो धर्मस्त्रेताग्निधारणम् ।&#x9;018a&lt;br&gt;&#xA;इष्टिर्वा पशुबन्धाश्च विधिपूर्वं परन्तप ॥&#x9;018c&lt;br&gt;&#xA;दम्पत्योः समशीलत्वं धर्मो वै गृहमेधिनाम् ।&#x9;019a&lt;br&gt;&#xA;एवं द्विजन्मनो धर्मो गार्हस्थ्ये धर्मधारणम् ॥&#x9;019c&lt;br&gt;&#xA;यस्तु क्षत्रगतो धर्मस्त्वया देवि प्रचोदितः ।&#x9;020a&lt;br&gt;&#xA;तमहं ते प्रवक्ष्यामि शृणु देवि समाहिता ॥&#x9;020c&lt;br&gt;&#xA;क्षत्रियास्तु ततो देवि द्विजानां पालने स्मृताः ।&#x9;021a&lt;br&gt;&#xA;यदि निःक्षत्रियो लोको जगत्स्यादधरोत्तरम् ॥&#x9;021c&lt;br&gt;&#xA;रक्षणात्क्षत्रियैरेव जगद्भवति शाश्वतम् ।&#x9;022a&lt;br&gt;&#xA;तस्याप्यध्ययनं दानं यजनं धर्मतः स्मृतम् ॥&#x9;022c&lt;br&gt;&#xA;दीनानां रक्षणं चैव पापनामनुशासनम् ।&#x9;023a&lt;br&gt;&#xA;सतां सम्पोषणं चैव कर्मषण्मार्गजीवनम् ॥&#x9;023c&lt;br&gt;&#xA;उत्साहः शस्त्रजीवित्वं तस्य धर्मः सनातनः ।&#x9;024a&lt;br&gt;&#xA;भृत्यानां भरणं धर्मः कृते कर्मण्यमोघता ॥&#x9;024c&lt;br&gt;&#xA;सम्यग्गुणयुतो धर्मो धर्मः पौरहितक्रिया ।&#x9;025a&lt;br&gt;&#xA;व्यवहारस्थितिर्नित्यं गुणयुक्तो महीपतिः ॥&#x9;025c&lt;br&gt;&#xA;आर्तवित्तप्रदो राजा धर्मं प्राप्नोत्यनुत्तमम् ।&#x9;026a&lt;br&gt;&#xA;एवं तैर्विहितः पूर्वैर्धर्मः कर्मविधानतः ॥&#x9;026c&lt;br&gt;&#xA;तथैव देवि वैश्याश्च लोकयात्राहिताः स्मृताः ।&#x9;027a&lt;br&gt;&#xA;अन्ये तानुपजीवन्ति प्रत्यक्षफलदा हि ते ॥&#x9;027c&lt;br&gt;&#xA;यदि न स्युस्तथा वैश्या न भवेयुस्तथा परे ।&#x9;028a&lt;br&gt;&#xA;तेषामध्ययनं दानं यजनं धर्म उच्यते ॥&#x9;028c&lt;br&gt;&#xA;वैश्यस्य सततं धर्मः पाशुपाल्यं कृषिस्तथा ।&#x9;029a&lt;br&gt;&#xA;अग्निहोत्रपरिस्पन्दास्त्रयो वर्णा द्विजातयः ॥&#x9;029c&lt;br&gt;&#xA;वाणिज्यं सत्पथे स्थानमातिथेयत्वमेव च ।&#x9;030a&lt;br&gt;&#xA;विप्राणां स्वागतन्यायो वैश्यधर्मः सनातनः ॥&#x9;030c&lt;br&gt;&#xA;तिलगन्धरसाश्चैव न विक्रेयाः कथञ्चन ।&#x9;031a&lt;br&gt;&#xA;वणिक्पथमुपासद्भिर्वैश्यैर्वैश्यपथि स्थितैः ॥&#x9;031c&lt;br&gt;&#xA;सर्वातिथ्यं त्रिवर्गस्य यथाशक्ति दिवानिशम् ।&#x9;032a&lt;br&gt;&#xA;एवं ते विहिता देवि लोकयात्रा स्वयम्भुवा ॥&#x9;032c&lt;br&gt;&#xA;तथैव शूद्रा विहिताः सर्वधर्मप्रसाधकाः ।&#x9;033a&lt;br&gt;&#xA;शूद्राश्च यदि ते न स्युः कर्मकर्ता न विद्यते ॥&#x9;033c&lt;br&gt;&#xA;त्रयः पूर्वे शूद्रमूलाः सर्वे कर्मकराः स्मृताः ।&#x9;034a&lt;br&gt;&#xA;ब्राह्मणादिषु शुश्रूषा दासधर्म इति स्मृतः ॥&#x9;034c&lt;br&gt;&#xA;वार्ता च कारुकर्माणि शिल्यं नाट्यं तथैव च ।&#x9;035a&lt;br&gt;&#xA;अहिंसकः शुभाचारो दैवतद्विजवन्दकः ॥&#x9;035c&lt;br&gt;&#xA;शूद्रो धर्मफलैरिष्टैः स्वधर्मेणोपपद्यते ।&#x9;036a&lt;br&gt;&#xA;एवमादि तथाऽन्यच्च शूद्रधर्म इति स्मृतः ॥&#x9;036c&lt;br&gt;&#xA;तेऽप्येवं विहिता लोके कर्मयोग्याः शुभानने ॥&#x9;037ac&lt;br&gt;&#xA;एवं चतुर्णां वर्णानां वर्णलोकाः परत्र च ।&#x9;038a&lt;br&gt;&#xA;विहिताश्च तथा दृष्टा यथावद्धर्मचारिणि ॥&#x9;038c&lt;br&gt;&#xA;एष वर्णाश्रयो धर्मः कर्म चैव तदर्पणम् ।&#x9;039a&lt;br&gt;&#xA;कथितं श्रोतुकामायाः किं भूयः श्रोतुमिच्छसि ॥&#x9;039c&lt;br&gt;&#xA;उमोवाच ।&#x9;040&lt;br&gt;&#xA;भगवन्देवदेवेश नमस्ते वृषभध्वज ।&#x9;040a&lt;br&gt;&#xA;श्रोतुमिच्छाम्यहं देव धर्ममाश्रमिणां विभो ॥&#x9;040c&lt;br&gt;&#xA;महेश्वर उवाच ।&#x9;041&lt;br&gt;&#xA;तथाऽऽश्रमगतं धर्मं शृणु देवि समाहिता ।&#x9;041a&lt;br&gt;&#xA;आश्रमाणां तु यो धर्मः क्रियते ब्रह्मवादिभिः ॥&#x9;041c&lt;br&gt;&#xA;गृहस्थः प्रवरस्तेषां गार्हस्थ्यं धर्ममाश्रितः ।&#x9;042a&lt;br&gt;&#xA;पञ्चयज्ञक्रियाशौचं दारतुष्टिरतन्द्रिता ॥&#x9;042c&lt;br&gt;&#xA;ऋतुकालाभिगमनं दानयज्ञतपांसि च ।&#x9;043a&lt;br&gt;&#xA;अविप्रवासस्तस्येष्टः स्वाध्यायश्वाग्निपूर्वकम् ॥&#x9;043c&lt;br&gt;&#xA;अतिथीनामाभिमुख्यं शक्त्या चेष्टनिमन्त्रणम् ।&#x9;044a&lt;br&gt;&#xA;अनुग्रहश्च सर्वेषां मनोवाक्कायकर्मभिः ॥&#x9;044c&lt;br&gt;&#xA;एवमादि शुभं चान्यत्कुर्यात्तद्वृत्तिमान्गृही ।&#x9;045a&lt;br&gt;&#xA;एवं सञ्चरतस्तस्य पुण्यलोका न संशयः ।&#x9;045c&lt;br&gt;&#xA;तथैव वानप्रस्थस्य धर्माः प्रोक्ताः सनातनाः ॥&#x9;046ac&lt;br&gt;&#xA;गृहवासं समुत्सृकज्य निश्चित्यैकमनाः शुभैः ।&#x9;047a&lt;br&gt;&#xA;वन्यैरेव तदाहारैः वर्तयेदिति च स्थितिः ॥&#x9;047c&lt;br&gt;&#xA;भूमिशय्या जटाश्मश्रुचर्मवल्कलधारणम् ।&#x9;048a&lt;br&gt;&#xA;देवतातिथिसत्कारो महाकृच्छ्राभिपूजनम् ॥&#x9;048c&lt;br&gt;&#xA;अग्निहोत्रं त्रिषवणं नित्यं तस्य विधीयते ।&#x9;049a&lt;br&gt;&#xA;ब्रह्मचर्यं क्षमा शौचं तस्य धर्मः सनातनः ।&#x9;049c&lt;br&gt;&#xA;एवं स विगते प्राणे देवलोके महीयते ॥&#x9;049e&lt;br&gt;&#xA;यतिधर्मास्तथा देवि गृहांस्त्यक्त्वा यतस्ततः ।&#x9;050a&lt;br&gt;&#xA;आकिञ्चन्यमनारम्भः सर्वतः शौचमार्जवम् ॥&#x9;050c&lt;br&gt;&#xA;सर्वत्र भैक्षचर्या च सर्वत्रैव विवासनम् ।&#x9;051a&lt;br&gt;&#xA;सदा ध्यानपरत्वं च देहशुद्धिः क्षमा दया ।&#x9;051c&lt;br&gt;&#xA;तत्वानुगतबुद्धित्वं तस्य धर्मविधिर्भवेत् ॥&#x9;051e&lt;br&gt;&#xA;ब्रह्मचारी च यो देवि जन्मप्रभृति भिक्षितः ।&#x9;052a&lt;br&gt;&#xA;ब्रह्मचर्यपरो भूत्वा साधयेद्गुरुमात्मनः ।&#x9;052c&lt;br&gt;&#xA;सर्वकालेषु सर्वत्र गुरुपूजां समाचरेत् ॥&#x9;052e&lt;br&gt;&#xA;भैक्षचर्याग्निकार्यं च सदा जलनिषेवणम् ।&#x9;053a&lt;br&gt;&#xA;स्वाध्यायः सततं तस्य एष धर्मः सनातनः ॥&#x9;053c&lt;br&gt;&#xA;तस्य चेष्टा तु गुर्वर्थमाप्राणान्तमिति स्थितिः ।&#x9;054a&lt;br&gt;&#xA;गुरोरभावे तत्पुत्रे गुरुवद्वृत्तिमाचरेत् ॥&#x9;054c&lt;br&gt;&#xA;एवं सोप्यमलाल्ँलोकान्ब्राह्मणः प्रतिपद्यते ।&#x9;055a&lt;br&gt;&#xA;एष ते कथितो देवि धर्मश्चाश्रमवासिनाम् ॥&#x9;055c&lt;br&gt;&#xA;चतुर्णामाश्रमो युक्तो लोक इत्येव विद्यते ।&#x9;056a&lt;br&gt;&#xA;कथितं ते समासेन किं भूयः श्रोतुमिच्छसि ॥ ॥&#x9;056c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/209/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/209/</guid>
      <description>&lt;p&gt;अध्यायः 209&lt;/p&gt;&#xA;&lt;p&gt;ईश्वरेण पार्वतीं प्रति ऋषिधर्मकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश त्रिपुरान्तक शङ्कर ।&#x9;001a&lt;br&gt;&#xA;अयं त्वृषिगणो देव तपस्तप इति प्रभो ॥&#x9;001c&lt;br&gt;&#xA;तपसा कर्शितो नित्यं तपोऽर्जनपरायणः ।&#x9;002a&lt;br&gt;&#xA;अस्य किंलक्षणो धर्मः कीदृशश्चागमस्तथा ।&#x9;002c&lt;br&gt;&#xA;एतदिच्छाम्यहं श्रोतुं तन्मे वद वरप्रद ॥&#x9;002e&lt;br&gt;&#xA;नारद उवाच ।&#x9;003&lt;br&gt;&#xA;एवं ब्रुवन्त्यां रुद्राण्यामृषयः साधु साध्विति ।&#x9;003a&lt;br&gt;&#xA;अब्रुवन्हृष्टमनसः सर्वे तद्गतमानसाः ॥&#x9;003c&lt;br&gt;&#xA;शृण्वन्तीमृषिधर्मांस्तु ऋषयश्चाभ्यपूजयन् ॥&#x9;004ac&lt;br&gt;&#xA;ऋषय ऊचुः ।&#x9;005&lt;br&gt;&#xA;त्वत्प्रसादद्वयं देवि श्रोष्यामः परमं हितम् ।&#x9;005a&lt;br&gt;&#xA;धन्याः खलु वयं सर्वे पादमूलं तवाश्रिताः ।&#x9;005c&lt;br&gt;&#xA;इति सर्वे तदा देवीं वाचा समभिपूजयन् ॥&#x9;005e&lt;br&gt;&#xA;महेश्वर उवाच ।&#x9;006&lt;br&gt;&#xA;न्यायतस्त्वं महाभागे श्रोतुकामा मनस्विनि ।&#x9;006a&lt;br&gt;&#xA;हन्त ते कथयिष्यामि मुनिधर्मं शुचिस्मिते ॥&#x9;006c&lt;br&gt;&#xA;वानप्रस्थं समाश्रित्य क्रियते बहुधा नरैः ।&#x9;007a&lt;br&gt;&#xA;बहुशाखो बहुविधो ऋषिधर्मः सनातनः ॥&#x9;007c&lt;br&gt;&#xA;प्रायशः सर्वभोगार्थमृषिभिः क्रियते तपः ।&#x9;008a&lt;br&gt;&#xA;तथा सञ्चरतां तेषां देवि धर्मविधिं शृणु ॥&#x9;008c&lt;br&gt;&#xA;भूत्वा पूर्वं गृहस्थस्तु पुत्रानृण्यमवाप्य च ।&#x9;009a&lt;br&gt;&#xA;कलत्रकार्यं संस्थाप्य कारणात्सन्त्यजेद्गृहम् ॥&#x9;009c&lt;br&gt;&#xA;अवस्थाप्य मनो धृत्या व्यवसायपुरःसरः ।&#x9;010a&lt;br&gt;&#xA;निर्दारो वा सदारो वा वनवासाय संव्रजेत् ॥&#x9;010c&lt;br&gt;&#xA;देशाः परमपुण्या ये नदीवनसमन्विताः ।&#x9;011a&lt;br&gt;&#xA;अबोधमुक्ताः प्रायेण तीर्थायतनसंयुताः ॥&#x9;011c&lt;br&gt;&#xA;तत्र गत्वा विधिं ज्ञात्वा दीक्षां कुर्याद्यथागमम् ।&#x9;012a&lt;br&gt;&#xA;दीक्षित्वैकमना भूत्वा परिचर्यां समाचरेत् ॥&#x9;012c&lt;br&gt;&#xA;काल्योत्थानं च शौचं च सर्वदेवप्रणामनम् ।&#x9;013a&lt;br&gt;&#xA;सकृदालेपनं काये त्यक्तदोषोऽप्रमादिता ॥&#x9;013c&lt;br&gt;&#xA;सायम्प्रातश्चाभिषेकं चाग्निहोत्रं यथाविधि ।&#x9;014a&lt;br&gt;&#xA;काले शौचं च कार्यं च जटावल्कलधारणम् ॥&#x9;014c&lt;br&gt;&#xA;सततं वनचर्या च समित्कुसुमकारणात् ।&#x9;015a&lt;br&gt;&#xA;नीवाराग्रयणं काले शाकमूलोपचायनम् ॥&#x9;015c&lt;br&gt;&#xA;सदायतनशौचं च तस्य धर्माय चेष्यते ।&#x9;016a&lt;br&gt;&#xA;अतिथीनामाभिमुख्यं तत्परत्वं च सर्वदा ॥&#x9;016c&lt;br&gt;&#xA;पाद्यासनाभ्यां सम्पूज्य तथाऽऽहारनिमन्त्रणम् ।&#x9;017a&lt;br&gt;&#xA;अग्राम्यपचनं काले पितृदेवार्चनं तथा ॥&#x9;017c&lt;br&gt;&#xA;पश्चादतिथिसत्कारस्तस्य धर्मः सनातनः ।&#x9;018a&lt;br&gt;&#xA;शिष्टैर्धर्मासने चैव धर्मार्थसहिताः कथाः ॥&#x9;018c&lt;br&gt;&#xA;प्रतिश्रयविभागश्च भूमिशय्या शिलासु वा ।&#x9;019a&lt;br&gt;&#xA;व्रतोपवासयोगश्च क्षमा चेन्द्रियनिग्रहः ॥&#x9;019c&lt;br&gt;&#xA;दिवारात्रं यथायोगं शौचं धर्मस्य चिन्तनम् ।&#x9;020a&lt;br&gt;&#xA;एवं धर्माः पुरा दृष्टाः सामान्या वनवासिनाम् ॥&#x9;020c&lt;br&gt;&#xA;एवं वै यतमानस्य कालधर्मो यथा भवेत् ।&#x9;021a&lt;br&gt;&#xA;तथैव सोऽभिजयति स्वर्गलोकं शुचिस्मिते ॥&#x9;021c&lt;br&gt;&#xA;तत्र संविदिता भोगाः स्वर्गस्त्रीभिरनिन्दिते ।&#x9;022a&lt;br&gt;&#xA;परिभ्रष्टो यथा स्वर्गाद्विशिष्टस्तु भवेन्नृषु ॥&#x9;022c&lt;br&gt;&#xA;एवं धर्मस्तथा देवि सर्वेषां वनवासिनाम् ।&#x9;023a&lt;br&gt;&#xA;एतत्ते कथितं सर्वं किं भूयः श्रोतुमिच्छसि ॥&#x9;023c&lt;br&gt;&#xA;उमोवाच ।&#x9;024&lt;br&gt;&#xA;भगवन्देवदेवेश ऋषीणां चरितं शुभम् ।&#x9;024a&lt;br&gt;&#xA;विशेषधर्मानिच्छामि श्रोतुं कौतूहलं हि मे ॥&#x9;024c&lt;br&gt;&#xA;महेश्वर उवाच ।&#x9;025&lt;br&gt;&#xA;तदहं ते प्रवक्ष्यामि शृणु देवि समाहिता ॥&#x9;025ac&lt;br&gt;&#xA;वननित्यैर्वनरतैर्वानप्रस्थैर्महर्षिभिः ।&#x9;026a&lt;br&gt;&#xA;वनं गुरुमिवालम्ब्य वस्तव्यमिति निश्चयः ॥&#x9;026c&lt;br&gt;&#xA;वीरशय्यामुपासद्भिर्वारस्थानोपसेविभिः ।&#x9;027a&lt;br&gt;&#xA;व्रतोपवासैर्बहुलैर्ग्रीष्मे पञ्चतपैस्तथा ॥&#x9;027c&lt;br&gt;&#xA;पञ्चयज्ञपरैर्नित्यं पौर्णमास्यापरायणैः ।&#x9;028a&lt;br&gt;&#xA;मण्डूकशायैर्हेमन्ते शैवालाङ्कुरभोजनैः ॥&#x9;028c&lt;br&gt;&#xA;चीरवल्कलसंवीतैर्मृगाजिनधरैस्तथा ।&#x9;029a&lt;br&gt;&#xA;चातुर्मास्यपरैः कैश्चिद्देवधर्मपरायणैः ॥&#x9;029c&lt;br&gt;&#xA;एवंविधैर्वनेवासैस्तप्यते सुमहत्तपः ।&#x9;030a&lt;br&gt;&#xA;एवं कृत्वा शुभं कर्म पश्चाद्याति त्रिविष्टपम् ॥&#x9;030c&lt;br&gt;&#xA;तत्रापि सुमहत्कालं संविहृत्य यथासुखम् ।&#x9;031a&lt;br&gt;&#xA;जायते मानुषे लोके दानभोगसमन्वितः ॥&#x9;031c&lt;br&gt;&#xA;तपोविशेषसंयुक्ताः कथितास्ते शुचिस्मिते ॥&#x9;032ac&lt;br&gt;&#xA;उमोवाच ।&#x9;033&lt;br&gt;&#xA;भगवन्देवदेवेश तेषु ये दारसंयुताः ।&#x9;033a&lt;br&gt;&#xA;कीदृशं चरितं तेषां तन्मे शंसितुमर्हसि ॥&#x9;033c&lt;br&gt;&#xA;महेश्वर उवाच ।&#x9;034&lt;br&gt;&#xA;य एकपत्नीधर्माणश्चरन्ति विपुलं तपः ।&#x9;034a&lt;br&gt;&#xA;विन्ध्यपादेषु ये केचिद्ये च नैमिशवासिनः ॥&#x9;034c&lt;br&gt;&#xA;पुष्करेषु च ये चान्ये नदीवनसमाश्रिताः ।&#x9;035a&lt;br&gt;&#xA;सर्वे ते विधिदृष्टेन चरन्ति विपुलं तपः ॥&#x9;035c&lt;br&gt;&#xA;हिंसाद्रोहविमुक्ताश्च सर्वभूतानुकम्पिनः ।&#x9;036a&lt;br&gt;&#xA;शान्ता दान्ता जितक्रोधाः सर्वातिथ्यपरायणाः ॥&#x9;036c&lt;br&gt;&#xA;प्राणिष्वात्मोपमा नित्यमृतुकालाभिगामिनः ।&#x9;037a&lt;br&gt;&#xA;स्वदारसहिता देवि चरन्ति व्रतमुत्तमम् ॥&#x9;037c&lt;br&gt;&#xA;वसन्ति सुखमव्यग्राः पुत्रदारसमन्विताः ।&#x9;038a&lt;br&gt;&#xA;तेषां परिच्छदारम्भाः कृतोपकरणानि च ॥&#x9;038c&lt;br&gt;&#xA;गृहस्थवद्द्वितीयं ते यथायोगं प्रमाणतः ।&#x9;039a&lt;br&gt;&#xA;पोषणार्थं स्वदाराणामग्निकार्यार्थमेव च ।&#x9;039c&lt;br&gt;&#xA;गावश्च कर्षणं चैव सर्वमेतद्विधीयते ॥&#x9;039e&lt;br&gt;&#xA;एवं वनगतैर्देवि कर्तव्यं दारसङ्ग्रहैः ।&#x9;040a&lt;br&gt;&#xA;ते स्वदारैः समायान्ति पुण्याल्ँलोकान्द्दढव्रताः ॥&#x9;040c&lt;br&gt;&#xA;पतिभिः सह ये दाराश्चरन्ति विपुलं तपः ।&#x9;041a&lt;br&gt;&#xA;अव्यग्रभावादैकात्म्यात्ताश्च गच्छन्ति वै दिवम् ।&#x9;041c&lt;br&gt;&#xA;एतत्ते कथितं देवि किं भूयः श्रोतुमिच्छसि ॥ ॥&#x9;041e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/210/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/210/</guid>
      <description>&lt;p&gt;अध्यायः 210&lt;/p&gt;&#xA;&lt;p&gt;ईश्वरेण पार्वतीं प्रति ऋषीणां कर्मफलविशेषादिकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश तेषां कर्मफलं प्रभो ।&#x9;001a&lt;br&gt;&#xA;श्रोतुमिच्छाम्यहं देव प्रसादात्ते वरप्रद ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;वानप्रस्थगतं सर्वं फलपाकं शृणु प्रिये ॥&#x9;002ac&lt;br&gt;&#xA;अग्नियोगं व्रजन्ग्रीष्मे ततो द्वादशवार्षिकम् ।&#x9;003a&lt;br&gt;&#xA;रुद्रलोकेऽभिजायेत विधिदृष्टेन कर्मणा ॥&#x9;003c&lt;br&gt;&#xA;उपवासव्रतं कुर्वन्वर्षाकाले दृढव्रतः ।&#x9;004a&lt;br&gt;&#xA;सोमलोकेऽभिजायेत नरो द्वादशवार्षिकम् ॥&#x9;004c&lt;br&gt;&#xA;काष्ठवन्मौनमास्थाय नरो द्वादशवार्षिकम् ।&#x9;005a&lt;br&gt;&#xA;मरुतां लोकमास्थाय तत्र भोगैश्च युज्यते ॥&#x9;005c&lt;br&gt;&#xA;कुशशर्करसंयुक्ते स्थण्डिले संविशन्मुनिः ।&#x9;006a&lt;br&gt;&#xA;यक्षलोकेऽभिजायेत सहस्राणि चतुर्दश ॥&#x9;006c&lt;br&gt;&#xA;वर्षाणां भोगसंयुक्तो नरो द्वादशवार्षिकम् ।&#x9;007a&lt;br&gt;&#xA;वीरासनगतो यस्तु कण्टकाफलकाश्रितः ।&#x9;007c&lt;br&gt;&#xA;गन्धर्वेष्वभिजायेत नरो द्वादशवार्षिकम् ॥&#x9;007e&lt;br&gt;&#xA;वीरस्थायी चोर्ध्वबाहुर्नरो द्वादशवार्षिकम् ।&#x9;008a&lt;br&gt;&#xA;देवलोकेऽभिजायेत दिव्यभोगसमन्वितः ॥&#x9;008c&lt;br&gt;&#xA;पादाङ्गुष्ठेन यस्तिष्ठेदूर्ध्वबाहुर्जितेन्द्रियः ।&#x9;009a&lt;br&gt;&#xA;इन्द्रलोकेऽभिजायेत सहस्राणि चतुर्दश ।&#x9;009c&lt;br&gt;&#xA;आहारनियमं कृत्वा मुनिर्द्वादशवार्षिकम् ।&#x9;010a&lt;br&gt;&#xA;नागलोकेऽभिजायेत संवत्सरगणान्बहून् ॥&#x9;010c&lt;br&gt;&#xA;एवं दृढव्रता देवि वानप्रस्थाश्च कर्मभिः ।&#x9;011a&lt;br&gt;&#xA;स्थानेषु तत्र तिष्ठन्ति तत्तद्भोगसमन्विताः ॥&#x9;011c&lt;br&gt;&#xA;तेभ्यो भ्रष्टाः पुनर्देवि जायन्ते नृषु भोगिनः ।&#x9;012a&lt;br&gt;&#xA;वर्णोत्तमकुलेष्वेव धनधान्यसमन्विताः ॥&#x9;012c&lt;br&gt;&#xA;एतत्ते कथितं देवि किं भूयः श्रोतुमिच्छसि ॥&#x9;013ac&lt;br&gt;&#xA;उमोवाच ।&#x9;014&lt;br&gt;&#xA;एषां यथा वराणां तु धर्ममिच्छामि मानद ।&#x9;014a&lt;br&gt;&#xA;कृपया परयाऽऽविष्टस्तन्मे ब्रूहि महेश्वर ॥&#x9;014c&lt;br&gt;&#xA;महेश्वर उवाच ।&#x9;015&lt;br&gt;&#xA;धर्मं यथा वराणां त्वं शृणु भामिनि तत्परा ॥&#x9;015ac&lt;br&gt;&#xA;व्रतोपवासशुद्धाङ्गास्तीर्थस्नानपरायणाः ।&#x9;016a&lt;br&gt;&#xA;धृतिमन्तः क्षमायुक्ताः सत्यव्रतपरायणाः ॥&#x9;016c&lt;br&gt;&#xA;पक्षमासोपवासैश्च कर्शिता धर्मदर्शिनः ।&#x9;017a&lt;br&gt;&#xA;वर्षैः शीतातपैश्चैव कुर्वन्तः परमं तपः ॥&#x9;017c&lt;br&gt;&#xA;कालयोगेन गच्छन्ति शक्रलोकं शुचिस्मिते ।&#x9;018a&lt;br&gt;&#xA;तत्र ते भोगसंयुक्ता दिव्यगन्धसमन्विताः ॥&#x9;018c&lt;br&gt;&#xA;दिव्यभूषणसंयुक्ता विमानवरसंयुताः ।&#x9;019a&lt;br&gt;&#xA;विचरन्ति यथाकामं दिव्यस्त्रीगणसंयुताः ।&#x9;019c&lt;br&gt;&#xA;एतत्ते कथितं देवि किं भूयः श्रोतुमिच्छसि ॥&#x9;019e&lt;br&gt;&#xA;उमोवाच ।&#x9;020&lt;br&gt;&#xA;तेषां चक्रचराणां च धर्ममिच्छामि वै प्रभो ॥&#x9;020ac&lt;br&gt;&#xA;महेश्वर उवाच ।&#x9;021&lt;br&gt;&#xA;हन्त ते कथयिष्यामि शृणु शाकटिकं शुभे ॥&#x9;021ac&lt;br&gt;&#xA;संवहन्तो धुरं दानैः शकटानां तु सर्वदा ।&#x9;022a&lt;br&gt;&#xA;प्रार्थयन्ते यथाकालं शकटैर्भैक्षचर्यया ॥&#x9;022c&lt;br&gt;&#xA;तपोर्जनपरा धीरास्तपसा क्षीणकल्मषाः ।&#x9;023a&lt;br&gt;&#xA;पर्यटन्तो दिशः सर्वाः कामक्रोधविवर्जिताः ॥&#x9;023c&lt;br&gt;&#xA;तेनैव कालयोगेन त्रिदिवं यान्ति शोभने ।&#x9;024a&lt;br&gt;&#xA;तत्र प्रमुदिता भोगैर्विचरन्ति यथासुखम् ॥&#x9;024c&lt;br&gt;&#xA;एतत्ते कथितं देवि किं भूयः श्रोतुमिच्छसि ॥&#x9;025ac&lt;br&gt;&#xA;उमोवाच ।&#x9;026&lt;br&gt;&#xA;वैखानसानां वै धर्मं श्रोतुमिच्छाम्यहं प्रभो ॥&#x9;026ac&lt;br&gt;&#xA;महेश्वर उवाच ।&#x9;027&lt;br&gt;&#xA;ते वै वैखानसा नाम वानप्रस्थाः शुभेक्षणे ।&#x9;027a&lt;br&gt;&#xA;तीव्रेण तपसा युक्ता दीप्तिमन्तः स्वतेजसा ।&#x9;027c&lt;br&gt;&#xA;सत्यव्रतपरा धीरास्तेषां निष्कल्मषं तपः ॥&#x9;027e&lt;br&gt;&#xA;अश्मकुट्टास्तथाऽन्ये च दन्तोलूखलिनस्तथा ।&#x9;028a&lt;br&gt;&#xA;शीर्णपर्णाशिनश्चान्ये उञ्छवृत्तास्तथा परे ॥&#x9;028c&lt;br&gt;&#xA;कपोतवृत्तयश्चान्ये कापोतीं वृत्तिमाश्रिताः ।&#x9;029a&lt;br&gt;&#xA;पशुप्रचारनिरताः फेनपाश्च तथा परे ॥&#x9;029c&lt;br&gt;&#xA;मृगवन्मृगचर्यायां सञ्चरन्ति तथा परे ।&#x9;030a&lt;br&gt;&#xA;अब्भक्षा वायुभक्षाश्च निराहारास्तथैव च ॥&#x9;030c&lt;br&gt;&#xA;केचिच्चरन्ति सद्विष्णोः पादपूजनमुत्तमम् ।&#x9;031a&lt;br&gt;&#xA;सञ्चरन्ति तपो घोरं व्याधिमृत्युविवर्जिताः ।&#x9;031c&lt;br&gt;&#xA;स्ववशादेव ते मृत्युं भीषयन्ति च नित्यशः ॥&#x9;031e&lt;br&gt;&#xA;इन्द्रलोके तथा तेषां निर्मिता भोगसञ्चयाः ।&#x9;032a&lt;br&gt;&#xA;अमरैः समतां यान्ति देववद्भोगसंयुताः ॥&#x9;032c&lt;br&gt;&#xA;वराप्सरोभिः संयुक्ताश्चिरकालमनिन्दिते ।&#x9;033a&lt;br&gt;&#xA;एतत्ते कथितं देवि भूयः श्रोतुं किमिच्छसि ॥&#x9;033c&lt;br&gt;&#xA;उमोवाच ।&#x9;034&lt;br&gt;&#xA;भगवञ्श्रोतुमिच्छामि वालखिल्यांस्तपोधनान् ॥&#x9;034ac&lt;br&gt;&#xA;महेश्वर उवाच ।&#x9;035&lt;br&gt;&#xA;धर्मचर्यां तथा देवि वालखिल्यगतां शृणु ॥&#x9;035ac&lt;br&gt;&#xA;मृगनिर्मोकवसना निर्द्वन्द्वास्ते तपोधनाः ।&#x9;036a&lt;br&gt;&#xA;अङ्गुष्ठमात्राः सुश्रोणि तेष्वेवाङ्गेषु संश्रिताः ॥&#x9;036c&lt;br&gt;&#xA;उद्यन्तं सततं सूर्यं स्तुवन्तो विविधैः स्तवैः ।&#x9;037a&lt;br&gt;&#xA;भास्करस्येव किरणैः सहसा यान्ति नित्यदा ।&#x9;037c&lt;br&gt;&#xA;द्योतयन्तो दिशः सर्वा धर्मज्ञाः सत्यवादिनः ॥&#x9;037e&lt;br&gt;&#xA;तेष्वेव निर्मलं सत्यं लोकार्थं तु प्रतिष्ठितम् ।&#x9;038a&lt;br&gt;&#xA;लोकोऽयं धार्यते देवि तेषामेव तपोबलात् ॥&#x9;038c&lt;br&gt;&#xA;महात्मनां तु तपसा सत्येन च शुचिस्मिते ।&#x9;039a&lt;br&gt;&#xA;क्षमया च महाभागे भूतानां संस्थितिं विदुः ॥&#x9;039c&lt;br&gt;&#xA;प्रजार्थमपि लोकार्थं महद्भिः क्रियते तपः ।&#x9;040a&lt;br&gt;&#xA;तपसा प्राप्यते सर्वं तपसा प्राप्यते फलम् ।&#x9;040c&lt;br&gt;&#xA;दुष्प्रापमपि यल्लोके तपसा प्राप्यते हि तत् ॥&#x9;040e&lt;br&gt;&#xA;पञ्चभूतार्थतत्वे च लोकसृष्टिविवर्धनम् ।&#x9;041a&lt;br&gt;&#xA;एतत्सर्वं समासेन तपोयोगाद्विनिर्मितम् ॥&#x9;041c&lt;br&gt;&#xA;तस्मादयं त्वृषिगणस्तपस्तप इति प्रिये ।&#x9;042a&lt;br&gt;&#xA;धर्मान्वेषी तपः कर्तुं यतते सततं प्रिये ॥&#x9;042c&lt;br&gt;&#xA;अमरत्वं शिवत्वं च तपसा प्रापयेत्सदा ।&#x9;043a&lt;br&gt;&#xA;एतत्ते कथितं सर्वं शृण्वन्त्यास्ते श्रुतं प्रिये ।&#x9;043c&lt;br&gt;&#xA;प्रियार्थमृषिसङ्घस्य प्रजानां हितकाम्यया ॥&#x9;043e&lt;br&gt;&#xA;नारद उवाच ।&#x9;044&lt;br&gt;&#xA;एवं ब्रुवन्तं देवेशमृषयश्चापि तुष्टुवुः ।&#x9;044a&lt;br&gt;&#xA;भूयः परतरं यत्तु तदाप्रभृति चक्रिरे ॥ ॥&#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/211/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/211/</guid>
      <description>&lt;p&gt;अध्यायः 211&lt;/p&gt;&#xA;&lt;p&gt;महेश्वरेण पार्वतीं प्रति निवृत्तिधर्मफलकथनम् ॥ 1 ॥ तथा गार्हस्थ्यप्रशंसनपूर्वकं तद्धर्मफलादिकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;उक्तस्त्वया त्रिवर्गस्य धर्मश्च परमः शुभः ।&#x9;001a&lt;br&gt;&#xA;सर्वव्यापी तु यो धर्मो भगवंस्तं ब्रवीतु मे ।&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;ब्रह्मणा लोकसंसारे सृष्टा धात्रा गुणार्थिना ।&#x9;002a&lt;br&gt;&#xA;लोकांस्तारयितुं युक्ता मर्त्येषु क्षितिदेवताः ॥&#x9;002c&lt;br&gt;&#xA;तेषु तावत्प्रवक्ष्यामि धर्मं शुभफलोदयम् ।&#x9;003a&lt;br&gt;&#xA;ब्राह्मणेष्वभयो धर्मः परमः शुभलक्षणः ॥&#x9;003c&lt;br&gt;&#xA;इमे च धर्मा लोकानां पूर्वं सृष्टाः स्वयम्भुवा ।&#x9;004a&lt;br&gt;&#xA;पृथिव्यां सद्द्विजैर्नित्यं कीर्त्यमानं निबोध मे ॥&#x9;004c&lt;br&gt;&#xA;स्वदारनिरतिर्धर्मो नित्यं जप्यं तथैव च ।&#x9;005a&lt;br&gt;&#xA;सर्वातिथ्यं त्रिवर्गस्य यथाशक्ति दिवानिशम् ॥&#x9;005c&lt;br&gt;&#xA;शूद्रो धर्मपरो नित्यं शुश्रूषानिरतो भवेत् ॥&#x9;006ac&lt;br&gt;&#xA;त्रैविद्यो ब्राह्मणो वृद्धो न चाध्ययनजीवकः ।&#x9;007a&lt;br&gt;&#xA;त्रिवर्गस्य व्यतिक्रान्तं तस्य धर्मः सनातनः ॥&#x9;007c&lt;br&gt;&#xA;षट् कर्माणि च प्रोक्तानि सृष्टानि ब्रह्मणा पुरा ।&#x9;008a&lt;br&gt;&#xA;धर्मिष्ठानि वरिष्ठानि तानि तानि शृणूत्तमे ॥&#x9;008c&lt;br&gt;&#xA;यजनं याजनं चैव दानं पात्रे प्रतिग्रहः ।&#x9;009a&lt;br&gt;&#xA;अध्यापनमध्ययनं षट्कर्मा धर्मभागृजुः ॥&#x9;009c&lt;br&gt;&#xA;नित्यः स्वाध्यायतो धर्मः नित्ययज्ञः सनातनः ।&#x9;010a&lt;br&gt;&#xA;दानं प्रशंसते नित्यं ब्राह्मणेषु त्रिकर्मसु ॥&#x9;010c&lt;br&gt;&#xA;अयमेव परो धर्मः संवृतः सत्सु विद्यते ।&#x9;011a&lt;br&gt;&#xA;गर्भस्थाने विशुद्धानां धर्मस्य नियमो महान् ॥&#x9;011c&lt;br&gt;&#xA;पञ्चयज्ञविशुद्धात्मा ऋतुनित्योऽनसूयकः ।&#x9;012a&lt;br&gt;&#xA;दान्तो ब्राह्मणसत्कर्ता सुसम्मृष्टनिवेशनः ॥&#x9;012c&lt;br&gt;&#xA;चक्षुःश्रोत्रमनोजिह्वास्निग्धवर्णप्रदः सदा ।&#x9;013a&lt;br&gt;&#xA;अतिथ्यभ्यागतरतः शेषान्नकृतभोजनः ॥&#x9;013c&lt;br&gt;&#xA;पाद्यमर्घ्यं यथान्यायमासनं शयनं तथा ।&#x9;014a&lt;br&gt;&#xA;दीपं प्रतिश्रयं चैव यो ददाति स धार्मिकः ॥&#x9;014c&lt;br&gt;&#xA;प्रातरुत्थाय वै पश्चाद्भोजने तु निमन्त्रयेत् ।&#x9;015a&lt;br&gt;&#xA;सत्कृत्याऽनुव्रजेद्यश्च तस्य धर्मः सनातनः ॥&#x9;015c&lt;br&gt;&#xA;प्रवृत्तिलक्षणो धर्मो गृहस्थेषु विधीयते ।&#x9;016a&lt;br&gt;&#xA;तदहं कीर्तयिष्यामि त्रिवर्गेषु च यद्यथा ॥&#x9;016c&lt;br&gt;&#xA;एकेनांशेन धर्मार्थः कर्तव्यो हितमिच्छता ।&#x9;017a&lt;br&gt;&#xA;एकेनांशेन कामार्थमेकमंशं विवर्धयेत् ॥&#x9;017c&lt;br&gt;&#xA;निवृत्तिलक्षणः पुण्यो धर्मो मोक्षो विधीयते ।&#x9;018a&lt;br&gt;&#xA;तस्य वृत्तिं प्रवक्ष्यामि तां शृणुष्व समाहिता ॥&#x9;018c&lt;br&gt;&#xA;सर्वभूतदया धर्मो निवृत्तेः परम सदा ।&#x9;019a&lt;br&gt;&#xA;बुभुक्षितं पिपासार्तमतिथिं श्रान्तमागतम् ।&#x9;019c&lt;br&gt;&#xA;अर्चयन्ति वरारोहे तेषामपि फलं महत् ॥&#x9;019e&lt;br&gt;&#xA;पात्रमित्येव दातव्यं सर्वस्मै धर्मकाङ्क्षिभिः ।&#x9;020a&lt;br&gt;&#xA;आगमिष्यति यत्पात्रं तत्पात्रं तारयिष्यति ॥&#x9;020c&lt;br&gt;&#xA;काले सम्प्राप्तमतिथिं भोक्तुकाममुपस्थितम् ।&#x9;021a&lt;br&gt;&#xA;यस्तं सम्भावयेत्तत्र व्यासोऽयं समुपस्थितः ॥&#x9;021c&lt;br&gt;&#xA;तस्य पूजां यथाशक्त्या सौम्यचित्तः प्रयोजयेत् ।&#x9;022a&lt;br&gt;&#xA;चित्तमूलो भवेद्धर्मो धर्ममूलं भवेद्यशः ॥&#x9;022c&lt;br&gt;&#xA;तस्मात्सौम्येन चित्तेन दातव्यं देवि सर्वथा ।&#x9;023a&lt;br&gt;&#xA;सौम्यचित्तस्तु यो दद्यात्तद्धि दानमनुत्तमम् ॥&#x9;023c&lt;br&gt;&#xA;यथाम्बुबिन्दुभिः सूक्ष्मैः पतद्भिर्मेदिनीतले ।&#x9;024a&lt;br&gt;&#xA;केदाराश्च तटाकानि सरांसि सरितस्तथा ॥&#x9;024c&lt;br&gt;&#xA;तोयपूर्णानि दृश्यन्ते अप्रतर्क्योऽतिशोभने ।&#x9;025a&lt;br&gt;&#xA;अल्पमल्पमपि ह्येकं दीयमानं विवर्धते ॥&#x9;025c&lt;br&gt;&#xA;पीडयाऽपि च भृत्यानां दानमेव विशिष्यते ।&#x9;026a&lt;br&gt;&#xA;पुत्रदारधनं धान्यं न मृताननुगच्छति ॥&#x9;026c&lt;br&gt;&#xA;श्रेयो दानं च भोगश्च धनं प्राप्य यशस्विनि ।&#x9;027a&lt;br&gt;&#xA;दानेन हि महाभागा भवन्ति मनुजाधिपाः ॥&#x9;027c&lt;br&gt;&#xA;नास्ति भूमौ दानसमं नास्ति दानसमो निधिः ।&#x9;028a&lt;br&gt;&#xA;नास्ति सत्यात्परो धर्मो नानृतात्पातकं परम् ॥&#x9;028c&lt;br&gt;&#xA;आश्रमे यस्तु तप्येत तपो मूलफलाशनः ।&#x9;029a&lt;br&gt;&#xA;आदित्याभिमुखो भूत्वा जटावल्कलसंवृतः ।&#x9;029c&lt;br&gt;&#xA;मण्डूकशायी हेमन्ते ग्रीष्मे पञ्चतपा भवेत् ॥&#x9;029e&lt;br&gt;&#xA;सम्यक्तपश्चरन्तीह श्रद्दधाना वनाश्रमे ।&#x9;030a&lt;br&gt;&#xA;गृहाश्रमस्य ते देवि कलां नार्हन्ति षोडशीम् ॥&#x9;030c&lt;br&gt;&#xA;उमोवाच ।&#x9;031&lt;br&gt;&#xA;गृहाश्रमस्य या चर्या व्रतानि नियमाश्च ये ।&#x9;031a&lt;br&gt;&#xA;तथा च देवताः पूज्याः सततं गृहमेधिना ॥&#x9;031c&lt;br&gt;&#xA;यद्यच्च परिहर्तव्यं गृहीणातिथिपर्वसु ।&#x9;032a&lt;br&gt;&#xA;तत्सर्वं श्रोतुमिच्छामि कथ्यमानं त्वया विभो ॥&#x9;032c&lt;br&gt;&#xA;महेश्वर उवाच ।&#x9;033&lt;br&gt;&#xA;गृहाश्रमस्य यन्मूलं फलं धर्मोऽयमुत्तमम् ।&#x9;033a&lt;br&gt;&#xA;पादैश्चतुर्भिः सततं धर्मो यत्र प्रतिष्ठितः ॥&#x9;033c&lt;br&gt;&#xA;सारभूतं वरारोहे दध्नो घृतमिवोद्धृतम् ।&#x9;034a&lt;br&gt;&#xA;तदहं ते प्रवक्ष्यामि श्रूयतां धर्मचारिणि ॥&#x9;034c&lt;br&gt;&#xA;&#39;दम्पत्यलङ्करिष्णुश्च गृहदानरतिर्नरः ।&#x9;035a&lt;br&gt;&#xA;कलत्रसौख्यं विन्देत नास्ति तत्र विचारणा ॥&#x9;035c&lt;br&gt;&#xA;मनोभिलषितान्कामान्प्राप्नुवन्ति न संशयः ॥&#39;&#x9;036a&#x9;स्त्रियो वा पुरुषो वाऽपि दम्पतीन्पूजयन्ति ते ।036c&lt;br&gt;&#xA;शुश्रूषन्ते ये पितरं मातरं च गृहाश्रमे ।&#x9;037a&lt;br&gt;&#xA;भर्तारं चैव या नारी अग्निहोत्रं च ये द्विजाः ॥&#x9;037c&lt;br&gt;&#xA;तेषु तेषु च प्रीणन्ति देवा इन्द्रपुरोगमाः ।&#x9;038a&lt;br&gt;&#xA;पितरः पितृलोकस्थाः स्वधर्मेण स रज्यते ॥&#x9;038c&lt;br&gt;&#xA;उमोवाच ।&#x9;039&lt;br&gt;&#xA;मातापितृवियुक्तानां का चर्या गृहमेधिनाम् ।&#x9;039a&lt;br&gt;&#xA;विधवानां च नारीणां भवानेव ब्रवीतु मे ॥&#x9;039c&lt;br&gt;&#xA;महेश्वर उवाच ।&#x9;040&lt;br&gt;&#xA;देवतातिथिशुश्रूषा गुरुवृद्धाभिवादनम् ।&#x9;040a&lt;br&gt;&#xA;अहिंसा सर्वभूतानामलोभः सत्यसन्धता ॥&#x9;040c&lt;br&gt;&#xA;ब्रह्मचर्यं शरण्यत्वाशौचं पूर्वाभिभाषणम् ।&#x9;041a&lt;br&gt;&#xA;कृतज्ञत्वमपैशुन्यं सततं धर्मशीलता ॥&#x9;041c&lt;br&gt;&#xA;दिने द्विरभिषेकं च पितृदैवतपूजनम् ।&#x9;042a&lt;br&gt;&#xA;गवाह्निकप्रदानं च संविभागोऽतिथिष्वपि ॥&#x9;042c&lt;br&gt;&#xA;दीपप्रतिश्रयं चैव दद्यात्पाद्यासनं तथा ।&#x9;043a&lt;br&gt;&#xA;पञ्चमेऽहनि षष्ठे वा द्वादशेऽप्यष्टमेऽथवा ।&#x9;043c&lt;br&gt;&#xA;चतदुर्दशे पञ्चदशे ब्रह्मचारी सदा भवेत् ॥&#x9;043e&lt;br&gt;&#xA;श्मश्रुकर्म शिरोभ्यङ्गमञ्जनं दन्तधावनम् ।&#x9;044a&lt;br&gt;&#xA;नैतेष्वहस्सु कुर्वीत तेषु लक्ष्मीः प्रतिष्ठिता ॥&#x9;044c&lt;br&gt;&#xA;व्रतोपवासनियमस्तपो दानं च शक्तितः ।&#x9;045a&lt;br&gt;&#xA;भरणं भृत्यवर्गस्य दीनानामनुकम्पनम् ॥&#x9;045c&lt;br&gt;&#xA;परदारान्निवृत्तिश्च स्वदारेषु रतिः सदा ।&#x9;046a&lt;br&gt;&#xA;शरीरमेकं दम्पत्योर्विधात्रा पूर्वनिर्मितम् ।&#x9;046c&lt;br&gt;&#xA;तस्मात्स्वदारनिरतो ब्रह्मचारी विधीयते ॥&#x9;046e&lt;br&gt;&#xA;शीलवृत्तविनीतस्य निगृहीतेन्द्रियस्य च ।&#x9;047a&lt;br&gt;&#xA;आर्जवे वर्तमानस्य सर्वभूतहितैषिणः ॥&#x9;047c&lt;br&gt;&#xA;प्रियातिथेश्च क्षान्तस्य धर्मार्जितधनस्य च ।&#x9;048a&lt;br&gt;&#xA;गृहाश्रमपदस्थस्य किमन्यैः कृत्यमाश्रमैः ॥&#x9;048c&lt;br&gt;&#xA;यथा मातरमाश्रित्य सर्वे जीवन्ति जन्तवः ।&#x9;049a&lt;br&gt;&#xA;तथा गृहाश्रमं प्राप्य सर्वे जीवन्ति चाश्रमाः ॥&#x9;049c&lt;br&gt;&#xA;राजानः सर्वपाषण्डाः सर्वे रङ्गोपजीविनः ।&#x9;050a&lt;br&gt;&#xA;व्यालग्रहाश्च डम्याश्च चोरा राजभटास्तथा ॥&#x9;050c&lt;br&gt;&#xA;सविद्याः सर्वजीवज्ञाः सर्वे वै विचिकित्सकाः ।&#x9;051a&lt;br&gt;&#xA;दूराध्वानं प्रपन्नाश्च क्षीणपथ्योदना नराः ।&#x9;051c&lt;br&gt;&#xA;एते चान्ये च बहवस्तर्कयन्ति गृहाश्रमम् ॥&#x9;051e&lt;br&gt;&#xA;मार्जारा मूषिकाः श्वानः सूकराश्च शुकास्तथा ।&#x9;052a&lt;br&gt;&#xA;कपोतका कावटकाः सरीसृपनिषेवणाः ।&#x9;052c&lt;br&gt;&#xA;अरण्यवासिनश्चान्ये सङ्घा ये मृगपक्षिणाम् ॥&#x9;052e&lt;br&gt;&#xA;एवं बहुविधा देवि लोकेऽस्मिन्सचराचराः ।&#x9;053a&lt;br&gt;&#xA;गृहे क्षेत्रे बिले चैव शतशोऽथ सहस्रशः ॥&#x9;053c&lt;br&gt;&#xA;गृहस्थेन कृतं कर्म सर्वैस्तैरिह भुज्यते ।&#x9;054a&lt;br&gt;&#xA;उपयुक्तं च यत्तेषां मतिमान्नानुशोचति ॥&#x9;054c&lt;br&gt;&#xA;धर्म इत्येव सङ्कल्प्य यस्तु तस्य फलं शृणु ।&#x9;055a&lt;br&gt;&#xA;सर्वयज्ञप्रणीतस्य हयमेधेन यत्फलम् ।&#x9;055c&lt;br&gt;&#xA;वर्षे स द्वादशे देवि फलेनैतेन युज्यते ॥&#x9;055e&lt;br&gt;&#xA;आशापाशविमोक्षं च विधिधर्ममनुत्तमम् ।&#x9;056a&lt;br&gt;&#xA;वृक्षमूलचरो नित्यं शून्यागारनिवेशनमम् ॥&#x9;056c&lt;br&gt;&#xA;नदीपुलिनशायी च नदीतीरमनुव्रजन् ।&#x9;057a&lt;br&gt;&#xA;विमुक्तः सर्वसङ्गेभ्यः स्नेहबन्धेन वै द्विजः ।&#x9;057c&lt;br&gt;&#xA;आत्मन्येवात्मना भावं समायोज्येह तेन वै ।&#x9;058a&lt;br&gt;&#xA;आत्मभूतो यताहारो मोक्षदृष्टेन कर्मणा ॥&#x9;058c&lt;br&gt;&#xA;पवित्रनित्यो युक्तश्च तस्य धर्मः सनातनः ।&#x9;059a&lt;br&gt;&#xA;नैकत्र रमते सक्तो न चैकग्रामगोचरः ।&#x9;059c&lt;br&gt;&#xA;युक्तोऽप्यटति यो युक्तो न चैकपुलिनाश्रयः ॥&#x9;059e&lt;br&gt;&#xA;एष मोक्षविदां धर्मो वेदोक्तः सत्पथे स्थितः ॥ ॥&#x9;060ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/212/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/212/</guid>
      <description>&lt;p&gt;अध्यायः 212&lt;/p&gt;&#xA;&lt;p&gt;महेश्वरेण पार्वतीं प्रति विस्तरेण राजधर्मकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;देवदेव नमस्तुभ्यं त्र्यक्ष भो वृषभध्वज ।&#x9;001a&lt;br&gt;&#xA;श्रुतं मे भगवन्सर्वं त्वत्प्रसादान्महेश्वर ॥&#x9;001c&lt;br&gt;&#xA;सङ्गृहीतं मया तच्च तव वाक्यमनुत्तमम् ।&#x9;002a&lt;br&gt;&#xA;इदानीमस्ति सन्देहो मानुषेष्विह कश्चन ॥&#x9;002c&lt;br&gt;&#xA;तुल्यप्राणशिरःकायो राजाऽयमिति मृश्यते ।&#x9;003a&lt;br&gt;&#xA;केन कर्मविपाकेन सर्वप्राधान्यमर्हति ॥&#x9;003c&lt;br&gt;&#xA;स चापि दण्डयन्मर्त्यान्भर्त्सयन्विधमन्नपि ।&#x9;004a&lt;br&gt;&#xA;प्रेत्यभावे कथं लोकाल्ँलभते पुण्यकर्मणा ।&#x9;004c&lt;br&gt;&#xA;राजवृत्तमहं तस्माच्छ्रोतुमिच्छामि मानद ॥&#x9;004e&lt;br&gt;&#xA;महेश्वर उवाच ।&#x9;005&lt;br&gt;&#xA;तदहं ते प्रवक्ष्यामि राजधर्मं शुभानने ॥&#x9;005ac&lt;br&gt;&#xA;राजायत्तं हि यत्सर्वं लोकवृत्तं शुभाशुभम् ।&#x9;006a&lt;br&gt;&#xA;महतस्तपसो देवि फलं राज्यमिति स्मृतम् ॥&#x9;006c&lt;br&gt;&#xA;तपोदानमयं राज्यं परं स्थानं विधीयते ।&#x9;007a&lt;br&gt;&#xA;तस्माद्राज्ञः सदा मर्त्याः प्रणमन्ति यतस्ततः ॥&#x9;007c&lt;br&gt;&#xA;न्यायतस्त्वं महाभागे श्रोतुकामाऽसि भामिनि ।&#x9;008a&lt;br&gt;&#xA;तस्मात्तस्यैव चरितं जगत्पथ्यं शृणु प्रिये ॥&#x9;008c&lt;br&gt;&#xA;अराजके पुरा त्वासीत्प्रजानां सङ्कुलं महत् ।&#x9;009a&lt;br&gt;&#xA;तदृष्ट्वा सङ्कुलं ब्रह्मा मनुं राज्ये न्यवेदयत् ।&#x9;009c&lt;br&gt;&#xA;तदाप्रभृति सन्दृष्टं राज्ञां वृत्तं शुभाशुभम् ॥&#x9;009e&lt;br&gt;&#xA;तन्मे शृणु वरारोहे तस्य पथ्यं जगद्धितम् ।&#x9;010a&lt;br&gt;&#xA;यथा प्रेत्य लभेत्स्वर्गं यथा वीर्यं यशस्तथा ॥&#x9;010c&lt;br&gt;&#xA;पित्र्यं वा भूतपूर्वं वा स्वयमुत्पाद्य वा पुनः ।&#x9;011a&lt;br&gt;&#xA;राज्यधर्ममनुष्ठाय विधिवद्भोक्तुमर्हति ॥&#x9;011c&lt;br&gt;&#xA;आत्मानमेव प्रथमं विनयैरुपपादयेत् ।&#x9;012a&lt;br&gt;&#xA;अनु भृत्यान्प्रजाः पश्चादित्येष विनयक्रमः ॥&#x9;012c&lt;br&gt;&#xA;स्वामिनं चोषमां कृत्वा प्रजास्तद्वृत्तकाङ्क्षया ।&#x9;013a&lt;br&gt;&#xA;स्वयं विनयसम्पन्ना भवन्तीह शुभेक्षणे ॥&#x9;013c&lt;br&gt;&#xA;स्वस्मात्पूर्वतरा राजा विनयत्येव वै प्रजाः ।&#x9;014a&lt;br&gt;&#xA;अपहास्यो भवेत्तादृक्स्वदोषस्यानवेक्षणात् ॥&#x9;014c&lt;br&gt;&#xA;विद्याभ्यासैर्वृद्धयोगैरात्मानं विनयं नयेत् ।&#x9;015a&lt;br&gt;&#xA;विद्या धर्मार्थफलिनी तद्विदो वृद्धसञ्ज्ञिताः ॥&#x9;015c&lt;br&gt;&#xA;इन्द्रियाणां जयो देवि अत ऊर्ध्वमुदाहृतः ।&#x9;016a&lt;br&gt;&#xA;अजये सुमहान्दोषो राजानं विनिपातयेत् ॥&#x9;016c&lt;br&gt;&#xA;पञ्चैव स्ववशे कृत्वा तदर्थान्पञ्च शोषयेत् ।&#x9;017a&lt;br&gt;&#xA;षडुत्सृज्य यथायोगं ज्ञानेन विनयेन च ।&#x9;017c&lt;br&gt;&#xA;शास्त्रचक्षुर्नयपरो भूत्वा भृत्यान्समाहरेत् ॥&#x9;017e&lt;br&gt;&#xA;वृत्तश्रुतकुलोपेतानुपधाभिः परीक्षितान् ।&#x9;018a&lt;br&gt;&#xA;अमात्यानुपधातीतान्सोपसर्पाञ्जितेन्द्रियान् ।&#x9;018c&lt;br&gt;&#xA;योजयेत यथायोगं यथार्हं स्वेषु कर्मसु ॥&#x9;018e&lt;br&gt;&#xA;अमात्या बुद्धिसम्पन्ना राष्ट्रं बहुजनप्रियम् ।&#x9;019a&lt;br&gt;&#xA;दुराधर्षं पुरश्रेष्ठं कोशः कृच्छ्रसहः स्मृतः ॥&#x9;019c&lt;br&gt;&#xA;अनुरक्तं बलं साम्नामद्वैधं मन्त्रमेव च ।&#x9;020a&lt;br&gt;&#xA;एताः प्रकृतयः स्वेषु स्वामी विनयतत्ववित् ।&#x9;020c&lt;br&gt;&#xA;प्रजानां रक्षणार्थाय सर्वमेतद्विनिर्मितम् ।&#x9;021a&lt;br&gt;&#xA;आभिः करणभूताभिः कुर्याल्लोकहितं नृपः ॥&#x9;021c&lt;br&gt;&#xA;आत्मरक्षा नरेन्द्रस्य प्रजारक्षार्थमिष्यते ।&#x9;022a&lt;br&gt;&#xA;तस्मात्सततमात्मानं संरक्षेदप्रमादवान् ॥&#x9;022c&lt;br&gt;&#xA;भोजनाच्छादनस्नानाद्बहिर्निष्क्रमणादपि ।&#x9;023a&lt;br&gt;&#xA;नित्यं स्त्रीगणसंयोगाद्रक्षेदात्मानमात्मवान् ॥&#x9;023c&lt;br&gt;&#xA;स्वेभ्यश्चैव परेभ्यश्च शस्त्रादपि विषादपि ।&#x9;024a&lt;br&gt;&#xA;सततं पुत्रदारेभ्यो रक्षेदात्मानमात्मवान् ॥&#x9;024c&lt;br&gt;&#xA;सर्वेभ्य एव स्थानेभ्यो रक्षेदात्मानमात्मवान् ।&#x9;025a&lt;br&gt;&#xA;प्रजानां रक्षणार्थाय प्रजाहितकरो भवेत् ॥&#x9;025c&lt;br&gt;&#xA;प्रजाकार्यं तु तत्कार्यं प्रजासौख्यं तु तत्सुखम् ।&#x9;026a&lt;br&gt;&#xA;प्रजाप्रियं प्रियं तस्य स्वहितं तु प्रजाहितम् ।&#x9;026c&lt;br&gt;&#xA;प्रजार्थं तस्य सर्वस्वमात्मार्थं न विधीयते ।&#x9;026e&lt;br&gt;&#xA;प्रकृतीनां हि रक्षार्थं रागद्वेषौ व्युदस्य च ।&#x9;027a&lt;br&gt;&#xA;उभयोः पक्षयोर्वादं श्रुत्वा चैव यथातथम् ।&#x9;027c&lt;br&gt;&#xA;तमर्थं विमृशेद्बुद्ध्या स्वयमातत्वदर्शनात् ॥&#x9;027e&lt;br&gt;&#xA;तत्वविद्भिश्च बहुभिर्वृद्धैः सह नरोत्तमैः ।&#x9;028a&lt;br&gt;&#xA;कर्तारमपराधं च देशकालौ नयानयौ ॥&#x9;028c&lt;br&gt;&#xA;ज्ञात्वा सम्यग्यथाशास्त्रं ततो दण्डं नयेन्नृषु ।&#x9;029a&lt;br&gt;&#xA;एवं कुर्वंल्लभेद्धर्मं पक्षपातविवर्जनात् ॥&#x9;029c&lt;br&gt;&#xA;प्रत्यक्षाप्तोपदेशाभ्यामनुमानेन वा पुनः ।&#x9;030a&lt;br&gt;&#xA;बोद्धव्यं सततं राज्ञा देशवृत्तं शुभाशुभम् ॥&#x9;030c&lt;br&gt;&#xA;चारैः कर्मप्रवृत्त्या च तद्विज्ञाय विचारयेत् ।&#x9;031a&lt;br&gt;&#xA;अशुभं निर्हरेत्सद्यो जोषयेच्छुभमात्मनः ॥&#x9;031c&lt;br&gt;&#xA;गर्ह्यान्विगर्हयेदेव पूज्यान्सम्पूजयेत्तथा ।&#x9;032a&lt;br&gt;&#xA;दण्ड्यांश्च दण्डयेद्देवि नात्र कार्या विचारणा ॥&#x9;032c&lt;br&gt;&#xA;पञ्चावेक्षन्सदा मन्त्रं कुर्याद्बुद्धियुतैर्नरैः ।&#x9;033a&lt;br&gt;&#xA;कुलवृत्तश्रुतोपेतैर्नित्यं मन्त्रपरो भवेत् ॥&#x9;033c&lt;br&gt;&#xA;कामकारेण वै मुख्यैर्न च मन्त्रमना भवेत् ।&#x9;034a&lt;br&gt;&#xA;राजा राष्ट्रहितापेक्षं सत्यधर्माणि कारयेत् ॥&#x9;034c&lt;br&gt;&#xA;सर्वोद्योगं स्वयं कुर्याद्दुर्गादिषु सदा नृषु ।&#x9;035a&lt;br&gt;&#xA;देशवृद्धिकरान्भृत्यानप्रमादेन कारयेत् ॥&#x9;035c&lt;br&gt;&#xA;देशक्षयकरान्सर्वानप्रियांश्च विवर्जयेत् ।&#x9;036a&lt;br&gt;&#xA;अहन्यहनि सम्पश्येदनुजीविगणं स्वयम् ॥&#x9;036c&lt;br&gt;&#xA;सुमुखः सुप्रियो दत्त्वा सम्यग्वृत्तं समाचरेत् ।&#x9;037a&lt;br&gt;&#xA;अधर्म्यं परुषं तीक्ष्णं वाक्यं वक्तुं न चार्हति ॥&#x9;037c&lt;br&gt;&#xA;असंविश्वास्य वचनं वक्तुं सत्सु न चार्हति ।&#x9;038a&lt;br&gt;&#xA;नरेनरे गुणान्दोषान्सम्यग्वेदितुमर्हति ॥&#x9;038c&lt;br&gt;&#xA;स्वेङ्गितं वृणुयाद्धैर्यं न कुर्यात्क्षुद्रसंविदम् ।&#x9;039a&lt;br&gt;&#xA;परेङ्गितज्ञो लोकेषु भूत्वा संसर्गमाचरेत् ॥&#x9;039c&lt;br&gt;&#xA;स्वतश्च परतश्चैव परस्परभयादपि ।&#x9;040a&lt;br&gt;&#xA;अमानुषभयेभ्यश्च स्वाः प्रजाः पालयेन्नृपः ॥&#x9;040c&lt;br&gt;&#xA;लुब्धाः कठोराश्चाप्यस्य मानवा दस्युवृत्तयः ।&#x9;041a&lt;br&gt;&#xA;निग्राह्या एव ते राज्ञा सङ्गृहीत्वा यतस्ततः ॥&#x9;041c&lt;br&gt;&#xA;कुमारान्विनयोद्बोधैर्जन्मप्रभृति योजयेत् ।&#x9;042a&lt;br&gt;&#xA;तेषामात्मगुणोपेतं यौवराज्येन योजयेत् ॥&#x9;042c&lt;br&gt;&#xA;प्रकृतीनां यथा न स्याद्राज्यभ्रंशो भवेद्भयम् ।&#x9;043a&lt;br&gt;&#xA;एतत्सञ्चिन्तयेन्नित्यं तद्विधानं तथार्हति ॥&#x9;043c&lt;br&gt;&#xA;अराजकं क्षणमपि राज्यं न स्याद्धि शोभने ।&#x9;044a&lt;br&gt;&#xA;आत्मनोऽनुविधानाय यौवराज्यं सदेष्यते ॥&#x9;044c&lt;br&gt;&#xA;कुलजानां च वैद्यानां श्रोत्रियाणां तपस्विनाम् ।&#x9;045a&lt;br&gt;&#xA;अन्येषां वृत्तियुक्तानां विशेषं कर्तुमर्हति ॥&#x9;045c&lt;br&gt;&#xA;आत्मार्थं राज्यतन्त्रार्थं कोशार्थं च समाचरेत् ।&#x9;046a&lt;br&gt;&#xA;दुर्गाद्राष्ट्रात्समुद्राच्च वणिग्भ्यः पुरुषात्ययात् ॥&#x9;046c&lt;br&gt;&#xA;परात्मगुणसाराभ्यां भृत्यपोषणमाचरेत् ।&#x9;047a&lt;br&gt;&#xA;वाहनानां प्रकुर्वीत पोषणं योधकर्मसु ॥&#x9;047c&lt;br&gt;&#xA;सादरः सततं भूत्वा अवेक्षाव्रतमाचरेत् ।&#x9;048a&lt;br&gt;&#xA;चतुर्दा विभजेत्कोशं धर्मभृत्यात्मकारणात् ॥&#x9;048c&lt;br&gt;&#xA;आपदर्थं च नीतिज्ञो देशकालवशेन तु ।&#x9;049a&lt;br&gt;&#xA;अनाथान्व्यथितान्वृद्धान्स्वे देशे पोषयेन्नृपः ॥&#x9;049c&lt;br&gt;&#xA;सन्धिं च विग्रहं चैव तद्विशेषांस्तथा परान् ।&#x9;050a&lt;br&gt;&#xA;यथावत्संविमृश्यैव बुद्धिपूर्वं समाचरेत् ॥&#x9;050c&lt;br&gt;&#xA;सर्वेषां सम्प्रियो भूत्वा मण्डलं सततं चरेत् ।&#x9;051a&lt;br&gt;&#xA;शुभेष्वपि च कार्येषु च चैकान्तः समाचरेत् ॥&#x9;051c&lt;br&gt;&#xA;स्वतश्च परतश्चैव व्यसनानि विमृश्य सः ।&#x9;052a&lt;br&gt;&#xA;परेणि धार्मिकान्योगान्नातीयाद्द्वेषलोभतः ॥&#x9;052c&lt;br&gt;&#xA;रक्ष्यत्वं वै प्रजाधर्मः क्षत्रधर्मस्तु रक्षणम् ।&#x9;053a&lt;br&gt;&#xA;कुनृपैः पीडितास्तस्मात्प्रजाः सर्वत्र पालयेत् ॥&#x9;053c&lt;br&gt;&#xA;यात्राकालेऽनवेक्ष्यैव पश्चात्कोपफलोदयः ।&#x9;054a&lt;br&gt;&#xA;तद्युक्ताश्चापदश्चैव शासनादिति चिन्तयेत् ॥&#x9;054c&lt;br&gt;&#xA;व्यसनेभ्यो बलं रक्षेन्नयतो व्ययतोपि वा ।&#x9;055a&lt;br&gt;&#xA;प्रायशो वर्जयेद्युद्धं प्राणरक्षणकारणात् ॥&#x9;055c&lt;br&gt;&#xA;कारणादेव योद्धव्यं नात्मनः परदोषतः ।&#x9;056a&lt;br&gt;&#xA;सुयुद्धे प्राणमोक्षश्च तस्य धर्माय इष्यते ॥&#x9;056c&lt;br&gt;&#xA;अभियुक्तो बलवता कुर्यादापद्विधिं नृपः ।&#x9;057a&lt;br&gt;&#xA;अनुनीय तथा सर्वान्प्रजानां हितकारणात् ॥&#x9;057c&lt;br&gt;&#xA;अन्यप्रकृतियुक्तानां राज्ञां वृत्तिविचारिणाम् ।&#x9;058a&lt;br&gt;&#xA;अन्यांश्चापत्प्रपन्नानां न तान्संयोक्तुमर्हति ॥&#x9;058c&lt;br&gt;&#xA;शुभाशुभं यदा देवि व्रतं तूभयसाधनम् ।&#x9;059a&lt;br&gt;&#xA;आत्मैव तच्छुभं कुर्यादशुभं योजयेत्परान् ।&#x9;059c&lt;br&gt;&#xA;एवमुद्देशतः प्रोक्तमलेपत्वं यथा भवेत् ।&#x9;060a&lt;br&gt;&#xA;एष देवि समासेन राजधर्मः प्रकीर्तितः ॥&#x9;060c&lt;br&gt;&#xA;एवं संवर्तमानस्तु दण्डयन्भर्त्सयन्प्रजाः ।&#x9;061a&lt;br&gt;&#xA;निष्कल्मषमवाप्नोति पद्मपत्रमिवाम्भसा ॥&#x9;061c&lt;br&gt;&#xA;एवं संवर्तमानस्य कालधर्मो यदा भवेत् ।&#x9;062a&lt;br&gt;&#xA;स्वर्गलोके तदा राजा त्रिदशैः सह तोष्यते ॥&#x9;062c&lt;br&gt;&#xA;द्विविधं राज्यवृत्तं च न्यायभाग्यसमन्वितम् ।&#x9;063a&lt;br&gt;&#xA;एवं न्यायानुगं वृत्तं कथितं ते शुभेक्षणे ॥&#x9;063c&lt;br&gt;&#xA;राज्यं न्यायानुगं तात बुद्धिशास्त्रानुगं भवेत् ।&#x9;064a&lt;br&gt;&#xA;धर्म्यं पथ्यं यशस्यं च स्वर्ग्यं चैव तथा भवेत् ॥&#x9;064c&lt;br&gt;&#xA;राज्यं भाग्यानुगं नाम अयथावत्प्रदृश्यते ।&#x9;065a&lt;br&gt;&#xA;तत्तु शास्त्रविनिर्मुक्तं सतां कोपकरं भवेत् ।&#x9;065c&lt;br&gt;&#xA;अधर्म्यमयशस्यं च दुरन्तं च भवेद्ध्रुवम् ॥&#x9;065e&lt;br&gt;&#xA;यत्र स्वच्छन्दतः सर्वं क्रियते कर्म राजभिः ।&#x9;066a&lt;br&gt;&#xA;तत्र भाग्यवशाद्भृत्या लभन्ते न विशेषतः ॥&#x9;066c&lt;br&gt;&#xA;यत्र दण्ड्या न दण्ड्यन्ते पूज्यन्ते वा नराधमाः ।&#x9;067a&lt;br&gt;&#xA;यत्र सन्तोपि हन्यन्ते तत्र भाग्यानुगं भवेत् ॥&#x9;067c&lt;br&gt;&#xA;शुभाशुभं यथा यत्र विपरीतं प्रदृश्यते ।&#x9;068a&lt;br&gt;&#xA;राज्ञि चासुरपक्षे तु तत्र भाग्यानुगं भवेत् ॥&#x9;068c&lt;br&gt;&#xA;भाग्यानुगे तु राजानो वर्तमाना यथातथा ।&#x9;069a&lt;br&gt;&#xA;प्राप्याकीर्तिमनर्थं च इह लोके शुभेक्षणे ॥&#x9;069c&lt;br&gt;&#xA;परत्र सुमहाघोरं तमः प्राप्य दुरत्ययम् ।&#x9;070a&lt;br&gt;&#xA;तिष्ठन्ति नरके देवि प्रलयान्तादिति स्थितिः ॥&#x9;070c&lt;br&gt;&#xA;मोक्षं दुष्कृतिनां चापि विद्यते कालपर्ययात् ।&#x9;071a&lt;br&gt;&#xA;नास्त्येव मोक्षणं देवि राज्ञां दुष्कृतिकारिणाम् ॥&#x9;071c&lt;br&gt;&#xA;एतत्सर्वं समासेन राजवृत्तं शुभाशुभम् ।&#x9;072a&lt;br&gt;&#xA;कथितं ते महाभागे भूयः श्रोतुं किमिच्छसि ॥ ॥&#x9;072c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/213/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/213/</guid>
      <description>&lt;p&gt;अध्यायः 213&lt;/p&gt;&#xA;&lt;p&gt;ईश्वरेण हिंसाया दुस्त्यजत्वनिरूपणपूर्वकमहिंसाप्रशंसनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;देवदेव महादेव सर्वदेवनमस्कृत ।&#x9;001a&lt;br&gt;&#xA;यानि धर्मरहस्यानि श्रोतुमिच्छामि तान्यहम् ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;रहस्यं श्रूयतां देवि मानुषाणां सुखावहम् ।&#x9;002a&lt;br&gt;&#xA;नपुंसकेषु वन्ध्यासु वियोनौ पृथिवीतले ॥&#x9;002c&lt;br&gt;&#xA;उत्सर्गो रेतसस्तेषु न कार्यो धर्मकाङ्क्षिभिः ।&#x9;003a&lt;br&gt;&#xA;एतेषु बीजं प्रक्षिप्तं न च रोहति वै प्रिये ॥&#x9;003c&lt;br&gt;&#xA;यत्र वा तत्र वा बीजं धर्मार्थीं नोत्सृजेत्पुनः ।&#x9;004a&lt;br&gt;&#xA;नरो बीजविनाशेन लिप्यते ब्रह्महत्यया ॥&#x9;004c&lt;br&gt;&#xA;अहिंसा परमो धर्म अहिंसा परमं सुखम् ।&#x9;005a&lt;br&gt;&#xA;अहिंसा धर्मशास्त्रेषु सर्वेषु परमं पदम् ॥&#x9;005c&lt;br&gt;&#xA;देवतातिथिशुश्रूषा सततं धर्मशीलता ।&#x9;006a&lt;br&gt;&#xA;वेदाध्ययनयज्ञाश्च तपो दानं दमस्तथा ॥&#x9;006c&lt;br&gt;&#xA;आचार्यगुरुशुश्रूषा तीर्थाभिगमनं तथा ।&#x9;007a&lt;br&gt;&#xA;अहिंसाया वरारोहे कलां नार्हन्ति षोडशीम् ॥&#x9;007c&lt;br&gt;&#xA;एतत्ते परमं गुह्यमाख्यातं परमार्चितम् ॥&#x9;008ac&lt;br&gt;&#xA;उमोवाच ।&#x9;009&lt;br&gt;&#xA;यद्यधर्मस्तु हिंसायां किमर्थममरोत्तम ।&#x9;009a&lt;br&gt;&#xA;यज्ञेषु पशुबन्धेषु हन्यन्ते पशवो द्विजैः ॥&#x9;009c&lt;br&gt;&#xA;कथं च भगवन्भूयो हिंसमाना नराधिपाः ।&#x9;010a&lt;br&gt;&#xA;स्वर्गं सुदुर्गमं यान्ति तदा स्म रिपुसूदन ॥&#x9;010c&lt;br&gt;&#xA;यस्यैव गोसहस्राणि विंशतिः स्वाधिकानि तु ।&#x9;011a&lt;br&gt;&#xA;अहन्यहनि हन्यन्ते द्विजानां मांसकारणात् ॥&#x9;011c&lt;br&gt;&#xA;समांसं तु स दत्त्वाऽन्नं रन्तिदेवो नराधिपः ।&#x9;012a&lt;br&gt;&#xA;कथं स्वर्गमनुप्राप्तः परं कौतूहलं हि मे ॥&#x9;012c&lt;br&gt;&#xA;किन्तु धर्मं न शृण्वन्ति न श्रद्दधति वा श्रुतम् ।&#x9;013a&lt;br&gt;&#xA;मृयां वै विनिर्गत्य मृगान्हन्ति नराधिपाः ॥&#x9;013c&lt;br&gt;&#xA;एतत्सर्वं विशेषेण विस्तरेण वृषध्वज ।&#x9;014a&lt;br&gt;&#xA;श्रोतुमिच्छामि सर्वज्ञ तत्त्वमद्य ममोच्यताम् ॥&#x9;014c&lt;br&gt;&#xA;ईश्वर उवाच ।&#x9;015&lt;br&gt;&#xA;बहुमान्यमिदं देवि नास्ति कश्चिदहिंसकः ।&#x9;015a&lt;br&gt;&#xA;श्रूयतां कारणं चात्र यथाऽनेकविधं भवेत् ॥&#x9;015c&lt;br&gt;&#xA;दृश्यते चापि लोकेऽस्मिन्न हि कश्चिदहिंसकः ।&#x9;016a&lt;br&gt;&#xA;धरणीसंश्रिता देवि सुसूक्ष्मांश्चैव मध्यमान् ॥&#x9;016c&lt;br&gt;&#xA;सञ्चरंश्चरणाभ्यां च हन्ति जीवाननेकशः ।&#x9;017a&lt;br&gt;&#xA;अज्ञानाज्ज्ञानतो वाऽपि यो जीवः शयनासनात् ।&#x9;017c&lt;br&gt;&#xA;उपाविशञ्शयानश्च हन्ति जीवाननेकशः ॥&#x9;017e&lt;br&gt;&#xA;शिरोवस्त्रेषु ये जीवा नरणां स्वेदसम्भवाः ।&#x9;018a&lt;br&gt;&#xA;तांश्च हिंसन्ति सततं दंशांश्च मशकानपि ॥&#x9;018c&lt;br&gt;&#xA;जले जीवास्तथाऽऽकाशे पृथिवी जीवमालिनी ।&#x9;019a&lt;br&gt;&#xA;एवं जीवाकुले लोके कोसौ स्याद्यस्त्वहिंसकः ॥&#x9;019c&lt;br&gt;&#xA;स्थूलमध्यमसूक्ष्मैश्च स्वेदवारिमहीरुहैः ।&#x9;020a&lt;br&gt;&#xA;दृश्यरूपैरदृश्यैश्च नानारूपैश्च भामिनि ॥&#x9;020c&lt;br&gt;&#xA;जीवैस्ततमिदं सर्वमाकाशं पृथिवी तथा ।&#x9;021a&lt;br&gt;&#xA;अन्योन्यं ते च हिंसन्ति दुर्बलान्बलवत्तराः ॥&#x9;021c&lt;br&gt;&#xA;मत्स्या मत्स्यान्ग्रसन्तीह खगाश्चैव खगांस्तथा ।&#x9;022a&lt;br&gt;&#xA;सरीसृपैश्च जीवन्ति कपोताद्या विहङ्गमाः ॥&#x9;022c&lt;br&gt;&#xA;भूचराः खेचराश्चान्ये क्रव्यादा मांसगृद्धिनः ।&#x9;023a&lt;br&gt;&#xA;समृद्धाः परमांसैस्तु भक्षेरंस्तेऽपि चापरैः ॥&#x9;023c&lt;br&gt;&#xA;सत्वैः सत्वानि जीवन्ति शतशोथ सहस्रशः ।&#x9;024a&lt;br&gt;&#xA;अपीडयित्वा नैवान्यं जीवा जीवन्ति सुन्दरि ॥&#x9;024c&lt;br&gt;&#xA;स्थूलकायस्य सत्वस्य खरस्य महिषस्य च ।&#x9;025a&lt;br&gt;&#xA;जीवस्यैकस्य मांसेन पयसा रुधिरेण वा ।&#x9;025c&lt;br&gt;&#xA;तृप्यन्ते बहवो जीवाः क्रव्यादा मांसजीविनः ॥&#x9;025e&lt;br&gt;&#xA;एको जीवसहस्राणि सदा खादति मानवः ।&#x9;026a&lt;br&gt;&#xA;अन्नाद्यस्य च भोगेन दान्यसञ्ज्ञानि यानि तु ॥&#x9;026c&lt;br&gt;&#xA;मांसधान्यैः सबीजैश्च भोजनं परिवर्जयेत् ॥&#x9;027ac&lt;br&gt;&#xA;त्रिरात्रं पञ्चरात्रं वा सप्तरात्रं तथाऽपि वा ।&#x9;028a&lt;br&gt;&#xA;धान्यानि यो न हिंसेताहिंसकः परिकीर्तितः ॥&#x9;028c&lt;br&gt;&#xA;नाश्नाति यावतो जीवस्तावत्पुण्येन युज्यते ।&#x9;029a&lt;br&gt;&#xA;आहारस्य वियोगेन शरीरं परितप्यते ॥&#x9;029c&lt;br&gt;&#xA;तप्यमाने शरीरे तु शरीरे चेन्द्रियाणि तु ।&#x9;030a&lt;br&gt;&#xA;वशे तिष्ठन्ति सुश्रोणि नृपाणामिव किङ्कराः ॥&#x9;030c&lt;br&gt;&#xA;निरुणद्धीन्द्रियाण्येव स सुखी स विचक्षणः ।&#x9;031a&lt;br&gt;&#xA;इन्द्रियाणां निरोधेन दानेन च दमेन च ।&#x9;031c&lt;br&gt;&#xA;नरः सर्वमवाप्नोति मनसा यद्यदिच्छति ॥&#x9;031e&lt;br&gt;&#xA;एवं मूलमर्हिसाया उपवासः प्रकीर्तितः ॥&#x9;032a&lt;br&gt;&#xA;आहारं कुरुते यस्तु भूमिमाक्रमते च यः ।&#x9;033a&lt;br&gt;&#xA;सर्वे ते हिंसका देवि यथा धर्मेषु दृश्यते ॥&#x9;033c&lt;br&gt;&#xA;यथैवाहिंसको देवि तत्वतो ज्ञायते नरः ।&#x9;034a&lt;br&gt;&#xA;तथा ते सम्प्रवक्ष्यामि श्रूयतां धर्मचारिणि ॥&#x9;034c&lt;br&gt;&#xA;फलानि मूलपर्णानि भस्म वा योपि भक्षयेत् ।&#x9;035a&lt;br&gt;&#xA;अलेख्यमिव निश्चेष्टं तं मन्येऽहमहिंसकम् ॥&#x9;035c&lt;br&gt;&#xA;आरम्भा हिंसया युक्ता धूमेनाग्निरिवावृताः ।&#x9;036a&lt;br&gt;&#xA;तस्माद्यस्तु निराहारस्तं मन्येऽहमहिंसकम् ॥&#x9;036c&lt;br&gt;&#xA;यस्तु सर्वं समुत्सृज्य दीक्षित्वा नियतः शुचिः ।&#x9;037a&lt;br&gt;&#xA;कृत्वा मण्डलमर्यादां सङ्कल्पं कुरुते नरः ॥&#x9;037c&lt;br&gt;&#xA;यावज्जीवमनाशित्वा कालकाङ्क्षी दृढव्रतः ।&#x9;038a&lt;br&gt;&#xA;ध्यानेन तपसा युक्तस्तं मन्येऽहमहिंसकम् ॥&#x9;038c&lt;br&gt;&#xA;अन्यथा हि न पश्यामि नरो यः स्यादहिंसकः ।&#x9;039a&lt;br&gt;&#xA;बहु चिन्त्यमिदं देवि नास्ति कश्चिदहिंसकः ॥&#x9;039c&lt;br&gt;&#xA;यतो यतो महाभागे हिंसा स्यान्महती ततः ।&#x9;040a&lt;br&gt;&#xA;निवृत्तो मधुमांसाभ्यां हिंसा त्वल्पतरा भवेत् ॥&#x9;040c&lt;br&gt;&#xA;निवृत्तिः परमो धर्मो निवृत्तिः परमं सुखम् ।&#x9;041a&lt;br&gt;&#xA;मनसा विनिवृत्तानां धर्मस्य निचयो महान् ॥&#x9;041c&lt;br&gt;&#xA;मनःपूर्वागमा धर्मा अधर्माश्च न संशयः ।&#x9;042a&lt;br&gt;&#xA;मनसा बध्यते चापि मुच्यते चापि मानवः ॥&#x9;042c&lt;br&gt;&#xA;निगृहीते भवेत्स्वर्गो विसृष्टे नरको ध्रुवः ।&#x9;043a&lt;br&gt;&#xA;घातकः शस्त्रमुद्यम्य मनसा चिन्तयेद्यदि ॥&#x9;043c&lt;br&gt;&#xA;आयुःक्षयं गतेऽन्येषां मृते तु प्रहराम्यहम् ।&#x9;044a&lt;br&gt;&#xA;इति यो घातको हन्यान्न स पापेन लिप्यते ॥&#x9;044c&lt;br&gt;&#xA;विधिना निहताः पूर्वं निमित्तं स तु घातकः ।&#x9;045a&lt;br&gt;&#xA;विधिर्हि बलवान्देवि दुस्त्यजं वै पुराकृतम् ॥&#x9;045c&lt;br&gt;&#xA;जीवाः पुराकृतेनैव तिर्यग्योनिसरीसृपाः ।&#x9;046a&lt;br&gt;&#xA;नानायोनिषु जायन्ते स्वकर्मपरिवेष्टिताः ॥&#x9;046c&lt;br&gt;&#xA;नानाविधविचित्राङ्गा नानाशौर्यपराक्रमाः ।&#x9;047a&lt;br&gt;&#xA;नानाभूमिप्रदेशेषु नानाहारश्च जन्तवः ॥&#x9;047c&lt;br&gt;&#xA;जायमानस्य जीवस्य मृत्युः पूर्वं प्रजायते ।&#x9;048a&lt;br&gt;&#xA;सुखं वा यदि वा दुःखं यथापूर्वं कृतं तु वा ॥&#x9;048c&lt;br&gt;&#xA;प्राप्नुवन्ति नरा मृत्युं यदा यत्र च येन च ।&#x9;049a&lt;br&gt;&#xA;नातिक्रान्तुं हि शक्यः स्यान्निदेशः पूर्वकर्मणः ॥&#x9;049c&lt;br&gt;&#xA;अप्रमत्तः प्रमत्तेषु विधिर्जागर्ति जन्तुषु ।&#x9;050a&lt;br&gt;&#xA;न हि तस्य प्रियः कश्चिन्न द्वेष्यो न च मध्यमः ॥&#x9;050c&lt;br&gt;&#xA;समः सर्वेषु भूतेषु कालः कालं निरीक्षते ।&#x9;051a&lt;br&gt;&#xA;गतायुषो ह्याक्षिपते जीवः सर्वस्य देहिनः ॥&#x9;051c&lt;br&gt;&#xA;यथा येन च मर्तव्यं नान्यथा म्रियते हि सः ।&#x9;052a&lt;br&gt;&#xA;दृश्यते न च लोकेऽस्मिन्भूतो भव्यो द्विधा पुनः ॥&#x9;052c&lt;br&gt;&#xA;विज्ञानैर्विक्रमैर्वाऽपि नानामन्त्रौषधैरपि ।&#x9;053a&lt;br&gt;&#xA;यो हि वञ्चयितुं शक्तो विधेस्तु नियतां गतिम् ॥&#x9;053c&lt;br&gt;&#xA;एष तेऽभिहितो देवि जीवहिंसाविधिक्रमः ॥ ॥&#x9;054ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/214/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/214/</guid>
      <description>&lt;p&gt;अध्यायः 214&lt;/p&gt;&#xA;&lt;p&gt;महेश्वरेण पार्वतीं प्रति सदृष्टान्तप्रदर्शनं सर्वैर्विधेर्दुरतिक्रमत्वनिरूपणम् ॥ 1 ॥ तथा योधधर्मकथनपूर्वकं राज्ञां योधानां च प्राणयज्ञप्रशंसनम् ॥ 2 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;श्रूयतां कारणं देवि यथा हि दुरतिक्रमः ।&#x9;001a&lt;br&gt;&#xA;विधिः सर्वेषु भूतेषु मर्तव्ये समुपस्थिते ॥&#x9;001c&lt;br&gt;&#xA;आयुःक्षयेणोपहिताः समागम्य वरानने ।&#x9;002a&lt;br&gt;&#xA;कीटाः पतङ्गा बहवः स्थूलाः सूक्ष्माश्च मध्यमाः । &#x9;002c&lt;br&gt;&#xA;प्रज्वलत्सु प्रदीपेषु स्वयमेव पतन्ति ते ॥&#x9; 002e&lt;br&gt;&#xA;बहूनां मृगयूथानां नानावननिषेविणाम् ।&#x9;003a&lt;br&gt;&#xA;यस्तु कालं गतस्तेषां स वै पाशेन बध्यते ॥&#x9;003c&lt;br&gt;&#xA;सूनार्थं देवि बद्धानां क्षीणायुर्यो निबध्यते ।&#x9;004a&lt;br&gt;&#xA;अवशो घातकस्याथ हस्तं तदहरेति सः ॥&#x9;004c&lt;br&gt;&#xA;यथा पक्षिगणाः क्षिप्रं विस्तीर्णाकाशगामिनः ।&#x9;005a&lt;br&gt;&#xA;क्षीणायुषो निबध्यन्ते शक्ता अपि पलायितुम् ॥&#x9;005c&lt;br&gt;&#xA;यथा वारिचरा मीना बहवोऽम्बुजजातयः ।&#x9;006a&lt;br&gt;&#xA;जालं समधिरोहन्ति स्वयमेव विधेर्वशात् ॥&#x9;006c&lt;br&gt;&#xA;शल्यकस्य च जिह्वाग्रं स्वयमारुह्य शोभने ।&#x9;007a&lt;br&gt;&#xA;आयुःक्षयेणोपहता निबध्यन्ते सरीसृपाः ॥&#x9;007c&lt;br&gt;&#xA;कृषतां कर्षकाणां च नास्ति बुद्धिर्विहिंसने ।&#x9;008a&lt;br&gt;&#xA;अथैषां लाङ्गलाग्राद्यैर्हन्यन्ते जन्तवोऽक्षयाः ॥&#x9;008c&lt;br&gt;&#xA;पादाग्रेणैव चैकेन यां हिंसां कुरुते नरः ।&#x9;009a&lt;br&gt;&#xA;मातङ्गोपि न तां कुर्यात्क्रूरो जन्मशतैरपि ॥&#x9;009c&lt;br&gt;&#xA;म्रियन्ते यैर्हि मर्तव्यं न तान्घ्नन्ति कृषीवलाः ।&#x9;010a&lt;br&gt;&#xA;कृषामीति मनस्तस्य नास्ति चिन्ता विहिंसने ॥&#x9;010c&lt;br&gt;&#xA;तस्माज्जीवसहस्राणि हत्वाऽपि न स लिप्यते ।&#x9;011a&lt;br&gt;&#xA;विधिना स हतः पूर्वं पश्चात्प्राणि विपद्यते ।&#x9;011c&lt;br&gt;&#xA;एवं सर्वेषु भूतेषु विधिर्हि दुरतिक्रमः ॥&#x9;011e&lt;br&gt;&#xA;गतायुषा मुहूर्तं तु न शक्यमुपजीवितुम् ।&#x9;012a&lt;br&gt;&#xA;जीवितव्ये न मर्तव्यं न भूतं न भविष्यति ॥&#x9;012c&lt;br&gt;&#xA;शुभाशुभं कर्मफलं न शक्यमतिवर्तितुम् ।&#x9;013a&lt;br&gt;&#xA;तथा ताभिश्च मर्तव्यं मोक्तव्याश्चैव तास्तथा ॥&#x9;013c&lt;br&gt;&#xA;रन्तिदेवस्य गावो वै विधेर्हि वशमागताः ।&#x9;014a&lt;br&gt;&#xA;स्वयमायान्ति गावो वै हन्यन्ते यत्र सुन्दरि ॥&#x9;014c&lt;br&gt;&#xA;गवां वै हन्यमानानां रुधिरप्रभवा नदी ।&#x9;015a&lt;br&gt;&#xA;चर्मण्वतीति विख्याता खुरशृङ्गास्थिदुर्गमा ॥&#x9;015c&lt;br&gt;&#xA;रुधिरं तां नदीं प्राप्य तोयं भवति शोभने ।&#x9;016a&lt;br&gt;&#xA;मेध्यं पुण्यं पवित्रं च गन्धवर्णरसैर्युतम् ॥&#x9;016c&lt;br&gt;&#xA;तत्राऽभिषेकं कुर्वन्ति कृतजप्याः कृताह्निकाः ।&#x9;017a&lt;br&gt;&#xA;द्विजा देवगणाश्चापि लोकपाला महेश्वराः ॥&#x9;017c&lt;br&gt;&#xA;तस्य राज्ञः सदा सत्रे स्वयमागम्य सुन्दरि ।&#x9;018a&lt;br&gt;&#xA;विधिना पूर्वदृष्टेन तन्मांसमुपकल्पितम् ।&#x9;018c&lt;br&gt;&#xA;मन्त्रवत्प्रतिगृह्णन्ति यथान्यायं यथाविधि ॥&#x9;018e&lt;br&gt;&#xA;समांसं च सदा ह्यन्नं शतशोऽथ सहस्रशः ।&#x9;019a&lt;br&gt;&#xA;भुञ्जानानां द्विजातीनामस्तमेति दिवाकरः ॥&#x9;019c&lt;br&gt;&#xA;गावो यास्तत्र हन्यन्ते राज्ञस्तस्य क्रतूत्तमे ।&#x9;020a&lt;br&gt;&#xA;पठ्यमानेषु मन्त्रेषु यथान्यायं यथाविधि ॥&#x9;020c&lt;br&gt;&#xA;ताश्च स्वर्गं गता गावो रन्तिदेवश्च पार्थिवः ।&#x9;021a&lt;br&gt;&#xA;सदा सत्रविधानेन सिद्धिं प्राप्तो नरोत्तमः ॥&#x9;021c&lt;br&gt;&#xA;अथ यस्तु सहायार्थमुक्तः स्यात्पार्थिवैर्नरैः ।&#x9;022a&lt;br&gt;&#xA;भोगानां संविभागेन वस्त्राभरणभूषणैः ॥&#x9;022c&lt;br&gt;&#xA;सहभोजनसम्बद्धैः सत्कारैर्विविधैरपि ।&#x9;023a&lt;br&gt;&#xA;सहायकाले सम्प्राप्ते सङ्ग्रामे शस्त्रमुद्धरेत् ॥&#x9;023c&lt;br&gt;&#xA;व्यूढानीके यथाशास्त्रं सेनयोरुभयोरपि ।&#x9;024a&lt;br&gt;&#xA;हस्त्यश्वरथसम्पूर्णे पदातिबलसङ्कुले ।&#x9;024c&lt;br&gt;&#xA;चामरच्छत्रशबले ध्वजचर्मायुधोज्ज्वले ॥&#x9;024e&lt;br&gt;&#xA;शक्तितोमरकुन्तासिशूलमुद्गरपाणिभिः ।&#x9;025a&lt;br&gt;&#xA;कूटमुद्गरचापेषु मुसुण्ठीजुष्टमुष्टिभिः ॥&#x9;025c&lt;br&gt;&#xA;भिण्डिपालगदाचक्रप्रासकर्पटधारिभिः ।&#x9;026a&lt;br&gt;&#xA;नानाप्रहरणैर्योधैः सेनयोरुभयोरपि ।&#x9;026c&lt;br&gt;&#xA;युद्धशौण्डैः प्रगर्जद्भिर्वृषेषु वृषभैरिव ॥&#x9;026e&lt;br&gt;&#xA;शङ्खदुन्दुभिनादेन नानातूर्यरवेण च ।&#x9;027a&lt;br&gt;&#xA;हयहेषितशब्देन कुञ्जराणां तु बृंहितैः ॥&#x9;027c&lt;br&gt;&#xA;योधानां सिंहनादैश्च घण्टानां शिञ्जितस्वनैः ।&#x9;028a&lt;br&gt;&#xA;दिशश्च विदिशश्चैव समन्ताद्बधिरीकृताः ॥&#x9;028c&lt;br&gt;&#xA;ग्रीष्मान्तेष्विव गर्जद्भिर्नभसीव बलाहकैः ।&#x9;029a&lt;br&gt;&#xA;रथनेमिखुरोद्धूतैररुणै रणरेणुभिः ।&#x9;029c&lt;br&gt;&#xA;कपिलाभिरिवाकाशे छाद्यमाने समन्ततः ॥&#x9;029e&lt;br&gt;&#xA;प्रवृत्ते शस्त्रसम्पाते योधानां तत्र सेनयोः ।&#x9;030a&lt;br&gt;&#xA;तेषां प्रहारक्षतजं रक्तचन्दनसन्निभम् ॥&#x9;030c&lt;br&gt;&#xA;तेषामस्राणि गात्रेभ्य स्रवन्ते रणमूर्धनि ।&#x9;031a&lt;br&gt;&#xA;पलाशाशोकपुष्पाणां जङ्गमा इव राशयः ॥&#x9;031c&lt;br&gt;&#xA;रणे समभिवर्तन्त उद्यतायुधपाणयः ।&#x9;032a&lt;br&gt;&#xA;शोभमाना रणे शूरा आह्वयन्तः परस्परम् ॥&#x9;032c&lt;br&gt;&#xA;हन्यमानेष्वभिघ्नत्सु शूरेषु रणसङ्कटे ।&#x9;033a&lt;br&gt;&#xA;पृष्ठं दत्त्वा च ये तत्र नायकस्य नराधमाः ॥&#x9;033c&lt;br&gt;&#xA;अनाहता निवर्तन्ते नायके चाप्यनीप्सति ।&#x9;034a&lt;br&gt;&#xA;ते दुष्कृतं प्रपद्यन्ते नायकस्याखिलं नराः ।&#x9;034c&lt;br&gt;&#xA;यच्चास्ति सुकृतं तेषां युज्यते तेन नायकः ॥&#x9;034e&lt;br&gt;&#xA;अहिंसा परमो धर्म इति येऽपि नरा विदुः ।&#x9;035a&lt;br&gt;&#xA;सङ्ग्रामेषु न युध्यन्ते भृत्याश्चैवानुरूपतः ।&#x9;035c&lt;br&gt;&#xA;नरकं यान्ति ते घोरं भर्तृपिण्डापहारिणः ॥&#x9;035e&lt;br&gt;&#xA;यस्तु प्राणान्परित्यज्य प्रविशेदुद्यतायुधः ।&#x9;036a&lt;br&gt;&#xA;सङ्ग्राममग्निप्रतिमं पतङ्ग इव निर्भयः ।&#x9;036c&lt;br&gt;&#xA;स्वर्गमाविशते प्रेत्य ज्ञात्वा योधस्य निश्चयम् ॥&#x9;036e&lt;br&gt;&#xA;आविष्टश्चैव सत्त्वेन सघृणो जायते नरः ।&#x9;037a&lt;br&gt;&#xA;प्रहारैर्नन्दयेद्देवि सत्वेनाधिष्ठितो हि सः ।&#x9;037c&lt;br&gt;&#xA;प्रहारव्यथितश्चैव न वैक्लब्यमुपैति सः ॥&#x9;037e&lt;br&gt;&#xA;यस्तु स्वं नायकं रक्षेदतिघोरे रणाङ्कणे ।&#x9;038a&lt;br&gt;&#xA;तापयन्नरिसैन्यानि सिंहो मृगगणानिव ।&#x9;038c&lt;br&gt;&#xA;आदित्य इव मध्याह्ने दुर्निरीक्ष्यो रणाजिरे ॥&#x9;038e&lt;br&gt;&#xA;निर्दयो यस्तु सङ्ग्रामे प्रहरन्नुद्यतायुधः ।&#x9;039a&lt;br&gt;&#xA;यजते स तु पूतात्मा सङ्ग्रामेण महाक्रतुम् ॥&#x9;039c&lt;br&gt;&#xA;चर्म कृष्णाजिनं तस्य दन्तकाष्ठं धनुः स्मृतम् ।&#x9;040a&lt;br&gt;&#xA;रथो वेदिर्ध्वजो यूपः कुशाश्च रथरश्मयः ॥&#x9;040c&lt;br&gt;&#xA;मानो दर्पस्त्वहङ्कारस्त्रयस्त्रेताग्नयः स्मृताः ।&#x9;041a&lt;br&gt;&#xA;प्रमोदश्च स्रुवस्तस्य उपाध्यायो हि सारथिः ॥&#x9;041c&lt;br&gt;&#xA;स्रुग्भाण्डं चापि यत्किञ्चिद्यज्ञोपकरणानि च ।&#x9;042a&lt;br&gt;&#xA;आयुधान्यस्य तत्सर्वं समिधः सायकाः स्मृताः ॥&#x9;042c&lt;br&gt;&#xA;स्वेदस्रवश्च गात्रेभ्यः क्षौद्रं तस्य यशस्विनः ।&#x9;043a&lt;br&gt;&#xA;पुरोडाशा नृशीर्षाणि रुधिरं चाहुतिः स्मृता ।&#x9;043c&lt;br&gt;&#xA;तूणाश्चैव चरुर्ज्ञेया वसोर्धारा वसाः स्मृताः ॥&#x9;043e&lt;br&gt;&#xA;क्रव्यादा भूतसङ्घाश्च तस्मिन्यज्ञे द्विजतयः ।&#x9;044a&lt;br&gt;&#xA;तेषां भक्षान्नपानानि हता नृगजवाजिनः ।&#x9;044c&lt;br&gt;&#xA;भुञ्जते ते यथाकामं यता यज्ञे किमिच्छति ॥&#x9;044e&lt;br&gt;&#xA;निहतानां तु योधानां वस्त्राभरणभूषणम् ।&#x9;045a&lt;br&gt;&#xA;हिरण्यं च सुवर्णं च यद्वै यज्ञस्य दक्षिणा ॥&#x9;045c&lt;br&gt;&#xA;यस्तत्र हन्यते देवि गजस्कन्धगतो नरः ।&#x9;046a&lt;br&gt;&#xA;ब्रह्मलोकमवाप्नोति रणेष्वभिमुखो हतः ॥&#x9;046c&lt;br&gt;&#xA;रथमध्यगतो वाऽपि हयपृष्ठगतोपि वा ।&#x9;047a&lt;br&gt;&#xA;हन्यते यस्तु सङ्ग्रामे शक्रलोके महीयते ॥&#x9;047c&lt;br&gt;&#xA;स्वर्गे हताः प्रपूज्यते हन्ता त्वत्रैव पूज्यते ।&#x9;048a&lt;br&gt;&#xA;द्वावेतौ सुखमेधेते हन्ता यश्चैव हन्यते ॥&#x9;048c&lt;br&gt;&#xA;तस्मात्सङ्ग्राममासाद्य प्रहर्तव्यमभीतवत् ॥&#x9;049ac&lt;br&gt;&#xA;निर्भयो यस्तु सङ्ग्रामे प्रहरेदुद्यतायुधः|&#x9;050a&lt;br&gt;&#xA;यथा नदीसहस्राणि प्रविष्टानि महोदधिम्||&#x9;050c&lt;br&gt;&#xA;तथा सर्वे न सन्देहो धर्मा धर्मभृतांवरम् ।&#x9;051a&lt;br&gt;&#xA;प्रविष्टा राजधर्मेण आचारविनयस्तथा ॥&#x9;051c&lt;br&gt;&#xA;वेदोक्ताश्चैव ये धर्माः पाषण्डेषु च कीर्तिताः ।&#x9;052a&lt;br&gt;&#xA;तथैव मानुषा धर्मा धर्माश्चान्ये तथेतरे ॥&#x9;052c&lt;br&gt;&#xA;देशजातिकुलानां च ग्रामधर्मास्तथैव च ।&#x9;053a&lt;br&gt;&#xA;ये धर्माः पार्वतीयेषु ये धर्माः पत्तनादिषु ।&#x9;053c&lt;br&gt;&#xA;तेषां पूर्वप्रवृत्तानां कर्तव्यं परिरक्षणम् ॥&#x9;053e&lt;br&gt;&#xA;धर्म एव हतो हन्ति धर्मो रक्षति रक्षितः ।&#x9;054a&lt;br&gt;&#xA;तस्माद्धर्मो न हन्तव्यः पार्थिवेन विशेषतः ॥&#x9;054c&lt;br&gt;&#xA;प्रजाः पालयते यत्र धर्मेण वसुधाधिपः ।&#x9;055a&lt;br&gt;&#xA;षट्कर्मनिरता विप्राः पूज्यन्ते पितृदेवताः ॥&#x9;055c&lt;br&gt;&#xA;नैव तस्मिन्ननावृष्टिर्न रोगा नाप्युपद्रवाः ।&#x9;056a&lt;br&gt;&#xA;धर्मशीलाः प्रजाः सर्वाः स्वधर्मनिरते नृपे ॥&#x9;056c&lt;br&gt;&#xA;एष्टव्यः सततं देवि युक्ताचारो नराधिपः ।&#x9;057a&lt;br&gt;&#xA;छिद्रज्ञश्चैव शत्रूणामप्रमत्तः प्रतापवान् ॥&#x9;057c&lt;br&gt;&#xA;शूद्राः पृथिव्यां बहवो राज्ञां बहुविनाशकाः ।&#x9;058a&lt;br&gt;&#xA;तस्मात्प्रमादं सुश्रोणि न कुर्यात्पण्डितो नृपः ॥&#x9;058c&lt;br&gt;&#xA;तेषु मित्रेषु त्यक्तेषु तथा मर्त्येषु हस्तिषु ।&#x9;059a&lt;br&gt;&#xA;विस्रम्भो नोपगन्तव्यः स्नानपानेषु नित्यशः ॥&#x9;059c&lt;br&gt;&#xA;राज्ञो वल्लभतामेति कुलं भावयते स्वकम् ।&#x9;060a&lt;br&gt;&#xA;यस्तु राष्ट्रहितार्थाय गोब्राह्मणकृते तथा ।&#x9;060c&lt;br&gt;&#xA;बन्दीग्रहाय मित्रार्थे प्राणांस्त्यजति दुस्त्यजान् ॥&#x9;060e&lt;br&gt;&#xA;सर्वकामदुघां धेनुं धरणीं लोकधारिणीम् ।&#x9;061a&lt;br&gt;&#xA;समुद्रान्तां वरारोहे सशैलवनकाननाम् ॥&#x9;061c&lt;br&gt;&#xA;दद्याद्देवि द्विजातिभ्यो वसुपूर्णां वसुन्धराम् ।&#x9;062a&lt;br&gt;&#xA;न तत्समं वरारोहे प्राणत्यागी विशिष्यते ॥&#x9;062c&lt;br&gt;&#xA;सहस्रमपि यज्ञानां यजते च यतर्द्धिमान् ।&#x9;063a&lt;br&gt;&#xA;यज्ञैस्तस्य किमाश्चर्यं प्राणत्यागः सुदुष्करः ॥&#x9;063c&lt;br&gt;&#xA;तस्मात्सर्वेषु यज्ञेषु प्राणयज्ञो विशिष्यते ।&#x9;064a&lt;br&gt;&#xA;एवं सङ्ग्रामयज्ञास्ते यथार्थं समुदाहृताः ॥ ॥&#x9;064c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/215/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/215/</guid>
      <description>&lt;p&gt;अध्यायः 215&lt;/p&gt;&#xA;&lt;p&gt;ईश्वरेण पार्वतीं प्रति राज्ञां मृगयायां मृगहिंसाया धर्मत्वप्रतिपादनम् ॥ 1 ॥ तथा सदृष्टान्तप्रदर्शनं ब्राह्मणमहिमप्रशो सनपूर्वकं तेषामदण्ड्यत्वकथनम् ॥ 2 ॥ तथा सामान्येन राजधर्मकथनम् ॥ 3 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;मृगयात्रां तु वक्ष्यामि शृणु तां धर्मिचारिणि ।&#x9;001a&lt;br&gt;&#xA;मृगान्हत्वा महीपालो यथा पापैर्न लिप्यते ॥&#x9;001c&lt;br&gt;&#xA;निर्मानुषामिमां सर्वे मृगा इच्छन्ति मेदिनीम् ।&#x9;002a&lt;br&gt;&#xA;भक्षयन्ति च सस्यानि शासितव्या नृपेण ते ॥&#x9;002c&lt;br&gt;&#xA;दुष्टानां शासनं धर्मः शिष्टानां परिपालनम् ।&#x9;003a&lt;br&gt;&#xA;कर्तव्यं भूमिपालेन नित्यं कार्येषु चार्जवम् ।&#x9;003c&lt;br&gt;&#xA;स्वर्गं मृगाश्च गच्छन्ति स्वयं नृपतिना हताः ॥&#x9;003e&lt;br&gt;&#xA;यथा गावो ह्यगोपालास्तथा राष्ट्रमनायकम् ।&#x9;004a&lt;br&gt;&#xA;तस्मादंशास्तु देवानां गन्धर्वोरगरक्षसाम् ।&#x9;004c&lt;br&gt;&#xA;राज्ये नियुक्ता राष्ट्रेषु प्रजापालनकारणात् ॥&#x9;004e&lt;br&gt;&#xA;अशिष्टशासने चैव शिष्टानां परिपालने ।&#x9;005a&lt;br&gt;&#xA;तेषां चर्यां प्रवक्ष्यामि श्रूयतामनुपूर्वशः ॥&#x9;005c&lt;br&gt;&#xA;यथा प्रचरतां तेषां पार्थिवानां यशस्विनाम् ।&#x9;006a&lt;br&gt;&#xA;राष्ट्रं धर्मो धनं चैव यशः कीर्तिश्च वर्धते ॥&#x9;006c&lt;br&gt;&#xA;नृपाणां पूर्वमेवायं धर्मो धर्मभृतांवर ।&#x9;007a&lt;br&gt;&#xA;सभाप्रपातटाकानि देवतायतनानि च ।&#x9;007c&lt;br&gt;&#xA;ब्राह्मणावसथाश्चैव कर्तव्या नृपसत्तमैः ॥&#x9;007e&lt;br&gt;&#xA;ब्राह्मणा नावमन्तव्या भस्मच्छन्ना इवाग्नयः ।&#x9;008a&lt;br&gt;&#xA;कुलमुत्सादयेयुस्ते क्रोधाविष्टा द्विजातयः ॥&#x9;008c&lt;br&gt;&#xA;ध्मायमानो यता ह्यग्निर्निर्दहेत्सर्वमिन्धनम् ।&#x9;009a&lt;br&gt;&#xA;तथा क्रोधाग्निना विप्रा दहेयुः पृथिवीमिमाम् ।&#x9;009c&lt;br&gt;&#xA;न हि विप्रेषु क्रुद्धेषु राज्यं भुञ्जन्ति भूमिपाः ॥&#x9;009e&lt;br&gt;&#xA;परिभूय द्विजान्मोहाद्वातापिनहुषादयः ।&#x9;010a&lt;br&gt;&#xA;सबन्धुमित्रा नष्टास्ते दग्धा ब्राह्मणमन्युभिः ।&#x9;010c&lt;br&gt;&#xA;शरीरं चापि शक्रस्य कृतं भगनिरन्तरम् ॥&#x9;010e&lt;br&gt;&#xA;ततो देवगणाः सर्वे इन्द्रस्यार्थे महामुनिम् ।&#x9;011a&lt;br&gt;&#xA;प्रसादं कारयामासुः प्रणामस्तुतिवन्दनैः ॥&#x9;011c&lt;br&gt;&#xA;तेन प्रीतेन सुश्रोणि गौतमेन महात्मना ।&#x9;012a&lt;br&gt;&#xA;तच्छरीरं तु शक्रस्य सहस्रभगचिह्नितम् ।&#x9;012c&lt;br&gt;&#xA;कृतं नेत्रसहस्रेण क्षणेनैव निरन्तरम् ॥&#x9;012e&lt;br&gt;&#xA;छित्त्वा मेषस्य वृषणौ गौतमेनाभिमन्त्रितौ ।&#x9;013a&lt;br&gt;&#xA;इन्द्रस्य वृषणौ भूत्वा क्षिप्रं वै श्लेषमागतौ ॥&#x9;013c&lt;br&gt;&#xA;एवं विप्रेषु क्रुद्धेषु देवराजः शतक्रतुः ।&#x9;014a&lt;br&gt;&#xA;अशक्तः शासितुं राज्यं किम्पुनर्मानुषा भुवि ॥&#x9;014c&lt;br&gt;&#xA;क्रोधाविष्टो दहेद्विप्रः शुष्केन्धनमिवानलः ।&#x9;015a&lt;br&gt;&#xA;भस्मीकृत्य जगत्सर्वं सृजेदन्यज्जगत्पुनः ॥&#x9;015c&lt;br&gt;&#xA;अदेवानपि देवान्स कुर्याद्देवानदेवताः ।&#x9;016a&lt;br&gt;&#xA;तस्मान्नोत्पादयेन्मन्युं मन्युप्रहरणा द्विजाः ॥&#x9;016c&lt;br&gt;&#xA;महत्स्वप्यपराधेषु शासनं नार्हति द्विजः ।&#x9;017a&lt;br&gt;&#xA;न च शस्त्रनिपातानि न च प्राणैर्वियोजनम् ।&#x9;017c&lt;br&gt;&#xA;दृश्यते त्रिषु लोकेषु ब्राह्ममानामनिन्दिते ॥&#x9;017e&lt;br&gt;&#xA;क्रोधाश्च विपुला घोराः प्रसादाश्चाप्यनुत्तमाः ।&#x9;018a&lt;br&gt;&#xA;तस्मान्नोत्पादयेत्क्रोधं नित्यं पूज्या द्विजातयः ॥&#x9;018c&lt;br&gt;&#xA;दृश्यते न स लोकेऽस्मिन्भूते वाऽथ भविष्यति ।&#x9;019a&lt;br&gt;&#xA;क्रुद्धेषु यो वै विप्रेषु राज्यं भुङ्क्ते नराधिपः ॥&#x9;019c&lt;br&gt;&#xA;न चैवापहसेद्विप्रान्नि चैवोपालभेच्च तान् ।&#x9;020a&lt;br&gt;&#xA;कालमासाद्य कुप्येच्च काले कुर्यादनुग्रहम् ॥&#x9;020c&lt;br&gt;&#xA;सम्प्रहासश्च भृत्येषु न कर्तव्यो नराधिपैः ।&#x9;021a&lt;br&gt;&#xA;लघुत्वं चैव प्राप्नोति आज्ञा चास्य निवर्तते ॥&#x9;021c&lt;br&gt;&#xA;भृत्यानां सम्प्रहासेन पार्थिवः परिभूयते ।&#x9;022a&lt;br&gt;&#xA;अयाच्यानि च याचन्ति अवक्तव्यं ब्रुवन्ति च ॥&#x9;022c&lt;br&gt;&#xA;पूर्वमप्यर्पितैर्लोभैः परितोषं न यान्ति ते ।&#x9;023a&lt;br&gt;&#xA;तस्माद्भृत्येषु नृपतिः सम्प्रहासं विवर्जयेत् ॥&#x9;023c&lt;br&gt;&#xA;न विश्वसेदविश्वस्ते विश्वस्ते नातिविश्वसेत् ।&#x9;024a&lt;br&gt;&#xA;सगोत्रेषु विशेषेण सर्वोपायैर्न विश्वसेत् ॥&#x9;024c&lt;br&gt;&#xA;विश्वासाद्भयमुत्पन्नं हन्याद्वृक्षमिवाशनिः ।&#x9;025a&lt;br&gt;&#xA;प्रमादाद्धन्यते राजा लोभेन च वशीकृतः ।&#x9;025c&lt;br&gt;&#xA;तस्मात्प्रमादं लोभं च न च कुर्यान्न विश्वसेत् ॥&#x9;025e&lt;br&gt;&#xA;भयार्तानां भयत्राता दीनानुग्रहकारणात् ।&#x9;026a&lt;br&gt;&#xA;कार्याकार्यविशेषज्ञो नित्यं राष्ट्रहिते रतः ॥&#x9;026c&lt;br&gt;&#xA;सत्यसन्धः स्थितो राज्ये प्रजापालनतत्परः ।&#x9;027a&lt;br&gt;&#xA;अलुब्धो न्यायवादी च षड्भागमुपजीवति ॥&#x9;027c&lt;br&gt;&#xA;कार्याकार्यविशेषज्ञः सर्वं धर्मेण पश्यति ।&#x9;028a&lt;br&gt;&#xA;स्वराष्ट्रेषु दयां कुर्यादकार्ये न प्रवर्तते ॥&#x9;028c&lt;br&gt;&#xA;ये चैवैनं प्रशंसन्ति ये च निन्दन्ति मानवाः ।&#x9;029a&lt;br&gt;&#xA;शत्रुं च मित्रवत्पश्येदपराधविवर्जितम् ।&#x9;029c&lt;br&gt;&#xA;अपराधानुरूपेण दुष्टं दण्डेन शासयेत् ।&#x9;030a&lt;br&gt;&#xA;धर्मः प्रवर्तते तत्र यत्र दण्डरुचिर्नृपः ।&#x9;030c&lt;br&gt;&#xA;न धर्मो विद्यते तत्र यत्र राजा क्षमान्वितः ॥&#x9;030e&lt;br&gt;&#xA;अशिष्टशासनं धर्मः शिष्टानां परिपालनम् ।&#x9;031a&lt;br&gt;&#xA;वध्यांश्च घातयेद्यस्तु अवध्यानपरिरक्षति ॥&#x9;031c&lt;br&gt;&#xA;अवध्या ब्राह्मणा गावो दूताश्चैव पिता तथा ।&#x9;032a&lt;br&gt;&#xA;विद्यां ग्राहयते यश्च ये च पूर्वोपकारिणः ।&#x9;032c&lt;br&gt;&#xA;स्त्रियश्चैव न हन्तव्या यच्च सर्वातिथिर्नरः ॥&#x9;032e&lt;br&gt;&#xA;धरणीं गां हिरण्यं च सिद्धान्नं च तिलान्घृतम् ।&#x9;033a&lt;br&gt;&#xA;ददन्नित्यं द्विजातिभ्यो मुच्यते राजकिल्बिषात् ॥&#x9;033c&lt;br&gt;&#xA;एवं चरति यो नित्यं राजा राष्ट्रहिते रतः ।&#x9;034a&lt;br&gt;&#xA;तस्य राष्ट्रं धनं धर्मो यशः कीर्तिश्च वर्धते ।&#x9;034c&lt;br&gt;&#xA;न च पापैर्न चानर्थैर्युज्यते स नराधिपः ॥&#x9;034e&lt;br&gt;&#xA;षड्भागमुपभुञ्जानः प्रजा राजा न रक्षति ।&#x9;035a&lt;br&gt;&#xA;स्वचक्रपरचक्राभ्यां धर्मैर्वा विक्रमेण वा ॥&#x9;035c&lt;br&gt;&#xA;निरुद्योगो नृपो यश्च परराष्ट्रनिघातने ।&#x9;036a&lt;br&gt;&#xA;स्वराष्ट्रं निष्प्रतापस्य परचक्रेण हन्यते ॥&#x9;036c&lt;br&gt;&#xA;यत्पापं परचक्रस्य परराष्ट्राभिघातने।&#x9;037a&lt;br&gt;&#xA;तत्पापं सकलं राजा हतराष्ट्रः प्रपद्यते ॥&#x9;037c&lt;br&gt;&#xA;मातुलं भागिनेयं वा मातरं श्वशुरं गुरुम् ।&#x9;038a&lt;br&gt;&#xA;पितरं वर्जयित्वैकं हन्याद्धातकमागतम् ॥&#x9;038c&lt;br&gt;&#xA;स्वस्य राष्ट्रस्य रक्षार्थं युद्यमानश्च यो हतः ।&#x9;039a&lt;br&gt;&#xA;सङ्ग्रामे परचक्रेण श्रूयतां तस्य या गतिः ॥&#x9;039c&lt;br&gt;&#xA;विमानेन वरारोहे अप्सरोगणसेवितः ।&#x9;040a&lt;br&gt;&#xA;शक्रलोकमितो याति सङ्ग्रामे निहतो नृपः ॥&#x9;040c&lt;br&gt;&#xA;यावन्तो रोमकूपाः स्युस्तस्य गात्रेषु सुन्दरि ।&#x9;041a&lt;br&gt;&#xA;तावद्वर्षसहस्राणि शक्रलोके महीयते ॥&#x9;041c&lt;br&gt;&#xA;यदि वै मानुषे लोके कदाचिदुपपद्यते ।&#x9;042a&lt;br&gt;&#xA;राजा वा राजमात्रो वा भूयो भवति वीर्यवान् ॥&#x9;042c&lt;br&gt;&#xA;तस्माद्यत्नेन कर्तव्यं स्वराष्ट्रपरिपालनम् ।&#x9;043a&lt;br&gt;&#xA;व्यवहाराश्च चारश्च सततं सत्यसन्धता ॥&#x9;043c&lt;br&gt;&#xA;अप्रमादः प्रमोदश्च व्यवसायेऽप्यचण्डता ।&#x9;044a&lt;br&gt;&#xA;भरणं चैव भृत्यानां वाहनानां च पोषणम् ॥&#x9;044c&lt;br&gt;&#xA;योधानां चैव सत्कारः कृते कर्मण्यमोघता ।&#x9;045a&lt;br&gt;&#xA;श्रेय एव नरेन्द्राणामिह चैव परत्र च ॥ ॥&#x9;045c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/216/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/216/</guid>
      <description>&lt;p&gt;अध्यायः 216&lt;/p&gt;&#xA;&lt;p&gt;महेश्वरेण पार्वतीं प्रति त्रिवर्गनिरूपणम् ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;पशवः पशुबन्धेषु ये हन्यन्तेऽध्वरेषु च ।&#x9;001a&lt;br&gt;&#xA;यूपे निबध्य मन्त्रैश्च यथान्यायं यथाविधि ।&#x9;001c&lt;br&gt;&#xA;मन्त्राहुतिविपूतास्ते स्वर्गं यान्ति यशस्विनि ॥&#x9;001e&lt;br&gt;&#xA;तर्पिता यज्ञभागेषु तेषां मांसैर्वरानने ।&#x9;002a&lt;br&gt;&#xA;अग्नयस्त्रिदशाश्चैव लोकपाला महेश्वराः ॥&#x9;002c&lt;br&gt;&#xA;तेषु तुष्टेषु जायेत यस्य यज्ञस्य यत्फलम् ।&#x9;003a&lt;br&gt;&#xA;तेन संयुज्यते देवि यजमानो न संशयः ॥&#x9;003c&lt;br&gt;&#xA;सपत्नीकः सपुत्रश्च पित्रा च भ्रातृभिः सह ।&#x9;004a&lt;br&gt;&#xA;ये तत्र दीक्षिता देवि सर्वे स्वर्गं प्रयान्ति ते ॥&#x9;004c&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥&#x9;005ac&lt;br&gt;&#xA;उमोवाच ।&#x9;006&lt;br&gt;&#xA;भगवन्सर्वभूतेश शूलपाणे महाद्युते ।&#x9;006a&lt;br&gt;&#xA;श्रोतुमिच्छाम्यहं वृत्तं सर्वेषां गृहमेधिनाम् ॥&#x9;006c&lt;br&gt;&#xA;कीदृशं चरितं तेषां त्रिवर्गसहितं प्रभो ।&#x9;007a&lt;br&gt;&#xA;प्रत्यायतिः कथं तेषां जीवनार्थमुदाहृतम् ॥&#x9;007c&lt;br&gt;&#xA;वर्तमानाः कथं सर्वे प्राप्नुवन्त्युत्तमां गतिम् ।&#x9;008a&lt;br&gt;&#xA;एतत्सर्वं समासेन वक्तुमर्हसि मानद ॥&#x9;008c&lt;br&gt;&#xA;महेश्वर उवाच ।&#x9;009&lt;br&gt;&#xA;न्यायतस्त्वं महाभागे श्रोतुकामाऽसि भामिनि ।&#x9;009a&lt;br&gt;&#xA;प्रायशो लोकसद्वृत्तमिष्यते गृहवासिनाम् ॥&#x9;009c&lt;br&gt;&#xA;तेषां संरक्षणार्थाय राजानः संस्कृता भुवि ।&#x9;010a&lt;br&gt;&#xA;सर्वेषामथ मर्त्यानां वृत्तिं सामान्यतः शृणुः ॥&#x9;010c&lt;br&gt;&#xA;विद्या वार्ता च सेवा च कारुत्वं नाट्यता तथा ।&#x9;011a&lt;br&gt;&#xA;इत्यते जीवनार्थाय मर्त्यानां विहिताः प्रिये ॥&#x9;011c&lt;br&gt;&#xA;अपि जन्मफलं तावन्मानुषाणां विशेषतः ।&#x9;012a&lt;br&gt;&#xA;विहितं तत्स्ववृत्तेन तन्मे शृणु समाहिताः ॥&#x9;012c&lt;br&gt;&#xA;कर्मक्षेत्रं हि मानुष्यं सुखदुःखयुताः परे ।&#x9;013a&lt;br&gt;&#xA;सर्वेषां प्राणिनां तस्मान्मानुष्ये वृत्तिरिष्यते ॥&#x9;013c&lt;br&gt;&#xA;विद्यायोगस्तु सर्वेषां पूर्वमेव विधीयते ।&#x9;014a&lt;br&gt;&#xA;कार्याकार्यं विजानन्ति विद्यया देवि नान्यथा ॥&#x9;014c&lt;br&gt;&#xA;विद्यया स्फीयते ज्ञानं ज्ञानात्तत्वनिदर्शनम् ।&#x9;015a&lt;br&gt;&#xA;दृष्टतत्वो विनीतात्मा सर्वार्थस्य च भाजनम् ॥&#x9;015c&lt;br&gt;&#xA;शक्यं विद्याविनीतेन लोके सञ्जीवनं शुभम् ॥&#x9;016ac&lt;br&gt;&#xA;आत्मानं विद्यया तस्मात्पूर्वं वृत्वा तु भाजनम् ।&#x9;017a&lt;br&gt;&#xA;वश्येन्द्रियो जितक्रोधो भूतात्मानं तु भावयेत् ।&#x9;017c&lt;br&gt;&#xA;भावयित्वा तदाऽऽत्मानं पूजनीयः सतामपि ॥&#x9;017e&lt;br&gt;&#xA;कुलानुवृत्तं वृत्तं वा पूर्वमात्मा समाश्रयेत् ।&#x9;018a&lt;br&gt;&#xA;इत्येतत्कुलवासाय दानकर्म यथा पुरा ॥&#x9;018c&lt;br&gt;&#xA;यदि चेद्विद्यया चैव वृत्तिं काङ्क्षेदथात्मनः ।&#x9;019a&lt;br&gt;&#xA;राजविद्यानुवादेऽपि लोकविद्यामथापि वा ।&#x9;019c&lt;br&gt;&#xA;तीर्थतश्चापि गृह्णीयाच्छुश्रूषादिगुणैर्युतः ॥&#x9;019e&lt;br&gt;&#xA;ग्रन्थतश्चार्थतश्चैव दृढं कुर्यात्प्रयत्नतः ।&#x9;020a&lt;br&gt;&#xA;एवं विद्याफलं देवि प्राप्नुयान्नान्यथा नरः ।&#x9;020c&lt;br&gt;&#xA;न्यायाद्विद्याफलानीच्छेदधर्मं तत्र वर्जयेत् ॥&#x9;020e&lt;br&gt;&#xA;यदिच्छेद्वार्तया वृत्तिं काङ्क्षेत विधिपूर्वकम् ।&#x9;021a&lt;br&gt;&#xA;क्षेत्रे जलोपपन्ने च तद्योग्यां कृषिमाचरेत् ॥&#x9;021c&lt;br&gt;&#xA;वाणिज्यं वा यथाकालं कुर्यात्तद्देशयोगतः ।&#x9;022a&lt;br&gt;&#xA;मूल्यमर्थं प्रयासं च विचार्यैव व्ययोदयौ ॥&#x9;022c&lt;br&gt;&#xA;पशुसञ्जीवनं चैव दश गाः पोषयेद्ध्रुवम् ।&#x9;023a&lt;br&gt;&#xA;बहुप्रकारा बहवः पशवस्तस्य साधकाः ॥&#x9;023c&lt;br&gt;&#xA;यः कश्चित्सेवया वृत्तिं काङ्क्षेत मतिमान्नरः ।&#x9;024a&lt;br&gt;&#xA;यतात्मा श्रवणीयानां भवेद्वै सम्प्रयोजकः ॥&#x9;024c&lt;br&gt;&#xA;बुद्ध्या वा कर्मयोगाद्वा बोधनाद्वा समाश्रयेत् ।&#x9;025a&lt;br&gt;&#xA;मार्गतस्तु समाश्रित्य तदा तत्सम्प्रयोजयेत् ॥&#x9;025c&lt;br&gt;&#xA;यथायथा स तुष्येत तथा सन्तोषयेत्तु तम् ।&#x9;026a&lt;br&gt;&#xA;अनुजीविगुणोपेतः कुर्यादात्मार्थमाश्रितम् ॥&#x9;026c&lt;br&gt;&#xA;विप्रियं नाचरेत्तस्य एषा सेवा समासतः ।&#x9;027a&lt;br&gt;&#xA;विप्रयोगात्पुरा तेन गतिमन्यां न लक्षयेत् ॥&#x9;027c&lt;br&gt;&#xA;कारुकर्म च नाट्यं च प्रायशो नीचयोनिषु ।&#x9;028a&lt;br&gt;&#xA;तयोरपि यथायोगं न्यायतः कर्मवेतनम् ॥&#x9;028c&lt;br&gt;&#xA;आजीवेभ्योऽपि सर्वेभ्यः स्वार्जवाद्वेतनं हरेत् ।&#x9;029a&lt;br&gt;&#xA;अनार्जवादाहरतस्तत्तु पापाय कल्पते ॥&#x9;029c&lt;br&gt;&#xA;सर्वेषां पूर्वमारम्भांश्चिन्तयेन्नयपूर्वकम् ।&#x9;030a&lt;br&gt;&#xA;आत्मशक्तिमुपायांश्च देशकालौ च युक्तितः ।&#x9;030c&lt;br&gt;&#xA;कारणानि प्रयासं च प्रक्षेपं च फलोदयम् ॥&#x9;030e&lt;br&gt;&#xA;एवमादीनि सञ्चिन्त्य दृष्ट्वा दैवानुकूलताम् ।&#x9;031a&lt;br&gt;&#xA;अतः परं समारम्भेद्यत्रात्महितमाहितम् ॥&#x9;031c&lt;br&gt;&#xA;वृत्तिमेव समासाद्य तां सदा परिपालयेत् ।&#x9;032a&lt;br&gt;&#xA;देवमानुषविघ्नेभ्यो न पुनर्मन्यते यथा ॥&#x9;032c&lt;br&gt;&#xA;पालयन्वर्धयन्भुञ्जंस्तां प्राप्य न विनाशयेत् ।&#x9;033a&lt;br&gt;&#xA;क्षीयते गिरिसङ्काशमश्नतो ह्यनपेक्षया ॥&#x9;033c&lt;br&gt;&#xA;आजीवेभ्यो धनं प्राप्य चतुर्धा विभजेद्बुधः ।&#x9;034a&lt;br&gt;&#xA;धर्मायार्थाय कामाय आपत्प्रशमनाय च ॥&#x9;034c&lt;br&gt;&#xA;चतुर्ष्वपि विभागेषु विधानं शृणु शोभने ॥&#x9;035ac&lt;br&gt;&#xA;यज्ञार्थं चान्नदानार्थं दीनानुग्रहकारणात् ।&#x9;036a&lt;br&gt;&#xA;देवब्राह्मणपूजार्थं पितृपूजार्थमेव च ॥&#x9;036c&lt;br&gt;&#xA;मूलार्थं सन्निवासार्थं क्रियानित्यैश्चि धार्मिकैः ।&#x9;037a&lt;br&gt;&#xA;एवमादिषु चान्येषु धर्मार्थं सन्त्यजेद्धनम् ॥&#x9;037c&lt;br&gt;&#xA;धर्मकार्ये धनं दद्यादनवेक्ष्य फलोदयम् ।&#x9;038a&lt;br&gt;&#xA;ऐश्वर्यस्थानलाभार्थं राजवाल्लभ्यकारणात् ॥&#x9;038c&lt;br&gt;&#xA;वार्तायां च समारम्भेऽमात्यमित्रपरिग्रहे ।&#x9;039a&lt;br&gt;&#xA;आवाहे च विवाहे च पुत्राणां वृत्तिकारणात् ॥&#x9;039c&lt;br&gt;&#xA;अर्थोदयसमावाप्तावनर्थस्य विघातने ।&#x9;040a&lt;br&gt;&#xA;एवमादिषु चान्येषु अर्थार्थं विसृजेद्धनम् ॥&#x9;040c&lt;br&gt;&#xA;अनुबन्धं हेतुयुक्तं दृष्ट्वा वित्तं परित्यजेत् ।&#x9;041a&lt;br&gt;&#xA;अनर्थं बाधते ह्यर्थो अर्थं चैव फलान्युत ॥&#x9;041c&lt;br&gt;&#xA;नाधनाः प्राप्नुन्त्यर्थं नरा यत्नशतैरपि ।&#x9;042a&lt;br&gt;&#xA;तस्माद्धनं रक्षितव्यं दातव्यं च विधानतः ॥&#x9;042c&lt;br&gt;&#xA;शरीरपोषणार्थाय आहारस्य विशोषणे ।&#x9;043a&lt;br&gt;&#xA;नटगान्धर्वसंयोगे कामयात्राविहारयोः ॥&#x9;043c&lt;br&gt;&#xA;मनःप्रियाणां संयोगे प्रीतिदाने तथैव च ।&#x9;044a&lt;br&gt;&#xA;एवमादिषु चान्येषु कामार्तं विसृजेद्धनम् ॥&#x9;044c&lt;br&gt;&#xA;विचार्य गुणदोषांस्तु त्रयाणां तत्र सन्त्यजेत् ।&#x9;045a&lt;br&gt;&#xA;चतुर्थं सन्निदध्याच्च आपदर्थं शुचिस्मिते ॥&#x9;045c&lt;br&gt;&#xA;राज्यभ्रंशविनाशार्थं दुर्भिक्षार्थं च शोभने ।&#x9;046a&lt;br&gt;&#xA;महाव्याधिविमोक्षार्थं वार्धकस्यैव कारणात् ॥&#x9;046c&lt;br&gt;&#xA;शत्रूणां प्रतिकाराय साहसैश्चाप्यमर्षणात् ।&#x9;047a&lt;br&gt;&#xA;प्रस्थाने चान्यदेशार्थमापदां विप्रमोक्षणे ।&#x9;047c&lt;br&gt;&#xA;एवमादि समुद्दिश्य सन्निदध्यात्स्वकं धनम् ॥&#x9;047e&lt;br&gt;&#xA;सुखमर्थवतां लोके कृच्छ्राणां विप्रमोक्षणम् ।&#x9;048a&lt;br&gt;&#xA;यस्य नास्ति धनं किञ्चित्तस्य लोकद्वयं न च ॥&#x9;048c&lt;br&gt;&#xA;अशनादिन्द्रियाणीव सर्वमर्थात्प्रवर्तते ।&#x9;049a&lt;br&gt;&#xA;निधानमात्रं यस्तेषामन्यथा विलयं व्रजेत् ।&#x9;049c&lt;br&gt;&#xA;एवं देवि मनुष्याणां लोकानां जीवनं प्रति ॥&#x9;049e&lt;br&gt;&#xA;एवं लोकस्य वृत्तस्य लोकवृत्तं पुनः शृणु ।&#x9;050a&lt;br&gt;&#xA;धन्यं यशस्यमायुष्यं स्वर्ग्यं च परमं यशः ॥&#x9;050c&lt;br&gt;&#xA;त्रिवर्गो हि वशे युक्तः सर्वेषां संविधीयते ।&#x9;051a&lt;br&gt;&#xA;तथा संवर्तमानास्तु लोकयोर्हितमाप्नुयुः ॥&#x9;051c&lt;br&gt;&#xA;काल्योत्थानं च शौचं च देवब्राह्मणभक्तितः ।&#x9;052a&lt;br&gt;&#xA;गुरुणामेव शुश्रूषा ब्राह्मणेष्वभिवादनम् ॥&#x9;052c&lt;br&gt;&#xA;प्रत्युत्थानं च वृद्धानां देवस्थानप्रणामनम् ।&#x9;053a&lt;br&gt;&#xA;आभिमुख्यं पुरस्कृत्य अतिथीनां च पूजनम् ॥&#x9;053c&lt;br&gt;&#xA;वृद्धोपदेशकरणं श्रवणं हितपथ्ययोः ।&#x9;054a&lt;br&gt;&#xA;पोषणं भृत्यवर्गस्य सान्त्वदानपरिग्रहे ॥&#x9;054c&lt;br&gt;&#xA;न्यायतः कर्मकरणमन्यायाहितवर्जितम् ।&#x9;055a&lt;br&gt;&#xA;सम्यग्वृत्तं स्वदारेषु दोषाणां प्रतिषेधनम् ॥&#x9;055c&lt;br&gt;&#xA;पुत्राणां विनयं कुर्यात्तत्तत्कार्यनियोजनम् ।&#x9;056a&lt;br&gt;&#xA;वर्जनं चाशुभार्थानां शुभानां जोषणं तथा ॥&#x9;056c&lt;br&gt;&#xA;कुलोचितानां धर्माणां यथावत्परिपालनम् ।&#x9;057a&lt;br&gt;&#xA;कुलसन्धारणं चैव पौरुषेणैव सर्वशः ।&#x9;057c&lt;br&gt;&#xA;एवमादि शुभं सर्वं तस्य वृत्तमिति स्थितम् ॥&#x9;057e&lt;br&gt;&#xA;वृद्धसेवी भवेन्नित्यं हितार्थं ज्ञानकाङ्क्षया ।&#x9;058a&lt;br&gt;&#xA;परार्थं नाहरेद्द्रव्यमनामन्त्र्य तु सर्वथा ।&#x9;058c&lt;br&gt;&#xA;न याचेत परान्धीरः स्वबाहुबलमाश्रयेत् ॥&#x9;058e&lt;br&gt;&#xA;स्वशरीरं सदा रक्षेदाहाराचारयोरपि ।&#x9;059a&lt;br&gt;&#xA;हितं पथ्यं सदाहारं जीर्णं भुञ्जीत मात्रया ॥&#x9;059c&lt;br&gt;&#xA;देवतातिथिसत्कारं कृत्वा सर्वं यथाविधि ।&#x9;060a&lt;br&gt;&#xA;शेषं भुञ्जेच्छुचिर्भूत्वा न च भाषेत विप्रियम् ॥&#x9;060c&lt;br&gt;&#xA;प्रतिश्रयं च पानीयं बलिं भिक्षां च सर्वतः ।&#x9;061a&lt;br&gt;&#xA;गृहस्थवासी सततं तद्याद्गाश्चैव पोषयेत् ॥&#x9;061c&lt;br&gt;&#xA;बहिर्निष्क्रमणं चैव कुर्यात्कारणतोपि वा ।&#x9;062a&lt;br&gt;&#xA;मध्याह्ने वाऽर्धरात्रे वा गमनाय न रोचयेत् ॥&#x9;062c&lt;br&gt;&#xA;विषयान्नावगाहेत स्वशक्त्या तु समाचरेत् ।&#x9;063a&lt;br&gt;&#xA;यथाऽऽयव्ययता लोके गृहस्थानां प्रपूजितम् ॥&#x9;063c&lt;br&gt;&#xA;अयशस्करमर्थघ्नं कर्म यत्परपीडनम् ।&#x9;064a&lt;br&gt;&#xA;भयाद्वा यदि लोभाद्वा न कुर्वीत कदाचन ॥&#x9;064c&lt;br&gt;&#xA;बुद्धिपूर्वं समालोक्य दूरतो गुणदोषतः ।&#x9;065a&lt;br&gt;&#xA;आरभेत तदा कर्म शुभं वा यदि वेतरत् ॥&#x9;065c&lt;br&gt;&#xA;आत्मसाक्षी भवेन्नित्यमात्मनस्तु शुभाशुभे ।&#x9;066a&lt;br&gt;&#xA;मनसा कर्मणा वाचा न च काङ्क्षेत पातकम् ॥ ॥&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/217/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/217/</guid>
      <description>&lt;p&gt;अध्यायः 217&lt;/p&gt;&#xA;&lt;p&gt;पार्वत्या ब्राह्मण्यादिकं किं स्वाभाविकं उत कर्माधीनमिति प्रश्ने ईश्वरेण तस्य कर्माधीनत्वप्रतिपादनम् ॥ 1 ॥ तथा प्राणिनां भोगाभोगादेः स्वस्वकर्मायत्तत्वप्रतिपादनम् ॥ 2 ॥&lt;/p&gt;&#xA;&lt;p&gt;उमोवाच ।&#xA;भगवन्भगनेत्रघ्न कालसूदन शङ्कर ।&#xA;इमे वर्णाश्च चत्वारो विहिताः स्वस्वभावतः ।&#xA;उताहो क्रियया वर्णाः सम्भवन्ति महेश्वर ॥&#xA;एवं मे संशयप्रश्नस्तं मे छेत्तुं त्वमर्हसि ॥&#xA;महेश्वर उवाच ।&#xA;स्वभावादेव विद्यन्ते चत्वारो ब्राह्मणादयः ।&#xA;एकजात्या सुदुष्प्रापमन्यवर्णत्वमागतम् ॥&#xA;तच्च कर्मविशेषेण पुनर्जन्मनि जायते ।&#xA;तस्मात्तेषां प्रवक्ष्यामि तत्सर्वं कर्मपाकजम्&#xA;ब्राह्मणस्तु नरो भूत्वा स्वजातिमनुपालयन् ।&#xA;दृढं ब्राह्मणकर्माणि वेदोक्तानि समाचरेत् ॥&#xA;सत्यार्जवपरो भूत्वा दानयज्ञपरस्तथा ।&#xA;सत्यां जात्यां समुदितो जातिधर्मान्न हापयेत् ॥&#xA;एवं संवर्तमानस्तु कालधर्मं गतः पुनः ।&#xA;स्वर्गलोके हि जायेत स्वर्गभोगाय भामिनि ॥&#xA;तत्क्षये ब्राह्मणो भूत्वा तथैव नृषु जायते ।&#xA;एवंस्वकर्मणा मर्त्यः स्वजातिं लभते पुनः ॥&#xA;अपरस्तु तथा कश्चिद्ब्रह्मयोनिसमुद्भवः ।&#xA;अवमत्यैव तां जातिमज्ञानतमसा वृतः ॥&#xA;अन्यथा वर्तमानस्तु जातिकर्माणि वर्जयेत् ।&#xA;शूद्रवद्विचरेल्लोके शूद्रकर्माभिलाषवान् ।&#xA;शूद्रैः सह चरन्नित्यं शौचमङ्गलवर्जितः ।&#xA;स चापि कालधर्मस्थो यमलोके सुदण्डितः ।&#xA;यदि जायेत मर्त्येषु शूद्र एवाभिजायते ॥&#xA;शूद्र एव भवेद्देवि ब्राह्मणोऽपि स्वकर्मणा ॥&#xA;तथैव शूद्रस्त्वपरः शूद्रकर्माणि वर्जयेत् ।&#xA;सत्यार्जवपरो भूत्वा दानधर्मपरस्तथा ।&#xA;मन्त्रब्राह्मणसत्कर्ता मनसा ब्राह्मणप्रियः ॥&#xA;एवं युक्तसमाचारः शूद्रोपि मरणं गतः ।&#xA;स्वर्गलोके हि जायेत तत्क्षये नृषु जायते ।&#xA;ब्राह्मणानां कुले मुख्ये वेदस्वाध्यायसंयुते ॥&#xA;एवमेव सदा लोके शूद्रो ब्राह्मण्यमाप्नुयात् ॥&#xA;एवं क्षत्रियवैश्याश्च जातिधर्मेण संयुताः ।&#xA;स्वकर्मणैव जायन्ते विशिष्टेष्वधमेषु च ॥&#xA;एवं जातिविपर्यासः प्रेत्यभावे भवेन्नृणाम् ।&#xA;अन्यथा तु न शक्यं तल्लोकसंस्थितिकारणात् ॥&#xA;तस्माज्जातिं विशिष्टां तु कथञ्चित्प्राप्य पण्डितः ।&#xA;सर्वथा तां तथा रक्षेन्न पुनर्भ्रश्यते यथा ।&#xA;इति ते कथितं देवि भूयः श्रोतुं किमिच्छसि ॥&#xA;उमोवाच ।&#xA;जन्मप्रभृति कः शुद्धो लभेज्जन्मफलं नरः ।&#xA;शोभनाशोभनं सर्वमधइकारवशात्स्वकम् ॥&#xA;महेश्वर उवाच ।&#xA;कर्म कुर्वन्न लिप्येत आर्जवेन समाचरेत् ।&#xA;आत्मैव तच्छुभं कुर्यादशुभे योजयेत्परान् ॥&#xA;शठेषु शठवत्कुर्योदार्यष्वार्यवदाचरेत् ।&#xA;आपत्सु नावसीदेच्च घोरान्सङ्ग्रामयेत्परात् ।&#xA;साम्नैव सर्वकार्याणि कर्तुं पूर्वं समारभेत् ॥&#xA;अनर्थाधर्मशोकानां यथा न प्राप्नुयात्स्वयम् ।&#xA;प्रीयते तत्तथा कर्तुमेतद्वृत्तं समासतः ॥&#xA;एवं वृत्तं समासाद्य गृहमाश्रित्य मानवाः ।&#xA;निराहारा निरुद्वेगाः प्राप्नुवन्त्युत्तमां गतिम् ॥&#xA;एतज्जन्मफलं नित्यं सर्वेषां गृहवासिनाम् ।&#xA;एवं गृहस्थितैर्नित्यं वर्तितव्यमिति स्थितिः ।&#xA;एतत्सर्वं मया प्रोक्तं किं भूयः श्रोतुमिच्छसि ॥&#xA;उमोवाच ।&#xA;सुरासुरपते देव वरद प्रीतिवर्धन ।&#xA;मानुषेष्वेव ये के चिदाढ्याः क्लेशविवर्जिताः ।&#xA;भुञ्जाना विविधान्भोगान्दृश्यन्ते निरुपद्रवाः ॥&#xA;अपरे क्लेशसंयुक्ता दरिद्रा भोगवर्जिताः ॥&#xA;किमर्थं मानुषे लोके न समत्वेन कल्पिताः ।&#xA;एतच्छ्रोतुं महादेव कौतूहलमतीव मे ॥&#xA;महेश्वर उवाच ।&#xA;न्यायतस्त्वं महाभागे श्रोतुकामासि भामिनि ।&#xA;शृणु तत्सर्वमखिलं मानुषाणां हितं वचः ॥&#xA;आदिसर्गे पुरा ब्रह्मा समत्वेनासृजत्प्रजाः ।&#xA;नित्यं न भवतो ह्यस्य रागद्वेषौ प्रजापतेः ।&#xA;तदा तस्मात्सुराः सर्वे बभूवुः समतो नराः ॥&#xA;एवं संवर्तमाने तु युगे कालविपर्ययात् ।&#xA;केचित्प्रपेदिरे तत्र विषमं बुद्धिमोहिताः ॥&#xA;तेषां हानिं ततो दृष्ट्वा तुल्यानामेव भामिनि ।&#xA;ब्राह्मणास्ते समाजग्मुस्तत्तत्कारणवेदकाः ॥&#xA;कर्तुं नार्हसि देवेश पक्षपातं त्वमीदृशम् ।&#xA;पुत्रभावे समे देव किमर्थं नो भवेत्कलिः ॥&#xA;एवमेतैरुपालब्धो ब्रह्मा वचनमब्रवीत् ।&#xA;यूयं मा ब्रूत मे दोषं स्वकृतं स्मरथ प्रजाः ॥&#xA;युष्माभिरेव युष्माकं ग्रथितं हि शुभाशुभम् ।&#xA;यादृशं कुरुते कर्म तादृशं फलमश्नुते ।&#xA;स्वकृतस्य फलं भुङ्क्ते नान्यस्तद्बोक्तुमर्हति ॥&#xA;एवं सम्बोधितास्तेन कालकर्त्रा स्वयम्भुवा ।&#xA;पुनर्विवृत्य कर्माणि शुभान्येव प्रपेदिरे ॥&#xA;एवं विज्ञाततत्वास्ते दानधर्मपरायणाः ।&#xA;शुभानि विधिवत्कृत्वा कालधर्मगताः पुनः ।&#xA;तानि दानफलान्येव भुञ्जते सुखभोगिनः ॥&#xA;स्वकृतं तु नरस्तस्मात्स्वयमेव प्रपद्यते ॥&#xA;अपरे धर्मकामेभ्यो निवृत्ताश्च शुभेक्षणे ।&#xA;कदर्या निरनुक्रोशाः प्रायेणात्मपरायणाः ॥&#xA;तादृशा मरणं प्राप्ताः पुनर्जन्मनि शोभने ।&#xA;दरिद्राः क्लेशभूयिष्ठा भवन्त्येव न संशयः ॥&#xA;उमोवाच ।&#xA;मानुषेष्वथ ये केचिद्धनधान्यसमन्विताः ।&#xA;भोगहीनाः प्रदृश्यन्ते सर्वभोगेषु सत्स्वपि ।&#xA;न भुञ्जते किमर्थं ते तन्मे शंसितुमर्हसि ॥&#xA;महेश्वर उवाच ।&#xA;परैः सञ्चोदिता धर्मं कुर्वते न स्वकामतः ।&#xA;स्वयं श्रद्धां बहिष्कृत्य कुर्वन्ति च रुदन्ति च ॥&#xA;तादृशा मरणं प्राप्ताः पुनर्जन्मनि शोभने ।&#xA;फलानि तानि सम्प्राप्य भुञ्जते न कदाचन ।&#xA;रक्षन्तो वर्धयन्तश्च आसते निधिपालवत् ॥&#xA;उमोवाच ।&#xA;केचिद्धनवियुक्ताश्च भोगयुक्ता महेश्वर ।&#xA;मानुषाः सम्प्रदृश्यन्ते तन्मे शंसितुमर्हसि ॥&#xA;महेश्वर उवाच ।&#xA;आनृशंस्यपरा ये तु धर्मकामाश्चि दुर्गताः ।&#xA;परोपकारं कुर्वन्ति दीनानुग्रहकारणात् ॥&#xA;प्रतिपद्युः परधनं नष्टं वाऽन्यैर्नरैर्हृतम् ।&#xA;नित्यं ये दातुमनसो नरा वित्तेष्वसत्स्वपि ॥&#xA;कालधर्मवशं प्राप्ताः पुनर्जन्मनि ते नराः ।&#xA;एते धनविहीनाश्च भोगयुक्ता भवन्त्युत ॥&#xA;धर्मदानोपदेशं वा कर्तव्यमिति निश्चयः ।&#xA;इति ते कथितं देवि किं भूयः श्रोतुमिच्छसि ॥ ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/218/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/218/</guid>
      <description>&lt;p&gt;अध्यायः 218&lt;/p&gt;&#xA;&lt;p&gt;महेश्वरेण पार्वतीं प्रति प्राणिनां शुभाशुभकर्मानुसारेण शुभाशुभफलप्राप्तिकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश त्र्यक्ष भो वृषभध्वज ।&#x9;001a&lt;br&gt;&#xA;मानुषास्त्रिविधा देव दृश्यन्ते सततं विभो ॥&#x9;001c&lt;br&gt;&#xA;आसीना एव भुञ्जन्ते स्थानैश्वर्यपरिग्रहैः ।&#x9;002a&lt;br&gt;&#xA;अपरे यत्नपूर्वं तु लभन्ते भोगसङ्ग्रहम् ॥&#x9;002c&lt;br&gt;&#xA;अपरे यतमानाश्च न लभन्ते तु किञ्चन ।&#x9;003a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;003c&lt;br&gt;&#xA;महेश्वर उवाच ।&#x9;004&lt;br&gt;&#xA;न्यायतस्त्वं महाभागे श्रोतुकामाऽसि भामिनि ॥&#x9;004ac&lt;br&gt;&#xA;ये लोके मानुषा देवि दानधर्मपरायणाः ।&#x9;005a&lt;br&gt;&#xA;पात्राणि विधिवज्ज्ञात्वा दूरतोप्यनुमानतः ॥&#x9;005c&lt;br&gt;&#xA;अभिगम्य स्वयं तत्र ग्राहयन्ति प्रसाद्य च ।&#x9;006a&lt;br&gt;&#xA;दानादि चेङ्गितैरेव तैरविज्ञातमेव वा ॥&#x9;006c&lt;br&gt;&#xA;पुनर्जन्मनि ते देवि तादृशाः शोभना नराः ।&#x9;007a&lt;br&gt;&#xA;अयत्नतस्तु तान्येव फलानि प्राप्नुवन्त्युत ॥&#x9;007c&lt;br&gt;&#xA;आसीना एव भुञ्जन्ते भोगान्सुकृतभोगिनः ॥&#x9;008ac&lt;br&gt;&#xA;अपरे ये च दानानि ददत्येव प्रयाचिताः ।&#x9;009a&lt;br&gt;&#xA;यदायदाऽर्थिने दत्त्वा पुनर्दानं च याचिताः ॥&#x9;009c&lt;br&gt;&#xA;तावत्कालं ततो देवि पुनर्जन्मनि ते नराः ।&#x9;010a&lt;br&gt;&#xA;यत्नतः श्रमसंयुक्ताः पुनस्तान्प्राप्नुवन्ति च ॥&#x9;010c&lt;br&gt;&#xA;याचिता अपि केचित्तु अदत्त्वैव कथञ्चन ।&#x9;011a&lt;br&gt;&#xA;अभ्यसूयापरा मर्त्या लोभोपहतचेतसः ॥&#x9;011c&lt;br&gt;&#xA;ते पुनर्जन्मनि शुभे यतन्तो बहुधा नराः ।&#x9;012a&lt;br&gt;&#xA;न प्राप्नुवन्ति मनुजा मार्गन्तस्तेऽपि किञ्चन ॥&#x9;012c&lt;br&gt;&#xA;नानुप्तं रोहते सस्यं तद्वद्दानफलं विदुः ।&#x9;013a&lt;br&gt;&#xA;यद्यद्ददाति पुरुषस्तत्तत्प्राप्नोति केवलम् ॥&#x9;013c&lt;br&gt;&#xA;इति ते कथितं देवि भूयः श्रोतुं किमिच्छसि ॥&#x9;014ac&lt;br&gt;&#xA;उमोवाच ।&#x9;015&lt;br&gt;&#xA;भगवन्भगनेत्रघ्न केचिद्वार्धकसंयुताः ।&#x9;015a&lt;br&gt;&#xA;अभोगयोग्यकाले तु भोगांश्चैव धनानि च ॥&#x9;015c&lt;br&gt;&#xA;लभन्ते स्थविरा भूता भोगैश्वर्यं यतस्ततः ।&#x9;016a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;016c&lt;br&gt;&#xA;महेश्वर उवाच ।&#x9;017&lt;br&gt;&#xA;हन्त ते कथयिष्यामि शृणु तत्वं समाहिता ॥&#x9;017ac&lt;br&gt;&#xA;धर्मकार्यं चिरं कालं विस्मृत्य धनसंयुताः ।&#x9;018a&lt;br&gt;&#xA;प्राणान्तकाले सम्प्राप्ते व्याधिभिश्च निपीडिताः ॥&#x9;018c&lt;br&gt;&#xA;आरभन्ते पुनर्धर्मं दातुं दानानि वा नराः ।&#x9;019a&lt;br&gt;&#xA;ते पुनर्जन्मनि शुभे भूत्वा दुःखपरिप्लुताः ॥&#x9;019c&lt;br&gt;&#xA;अतीतयौवने काले स्थविरत्वमुपागताः ।&#x9;020a&lt;br&gt;&#xA;लभन्ते पूर्वदत्तानां फलानि शुभलक्षणे ॥&#x9;020c&lt;br&gt;&#xA;एतत्कर्मफलं देवि कालयोगाद्भवत्युत ॥&#x9;021ac&lt;br&gt;&#xA;उमोवाच ।&#x9;022&lt;br&gt;&#xA;भोगयुक्ता महादेव केचिद्व्याधिपरिप्लुताः ।&#x9;022a&lt;br&gt;&#xA;असमर्थाश्च तान्भोक्तं भवन्ति किमु कारणम् ॥&#x9;022c&lt;br&gt;&#xA;महेश्वर उवाच ।&#x9;023&lt;br&gt;&#xA;व्याधियोगपरिक्लिष्टा ये निराशाः स्वजीविते ।&#x9;023a&lt;br&gt;&#xA;आरभन्ते तदा कर्तुं दानानि शुभलक्षणम् ॥&#x9;023c&lt;br&gt;&#xA;ते पुनर्जन्मनि शुभे प्राप्य तानि फलान्युत ।&#x9;024a&lt;br&gt;&#xA;असमर्थाश्च तान्भोक्तुं व्याधितास्ते भवन्त्युत ॥&#x9;024c&lt;br&gt;&#xA;उमोवाच ।&#x9;025&lt;br&gt;&#xA;भगवन्देवदेवेश मानुषेष्वेव केचन ।&#x9;025a&lt;br&gt;&#xA;रूपयुक्ताः प्रदृश्यन्ते शुभाङ्गा प्रियदर्शनाः ।&#x9;025c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;025e&lt;br&gt;&#xA;महेश्वर उवाच ।&#x9;026&lt;br&gt;&#xA;हन्त ते कथयिष्यामि शृणु तत्वं समाहिता ॥&#x9;026ac&lt;br&gt;&#xA;ये पुरा मनुजा देवि लज्जायुक्ताः प्रियंवदाः ।&#x9;027a&lt;br&gt;&#xA;शक्ताः सुमधुरा नित्यं भूत्वा चैव स्वभावतः ॥&#x9;027c&lt;br&gt;&#xA;अमांसभोजिनश्चैव सदा प्राणिदयायुताः ।&#x9;028a&lt;br&gt;&#xA;प्रतिकर्मप्रदा वाऽपि वस्त्रदा धर्मकारणात् ।&#x9;028c&lt;br&gt;&#xA;भूमिशुद्धिकरा वाऽपि कारणादग्निपूजकाः ॥&#x9;028e&lt;br&gt;&#xA;एवं युक्तसमाचाराः पुनर्जन्मनि ते नराः ।&#x9;029a&lt;br&gt;&#xA;रूपेण स्पृहणीयास्तु भवन्त्येव न संशयः ॥&#x9;029c&lt;br&gt;&#xA;उमोवाच ।&#x9;030&lt;br&gt;&#xA;विरूपाश्च प्रदृश्यन्ते मानुषेष्वेव केचन ।&#x9;030a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;030c&lt;br&gt;&#xA;महेश्वर उवाच ।&#x9;031&lt;br&gt;&#xA;तदहं ते प्रवक्ष्यामि शृणु कल्याणि कारणम् ॥&#x9;031ac&lt;br&gt;&#xA;रूपयोगात्पुरा मर्त्या दर्पाहङ्कारसंयुताः ।&#x9;032a&lt;br&gt;&#xA;विरूपहासकाश्चैव स्तुतिनिन्दादिभिर्भृशम् ॥&#x9;032c&lt;br&gt;&#xA;परोपतापनाश्चैव मांसादाश्च तथैव च ।&#x9;033a&lt;br&gt;&#xA;अभ्यसूयापराश्चैव अशुद्धाश्च तथा नराः ॥&#x9;033c&lt;br&gt;&#xA;एवं युक्तसमाचारा यमलोके सुदण्डिताः ।&#x9;034a&lt;br&gt;&#xA;कथञ्चित्प्राप्य मानुष्यं तत्र ते रूपवर्जिताः ।&#x9;034c&lt;br&gt;&#xA;विरूपाः सम्भवन्त्येव नास्ति तत्र विचारणा ॥&#x9;034e&lt;br&gt;&#xA;उमोवाच ।&#x9;035&lt;br&gt;&#xA;भगवन्देवदेवेश केचित्सौभाग्यसंयुताः ।&#x9;035a&lt;br&gt;&#xA;रूपभोग्यविहीनाश्च दृश्यन्ते प्रमदाप्रियाः ।&#x9;035c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;035e&lt;br&gt;&#xA;महेश्वर उवाच ।&#x9;036&lt;br&gt;&#xA;ये पुरा मनुजा देवि सौम्यशीलाः प्रियंवदाः ।&#x9;036a&lt;br&gt;&#xA;स्वदारैरेव सन्तुष्टा दारेषु समवृत्तयः ॥&#x9;036c&lt;br&gt;&#xA;दाक्षिण्येनैव वर्तन्ते प्रमदास्वप्रियास्वपि ।&#x9;037a&lt;br&gt;&#xA;न तु प्रत्यादिशन्त्येव स्त्रीदोषान्गुणसंश्रितान् ।&#x9;037c&lt;br&gt;&#xA;अन्नपानीयदाः काले नृणां स्वादुप्रदाश्च ये ।&#x9;038a&lt;br&gt;&#xA;स्वदारवर्तिनश्चैव धृतिमन्तो निरत्ययाः ॥&#x9;038c&lt;br&gt;&#xA;एवं युक्तसमाचाराः पुनर्जन्मनि शोभने ।&#x9;039a&lt;br&gt;&#xA;मानुषास्ते भवन्त्येव सततं सुभगा भृशम् ।&#x9;039c&lt;br&gt;&#xA;अर्थादृतेऽपि ते देवि भवन्ति प्रमदाप्रियाः ॥&#x9;039e&lt;br&gt;&#xA;उमोवाच ।&#x9;040&lt;br&gt;&#xA;दुर्भगाः सम्प्रदृश्यन्ते आढ्या भोगयुता अपि ।&#x9;040a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;040c&lt;br&gt;&#xA;महेश्वर उवाच ।&#x9;041&lt;br&gt;&#xA;तदहं ते प्रवक्ष्यामि शृणु सर्वं समाहिता ॥&#x9;041ac&lt;br&gt;&#xA;ये पुरा मनुजा देवि स्वदारेष्वनपेक्षया ।&#x9;042a&lt;br&gt;&#xA;यथेष्टवृत्तयश्चैव निर्लज्जा वीतसम्भ्रमाः ॥&#x9;042c&lt;br&gt;&#xA;परेषां विप्रियकरा वाङ्मनःकायकर्मभिः ।&#x9;043a&lt;br&gt;&#xA;निराश्रया निरानन्दाः स्त्रीणां हृदयकोपनाः ॥&#x9;043c&lt;br&gt;&#xA;एवं युक्तसमाचाराः पनर्जन्मनि ते नराः ।&#x9;044a&lt;br&gt;&#xA;दुर्भगास्तु भवन्त्येव स्त्रीणां हृदयविप्रियाः ।&#x9;044c&lt;br&gt;&#xA;नास्ति तेषां रतिसुखं स्वदारेष्वपि किञ्चन ॥ ॥&#x9;044e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/219/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/219/</guid>
      <description>&lt;p&gt;अध्यायः 219&lt;/p&gt;&#xA;&lt;p&gt;महेश्वरेण पार्वतीं प्रति शुभाशुभकर्मणोः सुखदुःखहेतुत्वकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश मानुषेष्वेव केचन ।&#x9;001a&lt;br&gt;&#xA;ज्ञानविज्ञानसम्पन्ना बुद्धिमन्तो विचक्षणाः ॥&#x9;001c&lt;br&gt;&#xA;दुर्गतास्तु प्रदृश्यन्ते यतमाना यथाविधि ।&#x9;002a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;002c&lt;br&gt;&#xA;महेश्वर उवाच ।&#x9;003&lt;br&gt;&#xA;तदहं ते प्रवक्ष्यामि शृणु कल्याणि कारणम् ॥&#x9;003ac&lt;br&gt;&#xA;ये पुरा मनुजा देवि श्रुतवन्तोपि केवलम् ।&#x9;004a&lt;br&gt;&#xA;निराश्रया निरन्नाद्या भृशमात्मपरायणाः ॥&#x9;004c&lt;br&gt;&#xA;ते पुनर्जन्मनि शुभे ज्ञानबुद्धियुता अपि ।&#x9;005a&lt;br&gt;&#xA;निष्किञ्चना भवन्त्येव अनुप्तं हि न रोहति ॥&#x9;005c&lt;br&gt;&#xA;उमोवाच ।&#x9;006&lt;br&gt;&#xA;मूर्खा लोके प्रदृश्यन्ते वृथा मूढा विचेतसः ।&#x9;006a&lt;br&gt;&#xA;ज्ञानविज्ञानरहिताः समृद्धाश्च समन्ततः ।&#x9;006c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;006e&lt;br&gt;&#xA;महेश्वर उवाच ।&#x9;007&lt;br&gt;&#xA;ये पुरा मनुजा देवि बालिशा अपि सर्वतः ।&#x9;007a&lt;br&gt;&#xA;समाचरन्ति दानानि दीनानुग्रहकारणात् ॥&#x9;007c&lt;br&gt;&#xA;अबुद्धिपूर्वं वा दानं ददत्येव यतस्ततः ।&#x9;008a&lt;br&gt;&#xA;ते पुनर्जन्मनि शुभे प्राप्नुवन्त्येव तत्तथा ॥&#x9;008c&lt;br&gt;&#xA;पण्डितोऽपण्डितो वाऽपि भुङ्क्ते दानफलं नरः ।&#x9;009a&lt;br&gt;&#xA;बुद्ध्याऽनपेक्षितं दानं सर्वथा तत्फलत्युत ॥&#x9;009c&lt;br&gt;&#xA;उमोवाच ।&#x9;010&lt;br&gt;&#xA;भगवन्देवदेवेश मानुषेष्वेव केचन ।&#x9;010a&lt;br&gt;&#xA;मेधाविनः श्रुतधरा भवन्ति विशदाक्षराः ।&#x9;010c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;010e&lt;br&gt;&#xA;महेश्वर उवाच ।&#x9;011&lt;br&gt;&#xA;ये पुरा मनुजा देवि गुरुशुश्रूषका भृशम् ।&#x9;011a&lt;br&gt;&#xA;ज्ञानार्थं ते तु सङ्गृह्य तीर्थतो विधिपूर्वकम् ॥&#x9;011c&lt;br&gt;&#xA;विधिनैव परांश्चैव ग्राहयन्ति च नान्यथा ।&#x9;012a&lt;br&gt;&#xA;अश्लाघमाना ज्ञानेन प्रशान्ता यतवाचकाः ।&#x9;012c&lt;br&gt;&#xA;विद्यास्थानानि ये लोके स्थापयन्ति च यत्नतः ॥&#x9;012e&lt;br&gt;&#xA;तादृश मरणं प्राप्ताः पुनर्जन्मनि शोभने ।&#x9;013a&lt;br&gt;&#xA;मेधाविनः श्रुतधरा भवन्ति विशदाक्षराः ॥&#x9;013c&lt;br&gt;&#xA;उमोवाच ।&#x9;014&lt;br&gt;&#xA;अपरे मानुषा देव यतन्तोपि यतस्ततः ।&#x9;014a&lt;br&gt;&#xA;बहिष्कृताः प्रदृश्यन्ते श्रुतविज्ञानबुद्धितः ।&#x9;014c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;014e&lt;br&gt;&#xA;महेश्वर उवाच ।&#x9;015&lt;br&gt;&#xA;ये पुरा मनुजा देवि ज्ञानदर्पसमन्विताः ।&#x9;015a&lt;br&gt;&#xA;श्लाघमानाश्च तत्प्राप्य ज्ञानाहङ्कारमोहिताः ॥&#x9;015c&lt;br&gt;&#xA;वदन्ति ये परान्नित्यं ज्ञानाधिक्येन दर्पिताः ।&#x9;016a&lt;br&gt;&#xA;ज्ञानादसूयां कुर्वन्ति न सहन्ते च चापरान् ॥&#x9;016c&lt;br&gt;&#xA;तादृशा मरणं प्राप्ताः पुनर्जन्मनि शोभने ।&#x9;017a&lt;br&gt;&#xA;मानुष्यं सुचिरात्प्राप्य तत्र बोधविवर्जिताः ।&#x9;017c&lt;br&gt;&#xA;भवन्ति सततं देवि यतन्तो हीनमेधसः ॥&#x9;017e&lt;br&gt;&#xA;उमोवाच ।&#x9;018&lt;br&gt;&#xA;भगवन्मानुषाः केचित्सर्वकल्याणसंयुताः ।&#x9;018a&lt;br&gt;&#xA;पुत्रैर्दारैर्गुणयुतैर्दासीदासपरिच्छदैः ॥&#x9;018c&lt;br&gt;&#xA;परमं बुद्धिसंयुक्ताः स्थानैश्वर्यपरिग्रहैः ।&#x9;019a&lt;br&gt;&#xA;व्याधिहीना नबाधाश्च रूपारोग्यबलैर्युताः ॥&#x9;019c&lt;br&gt;&#xA;धनधान्येन सम्पन्नाः प्रासादैर्यानवाहनैः ।&#x9;020a&lt;br&gt;&#xA;सर्वोपभोगसंयुक्ता नानाचित्रैर्मनोहरैः ॥&#x9;020c&lt;br&gt;&#xA;ज्ञातिभिः सह मोदन्ते अविघ्नं तु दिनेदिने ।&#x9;021a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;021c&lt;br&gt;&#xA;महेश्वर उवाच ।&#x9;022&lt;br&gt;&#xA;तदहं ते प्रवक्ष्यामि शृणु सर्वं समाहिता ॥&#x9;022ac&lt;br&gt;&#xA;ये पुरा मनुजा देवि आढ्या वा इतरेऽपि वा ।&#x9;023a&lt;br&gt;&#xA;श्रुतवृत्तसमायुक्ता दानकामाः श्रुतप्रियाः ॥&#x9;023c&lt;br&gt;&#xA;परेङ्गितपरा नित्यं दातव्यमिति निश्चिताः ।&#x9;024a&lt;br&gt;&#xA;सत्यसन्धाः क्षमाशीला लोभमोहविवर्जिताः ॥&#x9;024c&lt;br&gt;&#xA;दातारः पात्रतो दानं व्रतैर्नियमसंयुताः ।&#x9;025a&lt;br&gt;&#xA;स्वदुःखमिव संस्मृत्य परदुःखविवर्जिताः ।&#x9;025c&lt;br&gt;&#xA;सौम्यशीलाः शुभाचारा देवब्राह्मणपूजकाः ॥&#x9;025e&lt;br&gt;&#xA;एवंशीलसमाचाराः पुनर्जन्मनि शोभने ।&#x9;026a&lt;br&gt;&#xA;दिवि वा भुवि वा देवि जायन्ते कर्मभोगिनः ॥&#x9;026c&lt;br&gt;&#xA;मानुषेष्वपि ये जातास्तादृशाः सम्भवन्ति ते ।&#x9;027a&lt;br&gt;&#xA;यादृशास्तु तथा प्रोक्ताः सर्वे कल्याणसंयुताः ॥&#x9;027c&lt;br&gt;&#xA;रूपं द्रव्यं बलं चायुर्भोगैश्वर्यं बलं श्रुतम् ।&#x9;028a&lt;br&gt;&#xA;इत्येतत्सर्वसाद्गुण्यं दानाद्भवति नान्यथा ।&#x9;028c&lt;br&gt;&#xA;तपोदानमयं सर्वमिति विद्धि शुभानने ॥&#x9;028e&lt;br&gt;&#xA;उमोवाच ।&#x9;029&lt;br&gt;&#xA;अथ केचित्प्रदृश्यन्ते मानुषेष्वेव मानुषाः ।&#x9;029a&lt;br&gt;&#xA;दुर्गताः क्लेशभूयिष्ठा दानभोगविवर्जिताः ॥&#x9;029c&lt;br&gt;&#xA;भयैस्त्रिभिः समाजुष्टा व्याधिक्षुद्भयसंयुताः ।&#x9;030a&lt;br&gt;&#xA;दुष्कलत्राभिभूताश्च सततं विघ्नदर्शकाः ।&#x9;030c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;030e&lt;br&gt;&#xA;महेश्वर उवाच ।&#x9;031&lt;br&gt;&#xA;ये पुरा मनुजा देवि आसुरं भावमाश्रिताः ।&#x9;031a&lt;br&gt;&#xA;क्रोधलोभसमायुक्ता निरन्नाद्याश्च निष्क्रियाः ॥&#x9;031c&lt;br&gt;&#xA;नास्तिकाश्चैव धूर्ताश्च मूर्खाश्चात्मपरायणाः ।&#x9;032a&lt;br&gt;&#xA;परोपतापिनो देवि प्रायशः प्राणिनिर्दयाः ॥&#x9;032c&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;033a&lt;br&gt;&#xA;कथञ्चित्प्राप्य मानुष्यं तत्र ते दुःखपीडिताः ॥&#x9;033c&lt;br&gt;&#xA;सर्वतः सम्भवन्त्येव पूर्वमात्मप्रमादतः ।&#x9;034a&lt;br&gt;&#xA;यथा ते पूर्वकथितास्तथा ते सम्भवन्त्युत ॥&#x9;034c&lt;br&gt;&#xA;शुभाशुभं कृतं कर्म सुखदुःखफलोदयम् ।&#x9;035a&lt;br&gt;&#xA;इति ते कथितं देवि भूयः श्रोतुं किमिच्छसि ॥ ॥&#x9;035c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/220/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/220/</guid>
      <description>&lt;p&gt;अध्यायः 220&lt;/p&gt;&#xA;&lt;p&gt;ईश्वरेणोमां प्रति अन्धत्वपङ्गुत्वादिनानादोषकारणीभूतानां दुष्कर्मणां विशिष्य कथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश मम प्रीतिविवर्धन ।&#x9;001a&lt;br&gt;&#xA;&#39;जात्यन्धाश्चैव दृश्यन्ते जाता वा नष्टचक्षुषः ।&#x9;001c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;001e&lt;br&gt;&#xA;महेश्वर उवाच ।&#x9;002&lt;br&gt;&#xA;हन्त ते कथयिष्यामि शृणु कल्याणि कारणम् ॥&#x9;002ac&lt;br&gt;&#xA;ये पुरा कामकारेणि परवेश्मसु लोलुपाः ।&#x9;003a&lt;br&gt;&#xA;परस्त्रियोऽभिवीक्षन्ते दुष्टेनैव स्वचक्षुषाः ॥&#x9;003c&lt;br&gt;&#xA;अन्धीकुर्वन्ति यन्मर्त्यान्क्रोधलोभसमन्विताः ।&#x9;004a&lt;br&gt;&#xA;लक्षणज्ञाश्च रूपेषु अयथावत्प्रदर्शकाः ॥&#x9;004c&lt;br&gt;&#xA;एवं युक्तसमाचाराः कालधर्मवशास्तु ते ।&#x9;005a&lt;br&gt;&#xA;दण्डिता यमदण्डेन निरयस्थाश्चिरं प्रिये ॥&#x9;005c&lt;br&gt;&#xA;यदि चेन्मानुषं जन्म लभेरंस्ते तथापि वा ।&#x9;006a&lt;br&gt;&#xA;स्वभावतो वा जाता वा अन्धा एव भवन्ति ते ।&#x9;006c&lt;br&gt;&#xA;अक्षिरोगयुता वाऽपि नास्ति तत्र विचारणा ॥&#x9;006e&lt;br&gt;&#xA;उमोवाच ।&#x9;007&lt;br&gt;&#xA;मुखरोगयुताः केचिद्दृश्यन्ते सततं नराः ।&#x9;007a&lt;br&gt;&#xA;दन्तकण्ठकपोलस्थैर्व्याधिभिर्बहुपीडिताः ॥&#x9;007c&lt;br&gt;&#xA;आदिप्रभृति वै मर्त्या जाता वाऽप्यथ कारणात् ।&#x9;008a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;008c&lt;br&gt;&#xA;महेश्वर उवाच ।&#x9;009&lt;br&gt;&#xA;हन्त ते कथयिष्यामि शृणु देवि समाहिता ॥&#x9;009ac&lt;br&gt;&#xA;कुवक्तारस्तु ये देवि जिह्वया कटुकं भृशम् ।&#x9;010a&lt;br&gt;&#xA;असत्यं परुषं घोरं गुरून्प्रति परान्प्रति ॥&#x9;010c&lt;br&gt;&#xA;जिह्वाबाधां तदाऽन्येषां कुर्वते कोपकारणात् ।&#x9;011a&lt;br&gt;&#xA;प्रायशोऽनृतभूयिष्ठा नराः कार्यवशेन वा ।&#x9;011c&lt;br&gt;&#xA;तेषां जिह्वाप्रदेशस्था व्याधयः सम्भवन्ति ते ॥&#x9;011e&lt;br&gt;&#xA;कुश्रोतारस्तु ये चार्यं परेषां कर्णनाशकाः ।&#x9;012a&lt;br&gt;&#xA;कर्णरोगान्बहुविधाल्ँलभन्ते ते पुनर्भवे ॥&#x9;012c&lt;br&gt;&#xA;दन्तरोगशिरोरोगकर्णरोगास्तथैव च ।&#x9;013a&lt;br&gt;&#xA;अन्ये दुःखाश्रिता दोषाः सर्वे चात्मकृतं फलम् ॥&#x9;013c&lt;br&gt;&#xA;उमोवाच ।&#x9;014&lt;br&gt;&#xA;पीड्यन्ते सततं देव मानुषेष्वेव केचन ।&#x9;014a&lt;br&gt;&#xA;कुक्षिपक्षाश्रितैर्दोषैर्व्याधिभिश्चोदराश्रितैः ॥&#x9;014c&lt;br&gt;&#xA;तीक्ष्णशूलैश्च पीड्यन्ते नरा दुःखपरिप्लुताः ।&#x9;015a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;015c&lt;br&gt;&#xA;महेश्वर उवाच ।&#x9;016&lt;br&gt;&#xA;ये पुरा मनुजा देवि कामक्रोधवशा भृशम् ।&#x9;016a&lt;br&gt;&#xA;आत्मार्थमेव चाहारं भुञ्जन्ते निरपेक्षकाः ॥&#x9;016c&lt;br&gt;&#xA;अभक्ष्याहारदानैश्च विश्वस्तानां विषप्रदाः ।&#x9;017a&lt;br&gt;&#xA;अभक्ष्यभक्षदाश्चैव शौचमङ्गलवर्जिताः ॥&#x9;017c&lt;br&gt;&#xA;मांसयुक्तसमाचाराः पुनर्जन्मनि शोभने ।&#x9;018a&lt;br&gt;&#xA;कथञ्चित्प्राप्य मानुष्यं तत्र ते व्याधिपीडिताः ॥&#x9;018c&lt;br&gt;&#xA;तैस्तैर्बहुविधाकारैर्व्याधिभिर्दुःखसंश्रिताः ।&#x9;019a&lt;br&gt;&#xA;भवन्त्येवं तथा देवि यथा चैवं तथा कृतम् ॥&#x9;019c&lt;br&gt;&#xA;उमोवाच ।&#x9;020&lt;br&gt;&#xA;दृश्यन्ते सततं देव व्याधिभिर्मेहनाश्रितैः ।&#x9;020a&lt;br&gt;&#xA;पीड्यमानास्तथा मर्त्या अश्मरीशर्करादिभिः ।&#x9;020c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;020e&lt;br&gt;&#xA;महेश्वर उवाच ।&#x9;021&lt;br&gt;&#xA;ये पुरा मनुजा देवि परदारप्रधर्षकाः ।&#x9;021a&lt;br&gt;&#xA;तिर्यग्योनिषु धूर्ता वै मैथुनार्थं चरन्ति च ॥&#x9;021c&lt;br&gt;&#xA;कामदोषेण ये धूर्ताः कन्यासु विधवासु च ।&#x9;022a&lt;br&gt;&#xA;बलात्कारेण गच्छन्ति रूपदर्पसमन्विताः ॥&#x9;022c&lt;br&gt;&#xA;तादृशा मरणं पुनर्जन्मनि शोभने ।&#x9;023a&lt;br&gt;&#xA;यदि चेन्मानुषं जन्म लभेरंस्ते तथाविधाः ।&#x9;023c&lt;br&gt;&#xA;मेहनस्थैस्तथा घोरैः पीड्यन्ते व्यधिभिः प्रिये ॥&#x9;023e&lt;br&gt;&#xA;उमोवाच ।&#x9;024&lt;br&gt;&#xA;भगवन्मानुषाः केचिद्दृश्यन्ते शोषिणः कृशाः ।&#x9;024a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;024c&lt;br&gt;&#xA;महेश्वर उवाच ।&#x9;025&lt;br&gt;&#xA;ये पुरा मनुजा देवि मांसलुब्धाः सुलोलुपाः ।&#x9;025a&lt;br&gt;&#xA;आत्मार्थे स्वादुगृद्धाश्च परभोगोपतापिनः ॥&#x9;025c&lt;br&gt;&#xA;अभ्यसूयाश्चोपतापाः परभोगेषु ये नराः ।&#x9;026a&lt;br&gt;&#xA;एवं युक्तसमाचाराः पुनर्जन्मनि शोभने ॥&#x9;026c&lt;br&gt;&#xA;शेषव्याधियुतास्तत्र नरा धमनिसन्तताः ।&#x9;027a&lt;br&gt;&#xA;भवन्त्येव नरा देवि पापकर्मोपभोगिनः ॥&#x9;027c&lt;br&gt;&#xA;उमोवाच ।&#x9;028&lt;br&gt;&#xA;भगवन्मानुषाः केचित्क्लिश्यन्ते कण्ठरोगिणः ।&#x9;028a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;028c&lt;br&gt;&#xA;महेश्वर उवाच ।&#x9;029&lt;br&gt;&#xA;ये पुरा मनुजा देवि परेषां रूपनाशनाः ।&#x9;029a&lt;br&gt;&#xA;आघातवधबन्धैश्च वृथा दण्डेन मोहिताः ॥&#x9;029c&lt;br&gt;&#xA;इष्टनाशकरा ये तु अपथ्याहारदा नराः ।&#x9;030a&lt;br&gt;&#xA;चिकित्सका वा दुष्टास्च द्वेषलोभसमन्विताः ॥&#x9;030c&lt;br&gt;&#xA;निर्दयाः प्राणिहिंसायां मलदाश्चित्तनाशनाः ।&#x9;031a&lt;br&gt;&#xA;एवं युक्तसमाचाराः पुनर्जन्मनि शोभने ॥&#x9;031c&lt;br&gt;&#xA;यदि वै मानुषं जन्म लभेरंस्तेषु दुःखिताः ।&#x9;032a&lt;br&gt;&#xA;अत्र ते क्लेशसंयुक्ताः कण्ठरोगशतैर्वृताः ॥&#x9;032c&lt;br&gt;&#xA;केचित्त्वग्दोषसंयुक्ता व्रणकुष्ठैश्च संयुताः ।&#x9;033a&lt;br&gt;&#xA;श्वित्रकुष्ठयुता वाऽपि बहुधा कृच्छ्रसंयुताः ।&#x9;033c&lt;br&gt;&#xA;भवन्त्येव नरा देवि यथा तेन कृतं फलम् ॥&#x9;033e&lt;br&gt;&#xA;उमोवाच ।&#x9;034&lt;br&gt;&#xA;भगवन्मानुषाः केचिदङ्गहीनाश्च पङ्गव ।&#x9;034a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;034c&lt;br&gt;&#xA;महेश्वर उवाच ।&#x9;035&lt;br&gt;&#xA;ये पुरा मनुजा देवि लोभमोहसमावृताः ।&#x9;035a&lt;br&gt;&#xA;प्राणिनां प्राणहिंसार्थमङ्गविघ्नं प्रकुर्वते ।&#x9;035c&lt;br&gt;&#xA;शस्त्रेणोत्कृत्य वा देवि प्राणिनां चेष्टनाशकाः ॥&#x9;035e&lt;br&gt;&#xA;एवं युक्तसमाचाराः पुनर्जन्मनि शोभने ।&#x9;036a&lt;br&gt;&#xA;तदङ्गहीना वै प्रेत्य भवन्त्येव न संशयः ।&#x9;036c&lt;br&gt;&#xA;स्वभावतो वा जाता वा पङ्गवश्च भवन्ति ते ॥&#x9;036e&lt;br&gt;&#xA;उमोवाच ।&#x9;037&lt;br&gt;&#xA;भगवन्मानुषाः केचिद्ग्रन्थिभिः पिलकैस्तथा ।&#x9;037a&lt;br&gt;&#xA;क्लिश्यमानाः प्रदृश्यन्ते तन्मे शंसितुमर्हसि ॥&#x9;037c&lt;br&gt;&#xA;महेश्वर उवाच ।&#x9;038&lt;br&gt;&#xA;ये पुरा मनुजा देवि ग्रन्थिभेदकरा नृणाम् ।&#x9;038a&lt;br&gt;&#xA;मुष्टिप्रहारपरुषा नृशंसाः पापकारिणः ।&#x9;038c&lt;br&gt;&#xA;पाटकास्तोटकाश्चैव शूलतुन्नास्तथैव च ॥&#x9;038e&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;039a&lt;br&gt;&#xA;ग्रन्थिभिः पिलकैश्चैव क्लिश्यन्ते भृशदुःखिताः ॥&#x9;039c&lt;br&gt;&#xA;उमोवाच ।&#x9;040&lt;br&gt;&#xA;भगवन्मानुषाः केचित्पादरोगसमन्विताः ।&#x9;040a&lt;br&gt;&#xA;दृश्यन्ते सततं देव तन्मे शंसितुमर्हसि ॥&#x9;040c&lt;br&gt;&#xA;महेश्वर उवाच ।&#x9;041&lt;br&gt;&#xA;ये पुरा मनुजा देवि क्रोधलोभसमन्विताः ।&#x9;041a&lt;br&gt;&#xA;मनुजा देवतास्थानं स्वपादैर्भ्रंशयन्त्युत ।&#x9;041c&lt;br&gt;&#xA;जानुभिः पार्ष्णिभिश्चैव प्राणिहिंसां प्रकुर्वते ॥&#x9;041e&lt;br&gt;&#xA;एवं युक्तसमाचाराः पुनर्जन्मनि शोभने ।&#x9;042a&lt;br&gt;&#xA;पादरोगैर्बहुविधैर्बाध्यन्ते विपदादिभिः ॥&#x9;042c&lt;br&gt;&#xA;उमोवाच ।&#x9;043&lt;br&gt;&#xA;भगवन्मानुषाः केचिद्दृश्यन्ते बहवो भुवि ।&#x9;043a&lt;br&gt;&#xA;वातजैः पित्तजै रोगैर्युगपत्सान्निपातकैः ॥&#x9;043c&lt;br&gt;&#xA;रोगैर्बहुविधैर्देव क्लिश्यमानाः सुदुःखिताः ।&#x9;044a&lt;br&gt;&#xA;असमस्तैः समस्तैश्च आढ्या वा दुर्गतास्तथा ।&#x9;044c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;044e&lt;br&gt;&#xA;महेश्वर उवाच ।&#x9;045&lt;br&gt;&#xA;तदहं ते प्रवक्ष्यामि शृणु कल्याणि कारणम् ॥&#x9;045ac&lt;br&gt;&#xA;ये पुरा मनुजा देवि त्वासुरं भावमाश्रिताः ।&#x9;046a&lt;br&gt;&#xA;स्ववशाः कोपनपरा गुरुविद्वेषिणस्तथा ॥&#x9;046c&lt;br&gt;&#xA;परेषां दुःखजनका मनोवाक्कायकर्मभिः ।&#x9;047a&lt;br&gt;&#xA;छिन्दन्भिन्दन्स्तुदन्नेव नित्यं प्राणिषु निर्दयाः ॥&#x9;047c&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;048a&lt;br&gt;&#xA;यदि वै मानुषं जन्म लभेरंस्ते तथाविधाः ।&#x9;048c&lt;br&gt;&#xA;तत्र ते बहुभिर्घोरैस्तप्यन्ते व्याधिभिः प्रिये ॥&#x9;048e&lt;br&gt;&#xA;केचिद्वातादिसंयुक्ताः केचित्काससमन्विताः ।&#x9;049a&lt;br&gt;&#xA;ज्वरातिसारतृष्णाभिः पीड्यमानास्तथा परे ॥&#x9;049c&lt;br&gt;&#xA;पादगुल्मैश्च बहुभिः श्लेष्मदोषसमन्विताः ।&#x9;050a&lt;br&gt;&#xA;पादरोगैश्च विविधैर्व्रणकुष्ठभगन्दरैः ।&#x9;050c&lt;br&gt;&#xA;आढ्या वा दुर्गता वाऽपि दृश्यन्ते व्याधिपीडिताः ॥&#x9;050e&lt;br&gt;&#xA;एवमात्मकृतं कर्म भुञ्जन्ते तत्र तत्र ते ।&#x9;051a&lt;br&gt;&#xA;अभिभूतुं न शक्यं हि केनचित्स्वकृतं फलम् ।&#x9;051c&lt;br&gt;&#xA;इति ते कथितं देवि भूयः श्रोतुं किमिच्छसि ॥ ॥&#x9;051e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/221/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/221/</guid>
      <description>&lt;p&gt;अध्यायः 221&lt;/p&gt;&#xA;&lt;p&gt;ईश्वरेण पार्वतीं प्रति प्राणिनामङ्गविकृत्यनपत्यतादिदोषहेतुभूतदुष्कर्मप्रतिपादनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश भूतपाल नमोस्तु ते ।&#x9;001a&lt;br&gt;&#xA;ह्रस्वाङ्गाश्चैव वक्राङ्गाः कुब्जा वामनकास्तथा ॥&#x9;001c&lt;br&gt;&#xA;अपरे मानुषा देव दृश्यन्ते कुणिबाहवः ।&#x9;002a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;002c&lt;br&gt;&#xA;महेश्वर उवाच ।&#x9;003&lt;br&gt;&#xA;ये पुरा मनुजा देवि लोभमोहसमन्विताः ।&#x9;003a&lt;br&gt;&#xA;धान्यमानान्विकुर्वन्ति क्रयविक्रयकारणात् ॥&#x9;003c&lt;br&gt;&#xA;कुलदोषं तदा देवि धृतमानेषु नित्यशः ।&#x9;004a&lt;br&gt;&#xA;अर्धापकर्षणं चैव सर्वेषां क्रयविक्रये ॥&#x9;004c&lt;br&gt;&#xA;अङ्गदोषकरा ये तु परेषां कोपकारणात् ।&#x9;005a&lt;br&gt;&#xA;मांसादाश्चैव ये मूर्खा अयथावत्प्रथाः सदा ॥&#x9;005c&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;006a&lt;br&gt;&#xA;ह्रस्वाङ्गा वामनाश्चैव कुब्जाश्चैव भवन्ति ते ॥&#x9;006c&lt;br&gt;&#xA;उमोवाच ।&#x9;007&lt;br&gt;&#xA;भगवन्मानुषाः केचिद्दृश्यन्ते मानुषेषु वै ।&#x9;007a&lt;br&gt;&#xA;उन्मत्ताश्च पिशाचाश्च पर्यटन्तो यतस्ततः ।&#x9;007c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;007e&lt;br&gt;&#xA;महेश्वर उवाच ।&#x9;008&lt;br&gt;&#xA;ये पुरा मनुजा देवि दर्पाहङ्कारसंयुताः ।&#x9;008a&lt;br&gt;&#xA;बहुधा प्रलपन्त्येव हसन्ति च परान्भृशम् ॥&#x9;008c&lt;br&gt;&#xA;मोहयन्ति परान्भोगैर्मदनैर्लोभकारणात् ।&#x9;009a&lt;br&gt;&#xA;वृद्धान्गुरूंश्च ये मूर्खा वृथैवापहसन्ति च ।&#x9;009c&lt;br&gt;&#xA;शौण्डा विदग्धाः शास्त्रेषु सदैवानृतवादिनः ॥&#x9;009e&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;010a&lt;br&gt;&#xA;उन्मत्ताश्च पिशाचाश्च भवन्त्येव न संशयः ॥&#x9;010c&lt;br&gt;&#xA;उमोवाच ।&#x9;011&lt;br&gt;&#xA;भगवन्मानुषाः केचिन्निरपत्याः सुदुःखिताः ।&#x9;011a&lt;br&gt;&#xA;यतन्तो न लभन्त्येव अपत्यानि यतस्ततः ।&#x9;011c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;011e&lt;br&gt;&#xA;महेश्वर उवाच ।&#x9;012&lt;br&gt;&#xA;ये पुरा मनुजा देवि सर्वप्राणिषु निर्दयाः ।&#x9;012a&lt;br&gt;&#xA;घ्नन्ति बालांश्च भुञ्जन्ते मृगाणां पक्षिणामपि ॥&#x9;012c&lt;br&gt;&#xA;गुरुविद्वेषिणश्चैव परपुत्राभ्यसूयकाः ।&#x9;013a&lt;br&gt;&#xA;पितृपूजां न कुर्वन्ति यथोक्तां चाष्टकादिभिः ॥&#x9;013c&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;014a&lt;br&gt;&#xA;मानुष्यं वा चिरात्प्राप्य निरपत्या भवन्ति ते ।&#x9;014c&lt;br&gt;&#xA;पुत्रशोकयुताश्चापि नास्ति तत्र विचारणा ॥&#x9;014e&lt;br&gt;&#xA;उमोवाच ।&#x9;015&lt;br&gt;&#xA;भगवन्मानुषाः केचित्प्रदृश्यन्ते सुदुःखिताः ।&#x9;015a&lt;br&gt;&#xA;उद्वेगवासनिरताः सोद्वेगाश्च यतव्रताः ॥&#x9;015c&lt;br&gt;&#xA;नित्यं शोकसमाविष्टा दुर्गताश्च तथैव च ।&#x9;016a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;016c&lt;br&gt;&#xA;महेश्वर उवाच ।&#x9;017&lt;br&gt;&#xA;ये पुरा मनुजा नित्यमुत्क्रोशनपरायणाः ।&#x9;017a&lt;br&gt;&#xA;भीषयन्ति परानित्यं विकुर्वन्ति तथैव च ॥&#x9;017c&lt;br&gt;&#xA;ऋणवृद्धिकराश्चैव दरिद्रेभ्यो यथेष्टतः ।&#x9;018a&lt;br&gt;&#xA;ऋणार्थमभिगच्छन्ति सततं वृद्धिरूपकाः ॥&#x9;018c&lt;br&gt;&#xA;उद्विजन्ते हि तान्दृष्ट्वा धारकाः स्वार्थकारणात् ।&#x9;019a&lt;br&gt;&#xA;अतिवृद्धिर्न कर्तव्या दरिद्रेभ्यो यथेष्टतः ॥&#x9;019c&lt;br&gt;&#xA;ये श्वभिः क्रीडमानाश्च त्रासयन्ति वने मृगान् ।&#x9;020a&lt;br&gt;&#xA;प्राणिहिंसां तथा देवि कुर्वन्ति च यतस्ततः ॥&#x9;020c&lt;br&gt;&#xA;येषां गृहेषु वै श्वानस्त्रासयन्ति वृथा नरान् ।&#x9;021a&lt;br&gt;&#xA;एवंयुक्तसमाचाराः कालधर्मगताः पुनः ॥&#x9;021c&lt;br&gt;&#xA;पीडिता यमदण्डेन निरयस्थाश्चिरं प्रिये ।&#x9;022a&lt;br&gt;&#xA;कथञ्चित्प्राप्य मानुष्यं तत्र ते दुःखसंयुताः ॥&#x9;022c&lt;br&gt;&#xA;कुदेशे दुःखभूयिष्ठे व्याघातशतसङ्कुले ।&#x9;023a&lt;br&gt;&#xA;जायन्ते तत्र शोचन्तः सोद्वेगाश्च यतस्ततः ॥&#x9;023c&lt;br&gt;&#xA;उमोवाच ।&#x9;024&lt;br&gt;&#xA;भगवन्मानुषाः केचिदैश्वर्यज्ञानसंयुताः ।&#x9;024a&lt;br&gt;&#xA;म्लेच्छभूमिषु दृश्यन्ते म्लेच्छैश्वर्यसमन्विताः ।&#x9;024c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;024e&lt;br&gt;&#xA;महेश्वर उवाच ।&#x9;025&lt;br&gt;&#xA;ये पुरा मनुजा देवि धनधान्यसमन्विताः ।&#x9;025a&lt;br&gt;&#xA;अयथावत्प्रयच्छन्ति श्रद्धावर्जितमेव वा ॥&#x9;025c&lt;br&gt;&#xA;अपात्रेभ्यश्च ये दानं शौचमङ्गलवर्जिताः ।&#x9;026a&lt;br&gt;&#xA;ददत्येव च ये मूर्खाः श्लाघयाऽवज्ञयाऽपि वा ॥&#x9;026c&lt;br&gt;&#xA;एवंयुक्तसमाचाराः पुनर्जन्मनि शोभने ।&#x9;027a&lt;br&gt;&#xA;कुदेशे म्लेच्छभूयिष्ठे दुर्गमे वनसङ्कटे ।&#x9;027c&lt;br&gt;&#xA;म्लेच्छाधिपत्यं सम्प्राप्य जायन्ते तत्र तत्र वै ॥&#x9;027e&lt;br&gt;&#xA;उमोवाच ।&#x9;028&lt;br&gt;&#xA;भगवन्भगनेत्रघ्न मानुषेषु च केचन ।&#x9;028a&lt;br&gt;&#xA;क्लीबा नपुंसकाश्चैव दृश्यन्ते षण्डकास्तथा ॥&#x9;028c&lt;br&gt;&#xA;नीचकर्मरता नीचा नीचसक्यास्तथा भुवि ।&#x9;029a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;029c&lt;br&gt;&#xA;महेश्वर उवाच ।&#x9;030&lt;br&gt;&#xA;तदहं ते प्रवक्ष्यामि शृणु कल्याणि कारणम् ॥&#x9;030ac&lt;br&gt;&#xA;ये पुरा मनुजा भूत्वा घोरकर्मरतास्तथा ।&#x9;031a&lt;br&gt;&#xA;पशुपंस्त्वोपगातेन जीवन्ति च रमन्ति च ॥&#x9;031c&lt;br&gt;&#xA;पुंस्त्वोपघातिनश्चैव नराणां कोपकारणात् ।&#x9;032a&lt;br&gt;&#xA;ये धूर्ताः स्त्रीषु गच्छन्ति अयथावद्यथेष्टतः ॥&#x9;032c&lt;br&gt;&#xA;कामविघ्नकरा ये तु द्वेषपैशुन्यकारणात् ।&#x9;033a&lt;br&gt;&#xA;एवंयुक्तसमाचाराः कालधर्मं गतास्तु ते ।&#x9;033c&lt;br&gt;&#xA;दण्डिता यमदण्डेन निरयस्थाश्चिरं प्रिये ॥&#x9;033e&lt;br&gt;&#xA;यदि चेन्मानुषं जन्म लभेरंस्ते तथाविधाः ।&#x9;034a&lt;br&gt;&#xA;क्लीबा वर्षवराश्चैव षण्डकाश्च भवन्ति ते ॥&#x9;034c&lt;br&gt;&#xA;नीचकर्मपरा लोके निर्लज्जा वीतसम्भ्रमाः ।&#x9;035a&lt;br&gt;&#xA;परान्दीनान्बहिष्कृत्य ते भवन्ति स्वकर्मणा ॥&#x9;035c&lt;br&gt;&#xA;यदि चेत्सम्प्रपश्येरंस्ते मुच्यन्ते हि कल्मषात् ।&#x9;036a&lt;br&gt;&#xA;अत्रापि ते प्रमाद्येयुः पतन्ति नरकालये ॥&#x9;036c&lt;br&gt;&#xA;स्त्रीणामपि तथा देवि यथा पुंसां तु कर्मजम् ।&#x9;037a&lt;br&gt;&#xA;इति ते कथितं देवि भूयः श्रोतुं किमिच्छसि ॥ ॥&#x9;037c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/222/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/222/</guid>
      <description>&lt;p&gt;अध्यायः 222&lt;/p&gt;&#xA;&lt;p&gt;महेश्वरेणोमां प्रति स्त्रीणां पुंश्चलीत्वादिदोषहेतुभूतदुष्कर्मकथनम् ॥ 1 ॥ तथा प्राणिसाधारण्येन दास्यादिप्रयोजकदुष्कर्मकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश शूलपाणे वृषध्वज ।&#x9;001a&lt;br&gt;&#xA;पुंश्चल्य इव या स्त्रीषु नीचवृत्तिरताः स्मृताः ।&#x9;001c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;001e&lt;br&gt;&#xA;महेश्वर उवाच ।&#x9;002&lt;br&gt;&#xA;याः पुरा मनुजा देवि बुद्धिमोहसमन्विताः ।&#x9;002a&lt;br&gt;&#xA;कामरागसमायुक्ताः पतीनतिचरन्ति वै ॥&#x9;002c&lt;br&gt;&#xA;प्रतिकूलपरा यास्तु पतीन्प्रति यथा तथा ।&#x9;003a&lt;br&gt;&#xA;शौचं लज्जां तु विस्मृत्य यथेष्टपरिचारणाः ॥&#x9;003c&lt;br&gt;&#xA;एवंयुक्तसमाचारा यमलोके सुदण्डिताः ।&#x9;004a&lt;br&gt;&#xA;यदि वै मानुषं जन्म लभेरंस्तास्तथाविधाः ।&#x9;004c&lt;br&gt;&#xA;बहुसाधारणा एव पुंश्चल्यश्च भवन्ति ताः ॥&#x9;004e&lt;br&gt;&#xA;पौश्चल्यं यत्तु तद्वृत्तं स्त्रीणां कष्टतमं स्मृतम् ।&#x9;005a&lt;br&gt;&#xA;ततःप्रभृति ता देवि पतन्त्येव न संशयः ॥&#x9;005c&lt;br&gt;&#xA;शोचन्ति चेत्तु तद्वृत्तं मनसा हितमाप्नुयुः ॥&#x9;006ac&lt;br&gt;&#xA;उमोवाच ।&#x9;007&lt;br&gt;&#xA;भगवन्देवदेवेश प्रमदा विधवा भृशम् ।&#x9;007a&lt;br&gt;&#xA;दृश्यन्ते मानुषा लोके सर्वकल्याणवर्जिताः ।&#x9;007c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;007e&lt;br&gt;&#xA;महेश्वर उवाच ।&#x9;008&lt;br&gt;&#xA;याः पुरा मनुजा देवि बुद्धिमोहसमन्विताः ।&#x9;008a&lt;br&gt;&#xA;कुटुम्बं तत्र वै पत्युर्नाशयन्ति वृथा तथा ॥&#x9;008c&lt;br&gt;&#xA;विषदाश्चाग्निदाश्चैव पतीन्प्रति सुनिर्दयाः ।&#x9;009a&lt;br&gt;&#xA;अन्यासां हि पतीन्यान्ति स्वपतिद्वेषकारणात् ॥&#x9;009c&lt;br&gt;&#xA;एवं युक्तसमाचारा यमलोके सुदण्डिताः ।&#x9;010a&lt;br&gt;&#xA;निरयस्थाश्चिरं कालं कथञ्चित्प्राप्य मानुषम् ।&#x9;010c&lt;br&gt;&#xA;तत्र ता भोगरहिता विधवास्तु भवन्ति वै ॥&#x9;010e&lt;br&gt;&#xA;उमोवाच ।&#x9;011&lt;br&gt;&#xA;भगवन्प्रमदा लोके पत्यौ ज्ञातिषु सत्सु च ।&#x9;011a&lt;br&gt;&#xA;लिङ्गिन्यः सम्प्रदृश्यन्ते पाषण्डं मतमाश्रिताः ।&#x9;011c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;011e&lt;br&gt;&#xA;महेश्वर उवाच ।&#x9;012&lt;br&gt;&#xA;याः पुरा भावदोषेणि लोभमोहसमन्विताः ।&#x9;012a&lt;br&gt;&#xA;परद्रव्यपरा लोभात्परेषां द्रव्यहारकाः ॥&#x9;012c&lt;br&gt;&#xA;अभ्यसूयापरा यास्तु सपत्नीनां प्रदूषकाः ।&#x9;013a&lt;br&gt;&#xA;ईर्ष्यापराः कोपनाश्च बन्धूनां विफलाः सदा ॥&#x9;013c&lt;br&gt;&#xA;एवंयुक्तसमाचाराः पुनर्जन्मनि ताः स्त्रियः ।&#x9;014a&lt;br&gt;&#xA;अलक्षणसमायुक्ताः पाषण्डं धर्ममाश्रिताः ।&#x9;014c&lt;br&gt;&#xA;स्त्रियः प्रव्राजशीलाश्च भवन्त्येव न संशयः ॥&#x9;014e&lt;br&gt;&#xA;उमोवाच ।&#x9;015&lt;br&gt;&#xA;भगवन्मानुषाः केचित्कारुवृत्तिसमाश्रिताः ।&#x9;015a&lt;br&gt;&#xA;प्रदृश्यन्ते मनुष्येषु नीचकर्मरतास्तथा ।&#x9;015c&lt;br&gt;&#xA;केन कर्मविपाकेन तन्मे शंसितुमर्हति ॥&#x9;0015e&lt;br&gt;&#xA;महेश्वर उवाच ।&#x9;016&lt;br&gt;&#xA;ये पुरा मनुजा देवि स्तब्धमानयुता भृशम् ।&#x9;016a&lt;br&gt;&#xA;दर्पाहङ्कारसंयुक्ताः केवलात्मपरायणाः ॥&#x9;016c&lt;br&gt;&#xA;तादृशा मानुषा देवि पुनर्जन्मनि शोभने ।&#x9;017a&lt;br&gt;&#xA;कारवो नटगन्धर्वाः सम्भवन्ति यथा तथा ॥&#x9;017c&lt;br&gt;&#xA;नापिता बन्दिनश्चैव तथा वैतालिकाः प्रिये ।&#x9;018a&lt;br&gt;&#xA;एवम्भूतास्त्वधोवृत्तिं जीवन्त्याश्रित्य मानवाः ॥&#x9;018c&lt;br&gt;&#xA;परप्रसाधनकरास्ते परैः कृतवेतनाः ।&#x9;019a&lt;br&gt;&#xA;परावमानस्य फलं भुञ्जते पौर्वदैहिकम् ॥&#x9;019c&lt;br&gt;&#xA;उमोवाच ।&#x9;020&lt;br&gt;&#xA;भगवन्देवदेवेश मानुषेष्वेव केचन ।&#x9;020a&lt;br&gt;&#xA;दासभूताः प्रदृश्यन्ते सर्वकर्मपरा भृशम् ॥&#x9;020c&lt;br&gt;&#xA;आघातभर्त्सनसहाः पीड्यमानाश्च सर्वशः ।&#x9;021a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;021c&lt;br&gt;&#xA;महेश्वर उवाच ।&#x9;022&lt;br&gt;&#xA;तदहं ते प्रवक्ष्यामि शृणु कल्याणि कारणम् ॥&#x9;022ac&lt;br&gt;&#xA;ये पुरा मनुजा देवि परेषां वित्तहारकाः ।&#x9;023a&lt;br&gt;&#xA;ऋणवृद्धिकरं कृष्या न्यासदत्तं तथैव च ॥&#x9;023c&lt;br&gt;&#xA;निक्षेपकारणाद्दत्तपरद्रव्यापहारिणः ।&#x9;024a&lt;br&gt;&#xA;प्रमादाद्विस्मृतं नष्टं परेषां धनहारकाः ॥&#x9;024c&lt;br&gt;&#xA;वधबन्धपरिक्लेशैर्दासत्वं कुर्वते परान् ।&#x9;025a&lt;br&gt;&#xA;तादृशा मरणं प्राप्ता दण्डिता यमशासनैः ॥&#x9;025c&lt;br&gt;&#xA;कथञ्चित्प्राप्य मानुष्यं तत्र ते देवि सर्वथा ।&#x9;026a&lt;br&gt;&#xA;दासभूता भविष्यन्ति जन्मप्रभृति मानवाः ॥&#x9;026c&lt;br&gt;&#xA;तेषां कर्माणि कुर्वन्ति येषां ते धनहारकाः ।&#x9;027a&lt;br&gt;&#xA;आसमाप्तेः स्वपापस्य कुर्वन्तीति विनिश्चयः ॥&#x9;027c&lt;br&gt;&#xA;पशुभूतास्तथा चान्ये भवन्ति धनहारकाः ।&#x9;028a&lt;br&gt;&#xA;तत्तथा क्षीयते कर्म तेषां पूर्वापराधजम् ।&#x9;028c&lt;br&gt;&#xA;अतोऽन्यथा न तच्छक्यं कर्म भोक्तुं सुरासुरैः ॥&#x9;028e&lt;br&gt;&#xA;किन्तु मोक्षविधिस्तेषां सर्वता तत्प्रसादनम् ।&#x9;029a&lt;br&gt;&#xA;अयथावन्मोक्षकामः पुनर्जन्मनि चेष्यते ॥&#x9;029c&lt;br&gt;&#xA;मोक्षकामी यथान्यायं कुर्वन्कर्माणि सर्वशः ।&#x9;030a&lt;br&gt;&#xA;भर्तुः प्रसादमाकाङ्क्षेदायासान्सर्वथा सहन् ॥&#x9;030c&lt;br&gt;&#xA;प्रीतिपूर्वं तु यो भर्त्रा मुक्तो मुक्तः स्वपापतः ।&#x9;031a&lt;br&gt;&#xA;तथाभूतान्कर्मकरान्सदा सन्तोषयेत्पतिः ॥&#x9;031c&lt;br&gt;&#xA;यथार्हं कारयेत्कर्म दण्डकारणतः क्षिपेत् ।&#x9;032a&lt;br&gt;&#xA;वृद्धान्बालांस्तथा क्षीणान्पालयन्धर्ममाप्नुयात् ॥&#x9;032c&lt;br&gt;&#xA;इति ते कथितं देवि भूयः श्रोतुं किमिच्छसि ॥ ॥&#x9;033ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/223/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/223/</guid>
      <description>&lt;p&gt;अध्यायः 223&lt;/p&gt;&#xA;&lt;p&gt;परमेश्वरेण पार्वतीं प्रति प्राणिनां चण्डालत्वदरिद्रत्वादिप्रापकदुष्कर्मप्रतिपादनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्मानुषेष्वेव मानुषाः समदर्शनाः ।&#x9;001a&lt;br&gt;&#xA;चण्डाला इव दृश्यन्ते स्पर्शमात्रविदूषिताः ॥&#x9;001c&lt;br&gt;&#xA;नीचकर्मरता देव सर्वेषां मलहारकाः ।&#x9;002a&lt;br&gt;&#xA;दुर्गताः क्लेशभूयिष्ठा विरूपा दुष्टचेतसः ।&#x9;002c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;002e&lt;br&gt;&#xA;महेश्वर उवाच ।&#x9;003&lt;br&gt;&#xA;तदहं ते प्रवक्ष्यामि तदेकाग्रमनाः शृणु ॥&#x9;003ac&lt;br&gt;&#xA;ये पुरा मनुजा देवि अतिमानयुता भृशम् ।&#x9;004a&lt;br&gt;&#xA;आत्मसम्भावनायुक्ताः स्तब्धा दर्पसमन्विताः ॥&#x9;004c&lt;br&gt;&#xA;प्रणामं तु न कुर्वन्ति गुरूणामपि पामराः ।&#x9;005a&lt;br&gt;&#xA;ये स्वधर्मार्पणं कार्यमतिमानान्न कुर्वते ॥&#x9;005c&lt;br&gt;&#xA;ऋद्धियोगात्परान्नित्यमवमन्यन्ति मानवान् ।&#x9;006a&#x9;परान्सन्नामयन्त्येव आज्ञयात्मनि ये बलात् ।006c&lt;br&gt;&#xA;पानपाः सर्वभक्षाश्च परुषाः कटुका नराः ॥&#x9;006e&lt;br&gt;&#xA;एवंयुक्तसमाचारा दण्डिता यमशासनैः ।&#x9;007a&lt;br&gt;&#xA;कथञ्चित्प्राप्य मानुष्यं चण्डालाः सम्भवन्ति ते ॥&#x9;007c&lt;br&gt;&#xA;नीचकर्मरताश्चैव सर्वेषां मलहारकाः ।&#x9;008a&lt;br&gt;&#xA;परेषां वन्दनपरास्ते भवन्त्येव मानिनः ॥&#x9;008c&lt;br&gt;&#xA;विरूपाः पापयोनिस्थाः स्पर्शनादिविवर्जिताः ।&#x9;009a&lt;br&gt;&#xA;कुवृत्तिमुपजीवन्ति भुत्वा ते रजकादयः ।&#x9;009c&lt;br&gt;&#xA;पुराऽतिमानदोषात्तु भुञ्जते स्वकृतं फलम् ॥&#x9;009e&lt;br&gt;&#xA;तानप्यवस्ताकृपणांश्चण्डालानपि बुद्धिमान् ।&#x9;010a&lt;br&gt;&#xA;न च निन्देन्नापि कुप्येद्भुञ्जते स्वकृतं फलम् ।&#x9;010c&lt;br&gt;&#xA;चण्डाला अपि तां जातिं शोचन्तः शुद्धिमाप्नुयुः ॥&#x9;010e&lt;br&gt;&#xA;उमोवाच ।&#x9;011&lt;br&gt;&#xA;भगवन्मानुषाः केचिदाशापाशशतैर्वृताः ।&#x9;011a&lt;br&gt;&#xA;परेषां द्वारि तिष्ठन्ति प्रतिषिद्धाः प्रवेशने ॥&#x9;011c&lt;br&gt;&#xA;द्रष्टुं ज्ञापयितुं चैव न लभन्ते च यत्नतः ।&#x9;012a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;012c&lt;br&gt;&#xA;महेश्वर उवाच ।&#x9;013&lt;br&gt;&#xA;ये पुरा मानुषा देवि ऐश्वर्यस्थानसंयुताः ।&#x9;013a&lt;br&gt;&#xA;संवादं तु न कुर्वन्ति परैरैश्वर्यमोहिताः ॥&#x9;013c&lt;br&gt;&#xA;द्वाराणि न ददत्येव लोभमोहादिभिर्वृताः ।&#x9;014a&lt;br&gt;&#xA;अवस्थामोहसंयुक्ताः स्वार्थमात्रपरायणाः ॥&#x9;014c&lt;br&gt;&#xA;सर्वभोगयुता वाऽपि सर्वेषां निष्फला भृशम् ।&#x9;015a&lt;br&gt;&#xA;अपि शक्ता न कुर्युस्ते परानुग्रहकारणात् ॥&#x9;015c&lt;br&gt;&#xA;निर्दयाश्चैव निर्द्वारा भोगैश्वर्यगतिं प्रति ।&#x9;016a&lt;br&gt;&#xA;एवं युक्तसमाचाराः पुनर्जन्मनि शोभने ॥&#x9;016c&lt;br&gt;&#xA;यदि चेन्मानुषं जन्म लभेरंस्ते तथाविधाः ।&#x9;017a&lt;br&gt;&#xA;दुर्गता दुरवस्थाश्च कर्मव्याक्षेपसंयुताः ॥&#x9;017c&lt;br&gt;&#xA;अभिधावन्ति ते सर्वे तमर्थमभिवेदिनः ।&#x9;018a&lt;br&gt;&#xA;राज्ञां वा राजमात्राणां द्वारि तिष्ठन्ति वारिताः ॥&#x9;018c&lt;br&gt;&#xA;कर्म विज्ञापितुं द्रष्टुं न लभन्ते कथञ्चन ।&#x9;019a&lt;br&gt;&#xA;प्रवेष्टुमपि ते द्वारं बहिस्तिष्ठन्ति काङ्क्षया ॥&#x9;019c&lt;br&gt;&#xA;उमोवाच ।&#x9;020&lt;br&gt;&#xA;भगवन्मानुषाः केचिन्मनुष्येषु बहुष्वपि ।&#x9;020a&lt;br&gt;&#xA;सहसा नष्टसर्वस्वा भ्रष्टकोशपरिग्रहाः ॥&#x9;020c&lt;br&gt;&#xA;दृश्यन्ते मानुषाः केचिद्राजचोरोदकादिभिः ।&#x9;021a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;021c&lt;br&gt;&#xA;महेश्वर उवाच ।&#x9;022&lt;br&gt;&#xA;ये पुरा मानुषा देवि आसुरं भावमाश्रिताः ।&#x9;022a&lt;br&gt;&#xA;परेषां वृत्तिनाशं तु कुर्वते द्वेषलोभतः ॥&#x9;022c&lt;br&gt;&#xA;उत्कोचनपराश्चैव पिशुनाश्च तथाविधाः ।&#x9;023a&lt;br&gt;&#xA;परद्रव्यहरा घोराश्चौर्याद्वाऽन्येन कर्मणा ॥&#x9;023c&lt;br&gt;&#xA;निर्दया निरनुक्रोशाः परेषां वृत्तिनाशकाः ।&#x9;024a&lt;br&gt;&#xA;नास्तिकाऽनृतभूयिष्ठाः परद्रव्यापहारिणः ॥&#x9;024c&lt;br&gt;&#xA;एवंयुक्तसमाचारा दण्डिता यमशासनैः ।&#x9;025a&lt;br&gt;&#xA;निरयस्थाश्चिरं कालं तत्र दुःखसमन्विताः ॥&#x9;025c&lt;br&gt;&#xA;यदि चेन्मानुषं जन्म लभेरंस्ते तथाविधाः ।&#x9;026a&lt;br&gt;&#xA;तत्रस्थाः प्राप्नुवन्त्येव सहसा द्रव्यवाशनम् ॥&#x9;026c&lt;br&gt;&#xA;कष्टं तत्प्राप्नुवन्त्येव कारणाकारणादपि ।&#x9;027a&lt;br&gt;&#xA;नाशं विनाशं द्रव्याणामुपघातं च सर्वशः ॥&#x9;027c&lt;br&gt;&#xA;उमोवाच ।&#x9;028&lt;br&gt;&#xA;भगवन्मानुषाः केचिद्बान्धवैः सहसा पृथक् ।&#x9;028a&lt;br&gt;&#xA;कारणादेव सहसा सर्वेषां प्राणनाशनम् ॥&#x9;028c&lt;br&gt;&#xA;शस्त्रेण वाऽन्यथा वाऽपि प्राप्नुवन्ति वधं नराः ।&#x9;029a&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;029c&lt;br&gt;&#xA;महेश्वर उवाच ।&#x9;030&lt;br&gt;&#xA;ये पुरा मनुजा देवि घोरकर्मरतानृताः ।&#x9;030a&lt;br&gt;&#xA;आसुराः प्रायशो मूर्खाः प्राणिहिंसाप्रिया भृशं ॥&#x9;030c&lt;br&gt;&#xA;निर्दयाः प्राणिहिंसायां तथा प्राणिविघातकाः ।&#x9;031a&lt;br&gt;&#xA;विश्वस्तघातकाश्चैव तथा सुप्तविघातकाः ।&#x9;031c&lt;br&gt;&#xA;प्रायशोऽनृतभूयिष्ठा नास्तिका मांसभोजनाः ॥&#x9;031e&lt;br&gt;&#xA;एवंयुक्तसमाचाराः कालधर्मं गताः पुनः ।&#x9;032a&lt;br&gt;&#xA;दण्डिता यमदण्डेन निरयस्थाश्चिरं प्रिये ॥&#x9;032c&lt;br&gt;&#xA;तिर्यग्योनिं पुनः प्राप्य तत्र दुःखपरिक्षयात् ।&#x9;033a&lt;br&gt;&#xA;यदि चेन्मानुषं जन्म लभेरंस्ते तथाविधाः ।&#x9;033c&lt;br&gt;&#xA;तत्र ते प्राप्नुवन्त्येव वधबन्धान्यथा तथा ॥&#x9;033e&lt;br&gt;&#xA;आढ्या वा दुर्गता वाऽपि भुञ्जते स्वकृतं फलम् ।&#x9;034a&lt;br&gt;&#xA;सुप्ता मत्ताश्च विश्वस्तास्तथा ते प्राप्नुवन्त्युत ॥&#x9;034c&lt;br&gt;&#xA;प्राणवाधकृतं दुःखं बान्धवैः सहसा पृथक् ।&#x9;035a&lt;br&gt;&#xA;पुत्रदारविनाशं वा शस्त्रेणान्येन वा वधम् ॥&#x9;035c&lt;br&gt;&#xA;उमोवाच ।&#x9;036&lt;br&gt;&#xA;भगवन्मानुषाः केचिद्राजनीतिविशारदैः ।&#x9;036a&lt;br&gt;&#xA;दण्ड्यन्ते मानुषे लोके मानुषाः सर्वतोभयाः ।&#x9;036c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;036e&lt;br&gt;&#xA;महेश्वर उवाच ।&#x9;037&lt;br&gt;&#xA;ये पुरा मनुजा देवि मानुषांश्चेतराणि वा ।&#x9;037a&lt;br&gt;&#xA;क्लिष्टघातेन निघ्नन्ति प्राणान्प्राणिषु निर्दयाः ।&#x9;037c&lt;br&gt;&#xA;आसुरा घोरकर्माणः क्रूरदण्डवधप्रियाः ॥&#x9;037e&lt;br&gt;&#xA;ये दण्डयन्त्यदण्ड्यांश्च राजानः कोपमोहिताः ।&#x9;038a&lt;br&gt;&#xA;हिंसाहङ्कारपरुषा मांसादा नास्तिकाशुभाः ॥&#x9;038c&lt;br&gt;&#xA;केचित्स्त्रीपुरुषघ्नाश्च गुरुघ्नाश्च तथा प्रिये ।&#x9;039a&lt;br&gt;&#xA;एवंयुक्तसमाचारा प्राणिधर्मं गताः पुनः ॥&#x9;039c&lt;br&gt;&#xA;दण्डिता यमदण्डेन निरयस्थाश्चिरं प्रिये ।&#x9;040a&lt;br&gt;&#xA;पूर्वजन्मकृतं कर्म भुञ्जते तदिह प्रजाः ॥&#x9;040c&lt;br&gt;&#xA;इहैव यत्कर्म कृतं तत्परत्र फलत्युत ।&#x9;041a&lt;br&gt;&#xA;एषा व्यवस्थितिर्देवि मानुषेष्वेव दृश्यते ॥&#x9;041c&lt;br&gt;&#xA;न चर्षीणां न देवानाममृतत्वात्तपोबलात् ।&#x9;042a&lt;br&gt;&#xA;तैरेकेन शरीरेण भुज्यते कर्मणः फलम् ॥&#x9;042c&lt;br&gt;&#xA;न तथा मानुषाणां स्यादन्तर्धाय भवेद्धि तत् ॥&#x9;043ac&lt;br&gt;&#xA;उमोवाच ।&#x9;044&lt;br&gt;&#xA;किमर्थं मानुषा लोके दण्ड्यन्ते पृथिवीश्वरैः ।&#x9;044a&lt;br&gt;&#xA;कृतापराधमुद्दिश्य हन्ता हर्ताऽयमित्युत ॥&#x9;044c&lt;br&gt;&#xA;पुत्रार्थी पुत्रकामेष्ट्या इहैव लभते सुतान् ।&#x9;045a&lt;br&gt;&#xA;तैरेव हि शरीरेण भुञ्जन्ते कर्मणां फलम् ॥&#x9;045c&lt;br&gt;&#xA;दृश्यन्ते मानुषे लोके तद्भवान्नानुमन्यते ।&#x9;046a&lt;br&gt;&#xA;एतन्मे संशयस्थानं तन्मे त्वं छेत्तुमर्हसि ॥&#x9;046c&lt;br&gt;&#xA;महेश्वर उवाच ।&#x9;047&lt;br&gt;&#xA;स्थाने संशयितं देवि तत्त्वं शृणु समाहिता ।&#x9;047a&lt;br&gt;&#xA;कर्म कर्मफलं चेति युगपद्भुवि नेष्यते ॥&#x9;047c&lt;br&gt;&#xA;ये त्वयाऽभिहिता देवि हन्ता हर्ताऽयमित्यपि ।&#x9;048a&lt;br&gt;&#xA;तेषां तत्पूर्वकं कर्म दण्ड्यते यत्र राजभिः ॥&#x9;048c&lt;br&gt;&#xA;देवि कर्म कृतं चैषां हेतुर्भवति शासने ।&#x9;049a&lt;br&gt;&#xA;अपराधापरेशेन राजा दण्डयति प्रजाः ॥&#x9;049c&lt;br&gt;&#xA;इह लोके व्यवस्थार्थं राजभिर्दण्डनं स्मृतम् ।&#x9;050a&lt;br&gt;&#xA;उद्वेजनार्थं शेषाणामपराधं तमुद्दिशन् ॥&#x9;050c&lt;br&gt;&#xA;पुराकृतफलं दण्डो दण्ड्यमानस्य तद्ध्रुवम् ।&#x9;051a&lt;br&gt;&#xA;प्रागेव च मया प्रोक्तं तत्र निःसंशया भव ॥&#x9;051c&lt;br&gt;&#xA;उमोवाच ।&#x9;052&lt;br&gt;&#xA;भगवन्भुवि मर्त्यानां दण्डितानां नरेश्वरैः ।&#x9;052a&lt;br&gt;&#xA;दण्डेनैव तु तेनेह पापनाशो भवेन्न वा ।&#x9;052c&lt;br&gt;&#xA;एतन्मया संशयितं तद्भवांश्छेत्तुमर्हति ॥&#x9;052e&lt;br&gt;&#xA;महेश्वर उवाच ।&#x9;053&lt;br&gt;&#xA;स्थाने संशयितं देवि शृणु तत्वं समाहिता ॥&#x9;053ac&lt;br&gt;&#xA;ये नृपैर्दण्डिता भूमावपराधापदेशतः ।&#x9;054a&lt;br&gt;&#xA;यमलोके न दण्ड्यन्ते तत्र ते यमदण्डनैः ॥&#x9;054c&lt;br&gt;&#xA;अदण्डिता वा ये मिथ्या मिथ्या वा दण्डिता भुवि ।&#x9;055a&lt;br&gt;&#xA;तान्यमो दण्डयत्येव स हि वेद कृताकृतम् ।&#x9;055c&lt;br&gt;&#xA;नातिक्रमेद्यमं कश्चित्कर्म कृत्वेह मानुषः ॥&#x9;055e&lt;br&gt;&#xA;राजा यमश्च कुर्वाते दण्डमात्रं तु शोभने ।&#x9;056a&lt;br&gt;&#xA;उभाभ्यां यमराजभ्यां दण्डितोऽदण्डितोपि वा ।&#x9;056c&lt;br&gt;&#xA;पश्चात्कर्मफलं भुङ्क्ते नरके मानुषेषु वा ॥&#x9;056e&lt;br&gt;&#xA;नास्ति कर्मफलच्छेत्ता कश्चिल्लोकत्रयेऽपि च ।&#x9;057a&lt;br&gt;&#xA;इति ते कथितं सर्वं निर्विशङ्का भव प्रिये ॥&#x9;057c&lt;br&gt;&#xA;उमोवाच ।&#x9;058&lt;br&gt;&#xA;किमर्थं दुष्कृतं कृत्वा मानुषा भुवि नित्यशः ।&#x9;058a&lt;br&gt;&#xA;पुनस्तत्कर्मनाशाय प्रायश्चित्तानि कुर्वते ॥&#x9;058c&lt;br&gt;&#xA;सर्वपापहरं चेति हयमेधं वदन्ति च ।&#x9;059a&lt;br&gt;&#xA;प्रायश्चित्तानि चान्यानि पापनाशाय कुर्वते ।&#x9;059c&lt;br&gt;&#xA;तस्मान्मया संशयितं त्वं तच्छेत्तुमिहार्हसि ॥&#x9;059e&lt;br&gt;&#xA;महेश्वर उवाच ।&#x9;060&lt;br&gt;&#xA;स्थाने संशयितं देवि शृणु तत्वं समाहिता ।&#x9;060a&lt;br&gt;&#xA;संशयो हि महानेव पूर्वेषां च मनीषिणाम् ॥&#x9;060c&lt;br&gt;&#xA;द्विधा तु क्रियते पापं सद्भिश्चासद्भिरेव च ।&#x9;061a&lt;br&gt;&#xA;अभिसन्धाय वा नित्यमन्यथा वा यदृच्छया ॥&#x9;061c&lt;br&gt;&#xA;केवलं चाभिसन्धाय संरम्भाच्च करोति यत् ।&#x9;062a&lt;br&gt;&#xA;कर्मणस्तस्य नाशस्तु न कथञ्चन विद्यते ॥&#x9;062c&lt;br&gt;&#xA;अभिसन्धिकृतस्यैव नैव नाशोस्ति कर्मणः ।&#x9;063a&lt;br&gt;&#xA;अश्वमेधसहस्रैश्च प्रायश्चित्तशतैरपि ॥&#x9;063c&lt;br&gt;&#xA;अन्यथा यत्कृतं पापं प्रमादाद्वा यदृच्छया ।&#x9;064a&lt;br&gt;&#xA;प्रायश्चित्ताश्वमेधाभ्यां श्रेयसा तत्प्रणश्यति ॥&#x9;064c&lt;br&gt;&#xA;लोकसंव्यवहारार्थं प्रायश्चित्तादिरिष्यते ।&#x9;065a&lt;br&gt;&#xA;विद्ध्येवं पापके कार्ये निर्विशङ्का भव प्रिये ॥&#x9;065c&lt;br&gt;&#xA;इति ते कथितं देवि भूयः श्रोतुं किमिच्छसि ॥&#x9;066ac&lt;br&gt;&#xA;उमोवाच ।&#x9;067&lt;br&gt;&#xA;भगवन्देवदेवेश मानुषाश्चेतरा अपि ।&#x9;067a&lt;br&gt;&#xA;म्रियन्ते मानुषा लोके कारणाकारणादपि ।&#x9;067c&lt;br&gt;&#xA;केन कर्मविपाकेन तन्मे शंसितुमर्हसि ॥&#x9;067e&lt;br&gt;&#xA;महेश्वर उवाच ।&#x9;068&lt;br&gt;&#xA;ये पुरा मनुजा देवि कारणाकारणादपि ।&#x9;068a&lt;br&gt;&#xA;यथाऽसुभिर्वियुज्यन्ते प्राणिनः प्राणिनिर्दर्यैः ॥&#x9;068c&lt;br&gt;&#xA;तथैव ते प्राप्नुवन्ति यथैवात्मकृतं फलम् ।&#x9;069a&lt;br&gt;&#xA;विषदास्तु विषेणैव शस्त्रैः शस्त्रेण घातकाः ॥&#x9;069c&lt;br&gt;&#xA;एवमेव यथा लोके मानुषान्घ्नन्ति मानुषाः ।&#x9;070a&lt;br&gt;&#xA;कारणेनैव तेनाथ तता स्वप्राणनाशनम् ।&#x9;070c&lt;br&gt;&#xA;प्राप्नुवन्ति पुनर्देवि नास्ति तत्र विचारणा ॥&#x9;070e&lt;br&gt;&#xA;इति ते कथितं सर्वं कर्मपाकफलं प्रिये ।&#x9;071a&lt;br&gt;&#xA;भूयस्तव समासेन कथयिष्यामि तच्छृणु ॥&#x9;071c&lt;br&gt;&#xA;सत्यप्रमाणकरणान्नित्यमव्यभिचारि च ।&#x9;072a&lt;br&gt;&#xA;यैः पुरा मनुजैर्देवि यस्मिन्काले यथा कृतम् ॥&#x9;072c&lt;br&gt;&#xA;येनैव कारणेनापि कर्म यत्तु शुभाशुभम् ।&#x9;073a&lt;br&gt;&#xA;तस्मिन्काले तथा देवि कारणेनैव तेन तु ॥&#x9;073c&lt;br&gt;&#xA;प्राप्नुवन्ति नराः प्रेत्य निःसन्देहं शुभाशुभम् ।&#x9;074a&lt;br&gt;&#xA;इति सत्यं प्रजानीहि लोके तत्र विधिं प्रति ॥&#x9;074c&lt;br&gt;&#xA;कर्मकर्ता नरो भोक्ता स नास्ति दिवि वा भुवि ।&#x9;075a&lt;br&gt;&#xA;न शक्यं कर्म चाभोक्तुं सदेवासुरमानुषैः ॥&#x9;075c&lt;br&gt;&#xA;कर्मणा ग्रथितो लोक आदिप्रभृति वर्तते ।&#x9;076a&lt;br&gt;&#xA;एतदुद्देशतः प्रोक्तं कर्मपाकफलं प्रति ॥&#x9;076c&lt;br&gt;&#xA;यदन्यच्च मया नोक्तं यस्मिंस्ते कर्मसङ्ग्रहे ।&#x9;077a&lt;br&gt;&#xA;बुद्धितर्केण तत्सर्वं तथा वेदितुमर्हसि ।&#x9;077c&lt;br&gt;&#xA;कथितं श्रोतुकामाया भूयः श्रोतुं किमिच्छसि ॥ ॥&#x9;077e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/224/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/224/</guid>
      <description>&lt;p&gt;अध्यायः 224&lt;/p&gt;&#xA;&lt;p&gt;परमेश्वरेण पार्वतीम्प्रति मर्त्यामर्त्यानां शरीरभेदाभेदेन कर्मफलभोगोक्तिः ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश लोकपालनमस्कृत ।&#x9;001a&lt;br&gt;&#xA;प्रसादात्ते महादेव श्रुता मे कर्मणां गतिः ॥&#x9;001c&lt;br&gt;&#xA;सङ्गृहीतं च तत्सर्वं तत्वतोऽमृतसन्निभम् ।&#x9;002a&lt;br&gt;&#xA;कर्मणा ग्रथितं सर्वमिति वेद शुभाशुभम् ॥&#x9;002c&lt;br&gt;&#xA;गोवत्सवच्च जननीं निम्नं सलिलवत्तथा ।&#x9;003a&lt;br&gt;&#xA;कर्तारं स्वकृतं कर्म नित्यं तदनुधावति ॥&#x9;003c&lt;br&gt;&#xA;कृतस्य कर्मणश्चेह नाशो नास्तीति निश्चयः ।&#x9;004a&lt;br&gt;&#xA;अशुभस्य शुभस्यापि तदप्युपगतं मया ॥&#x9;004c&lt;br&gt;&#xA;भूय एव महादेव वरद प्रीतिवर्धन ।&#x9;005a&lt;br&gt;&#xA;कर्मणां गतिमाश्रित्य संशयान्मोक्तुमर्हसि ॥&#x9;005c&lt;br&gt;&#xA;महेश्वर उवाच ।&#x9;006&lt;br&gt;&#xA;यत्ते विवक्षितं देवि गुह्यमप्यसितेक्षणे ।&#x9;006a&lt;br&gt;&#xA;तत्सर्वं निर्विशङ्का त्वं पृच्छ मां शुभलक्षणे ॥&#x9;006c&lt;br&gt;&#xA;उमोवाच ।&#x9;007&lt;br&gt;&#xA;एवं व्यवस्थिते लोके कर्मणां वृषभध्वज ।&#x9;007a&lt;br&gt;&#xA;कृत्वा तत्पुरुषः कर्म शुभं वा यदि वेतरत् ॥&#x9;007c&lt;br&gt;&#xA;कर्मणः सुकृतस्येह कदा भुङ्क्ते फलं पुनः ।&#x9;008a&lt;br&gt;&#xA;इह वा प्रेत्य वा देव तन्मे शंसितुमर्हसि ॥&#x9;008c&lt;br&gt;&#xA;महेश्वर उवाच ।&#x9;009&lt;br&gt;&#xA;स्थाने संशयितं देवि तद्धि गुह्यतमं नृषु ।&#x9;009a&lt;br&gt;&#xA;त्वत्प्रियार्थं प्रवक्ष्यामि देवि गुह्यं शुभानने ॥&#x9;009c&lt;br&gt;&#xA;पूर्वदेहकृतं कर्म भुञ्जते तदिह प्रजाः ।&#x9;010a&lt;br&gt;&#xA;इहैव यत्कृतं पुंसां तत्परत्र फलिष्यते ।&#x9;010c&lt;br&gt;&#xA;एषा व्यवस्थितिर्देवि मानुषेष्वेव दृश्यते ॥&#x9;010e&lt;br&gt;&#xA;देवानामसुराणां च अमरत्वात्तपोबलात् ।&#x9;011a&lt;br&gt;&#xA;एकेनैव शरीरेण भुज्यते कर्मणां फलम् ।&#x9;011c&lt;br&gt;&#xA;मानुषैर्न तथा देवि अन्तरं त्वेतदिष्यते ॥ ॥&#x9;011e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/225/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/225/</guid>
      <description>&lt;p&gt;अध्यायः 225&lt;/p&gt;&#xA;&lt;p&gt;पार्वत्या परमेश्वरं प्रति प्राणिनां शुभाशुभफलयोर्मध्ये कस्य पूर्वोपभोग इति प्रश्नः ॥ 1 ॥ परमेश्वरेण तां प्रति सदृष्टान्तप्रदर्शनं तयोर्यौगपद्येनोपभोगकथनम् ॥ 2 ॥ तथा पूर्वकर्मणामल्पायुष्ट्वादिकारणत्वाभिधानम् ॥ 3 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्भगनेत्रघ्न मानुषाणां विचेष्टितम् ।&#x9;001a&lt;br&gt;&#xA;सर्वमात्मकृतं चेति श्रुतं मे भगवन्मतम् ॥&#x9;001c&lt;br&gt;&#xA;लोके ग्रहकृतं सर्वं मत्वा कर्म शुभाशुभम् ।&#x9;002a&lt;br&gt;&#xA;तदेव ग्रहनक्षत्रं प्रायशः पर्युपासते ।&#x9;002c&lt;br&gt;&#xA;एष मे संशयो देव तं मे त्वं छेत्तुमर्हसि ॥&#x9;002e&lt;br&gt;&#xA;महेश्वर उवाच ।&#x9;003&lt;br&gt;&#xA;स्थाने संशयितं देवि शृणु तत्वविनिश्चयम् ॥&#x9;003ac&lt;br&gt;&#xA;नक्षत्राणि ग्रहाश्चैव शुभाशुभनिवेदकाः ।&#x9;004a&lt;br&gt;&#xA;मानवानां महाभागे न तु कर्मकराः स्वयम् ॥&#x9;004c&lt;br&gt;&#xA;प्रजानां तु हितार्थाय शुभाशुभविधिं प्रति ।&#x9;005a&lt;br&gt;&#xA;अनागतमतिक्रान्तं ज्योतिश्चक्रेण बोध्यते ॥&#x9;005c&lt;br&gt;&#xA;किन्तु तत्र शुभं कर्म सुग्रहैस्तु निवेद्यते ।&#x9;006a&lt;br&gt;&#xA;दुष्कृतस्याशुभैरेव समावायो भवेदिति ॥&#x9;006c&lt;br&gt;&#xA;तस्मात्तु ग्रहवैषम्ये विषमं कुरुते जनः ।&#x9;007a&lt;br&gt;&#xA;ग्रहसाम्ये शुभं कुर्याज्ज्ञात्वाऽऽत्मानं तथा कृतम् ॥&#x9;007c&lt;br&gt;&#xA;केवलं ग्रहनक्षत्रं न करोति शुभाशुभम् ।&#x9;008a&lt;br&gt;&#xA;सर्वमात्मकृतं कर्म लोकवादो ग्रहा इति ॥&#x9;008c&lt;br&gt;&#xA;पृथग्ग्रहाः पृथक्कर्ता कर्ता स्वं भुञ्जते फलम् ।&#x9;009a&lt;br&gt;&#xA;इति ते कथितं सर्वं विशङ्कां जहि शोभने ॥&#x9;009c&lt;br&gt;&#xA;उमोवाच ।&#x9;010&lt;br&gt;&#xA;भगवन्विविधं कर्म कृत्वा जन्तुः शुभाशुभम् ।&#x9;010a&lt;br&gt;&#xA;किं तयोः पूर्वकतरं भुङ्क्ते जन्मान्तरे पुनः ।&#x9;010c&lt;br&gt;&#xA;एष मे संशयो देव तं मे त्वं छेत्तुमर्हसि ॥&#x9;010e&lt;br&gt;&#xA;महेश्वर उवाच ।&#x9;011&lt;br&gt;&#xA;स्थाने संशयितं देवि तत्ते वक्ष्यामि तत्वतः ॥&#x9;011ac&lt;br&gt;&#xA;अशुभं पूर्वमित्याहुरपरे शुभमित्यपि ।&#x9;012a&lt;br&gt;&#xA;मिथ्या तदुभयं प्रोक्तं केवलं तद्ब्रवीमि ते ॥&#x9;012c&lt;br&gt;&#xA;मानुषे तु पदे कर्म युगपद्भुज्यते सदा ।&#x9;013a&lt;br&gt;&#xA;यथाकृतं यथायोगमुभयं भुज्यते क्रमात् ॥&#x9;013c&lt;br&gt;&#xA;भुञ्जानाश्चापि दृश्यन्ते क्रमशो भुवि मानवाः ।&#x9;014a&lt;br&gt;&#xA;ऋद्धिं हानिं सुखं दुःखं तत्सर्वमुभयं भयम् ॥&#x9;014c&lt;br&gt;&#xA;दुःखान्यनुभवन्त्याढ्या दरिद्राश्च सुखानि च ।&#x9;015a&lt;br&gt;&#xA;यौगपद्याद्धि भुञ्जाना दृश्यन्ते लोकसाक्षिकम् ॥&#x9;015c&lt;br&gt;&#xA;नरके स्वर्गलोके च न तथा संस्थितिः प्रिये ।&#x9;016a&lt;br&gt;&#xA;नित्यं दुःखं हि नरके स्वर्गे नित्यं सुखं तथा ॥&#x9;016c&lt;br&gt;&#xA;शुभाशुभानामाधिक्यं कर्मणां तत्र सेव्यते ।&#x9;017a&lt;br&gt;&#xA;निरन्तरं सुखं दुःखं स्वर्गे च नरके भवेत् ॥&#x9;017c&lt;br&gt;&#xA;तत्रापि सुमहद्भुक्त्वा पूर्वमल्पं पुनः शुभे ।&#x9;018a&lt;br&gt;&#xA;एतत्ते सर्वमाख्यातं किं भूयः श्रोतुमिच्छसि ॥&#x9;018c&lt;br&gt;&#xA;उमोवाच ।&#x9;019&lt;br&gt;&#xA;भगवन्प्राणिनो लोके म्रियन्ते केन हेतुना ।&#x9;019a&lt;br&gt;&#xA;जाताजाता न तिष्ठन्ति तन्मे शंसितुमर्हसि ॥&#x9;019c&lt;br&gt;&#xA;महेश्वर उवाच ।&#x9;020&lt;br&gt;&#xA;तदहं ते प्रवक्ष्यामि शृणु सत्यं समाहिता ।&#x9;020a&lt;br&gt;&#xA;आत्मा कर्मक्षयाद्देहं यथा मुञ्चति तच्छृणु ॥&#x9;020c&lt;br&gt;&#xA;शरीरात्मसमाहारो जन्तुरित्यभिधीयते ।&#x9;021a&lt;br&gt;&#xA;तत्रात्मानं नित्यमाहुरनित्यं क्षेत्रमुच्यते ॥&#x9;021c&lt;br&gt;&#xA;एवं कालेन सङ्क्रान्तं शरीरं जर्झरीकृतम् ।&#x9;022a&lt;br&gt;&#xA;अकर्मयोग्यं संशीर्णं त्यक्त्वा देही ततो व्रजेत् ॥&#x9;022c&lt;br&gt;&#xA;नित्यस्यानित्यसन्त्यागाल्लोके तन्मरणं विदुः ।&#x9;023a&lt;br&gt;&#xA;कालं नातिक्रमेरन्हि सदेवासुरमानवाः ॥&#x9;023c&lt;br&gt;&#xA;यथाऽऽकाशे न तिष्ठेत द्रव्यं किञ्चिदचेतनम् ।&#x9;024a&lt;br&gt;&#xA;तथा धावति कालोऽयं क्षणं किञ्चिन्न तिष्ठति ॥&#x9;024c&lt;br&gt;&#xA;स पुनर्जायतेऽन्यत्र शरीरं नवमाविशन् ।&#x9;025a&lt;br&gt;&#xA;एवंलोकगतिर्नित्यमादिप्रभृति वर्तते ॥&#x9;025c&lt;br&gt;&#xA;उमोवाच ।&#x9;026&lt;br&gt;&#xA;भगवन्प्राणिनो बाला दृश्यन्ते मरणं गताः ।&#x9;026a&lt;br&gt;&#xA;अतिवृद्धाश्च जीवन्तो दृश्यन्ते चिरजीविनः ॥&#x9;026c&lt;br&gt;&#xA;केवलं कालमरणं न प्रमाणं महेश्वर ।&#x9;027a&lt;br&gt;&#xA;तस्मान्मे संशय ब्रूहि प्राणिनां जीवकारणम् ॥&#x9;027c&lt;br&gt;&#xA;महेश्वर उवाच ।&#x9;028&lt;br&gt;&#xA;शृणु तत्कारणं देवि निर्णयस्त्वेक एव सः ।&#x9;028a&lt;br&gt;&#xA;जीर्णत्वमात्रं कुरुते कालो देहं न पातयेत् ॥&#x9;028c&lt;br&gt;&#xA;जीर्णे कर्मणि सङ्घातः स्वयमेव विशीर्यते ।&#x9;029a&lt;br&gt;&#xA;पूर्वकर्मप्रमाणेन जीवितं मृत्युरेव वा ॥&#x9;029c&lt;br&gt;&#xA;यावत्पूर्वकृतं कर्म तावज्जीवति मानवः ।&#x9;030a&lt;br&gt;&#xA;तत्र कर्मवशाद्बाला म्रियन्ते कालसङ्क्षयात् ॥&#x9;030c&lt;br&gt;&#xA;चिरं जीवन्ति वृद्धाश्च तथा कर्मप्रमाणतः ।&#x9;031a&lt;br&gt;&#xA;इति ते कथितं देवि निर्विशङ्का भव प्रिये ॥&#x9;031c&lt;br&gt;&#xA;उमोवाच ।&#x9;032&lt;br&gt;&#xA;भगवन्केन वृत्तेन भवन्ति चिरजीविनः ।&#x9;032a&lt;br&gt;&#xA;अल्पायुषो नराः केन तन्मे शंसितुमर्हसि ॥&#x9;032c&lt;br&gt;&#xA;महेश्वर उवाच ।&#x9;033&lt;br&gt;&#xA;शृणु तत्सर्वमखिलं गुह्यं पथ्यतरं नृणाम् ।&#x9;033a&lt;br&gt;&#xA;येन वृत्तेन सम्पन्ना भवन्ति चिरजीविनः ॥&#x9;033c&lt;br&gt;&#xA;अहिंसा सत्यवचनमक्रोधः क्षीन्तिरार्जवम् ।&#x9;034a&lt;br&gt;&#xA;गुरूणां नित्यशुश्रूषा वृद्धानामपि पूजनम् ॥&#x9;034c&lt;br&gt;&#xA;शौचादकार्यसन्त्यागात्सदा पथ्यस्य भोजनम् ।&#x9;035a&lt;br&gt;&#xA;एवमादिगुणं वृत्तं नराणां दीर्घजीविनाम् ॥&#x9;035c&lt;br&gt;&#xA;तपसा ब्रह्मचर्येण रसायननिषेवणात् ।&#x9;036a&lt;br&gt;&#xA;उदग्रसत्त्वा बलिनो भवन्ति चिरजीविनः ।&#x9;036c&lt;br&gt;&#xA;स्वर्गे वा मानुषे वाऽपि चिरं तिष्ठन्ति धार्मिकाः॥&#x9;036e&lt;br&gt;&#xA;अपरे पापकर्माणः प्रायशोऽनृतवादिनः ।&#x9;037a&lt;br&gt;&#xA;हिंसाप्रिया गुरुद्विष्टा निष्क्रियाः शौचवर्जिताः ॥&#x9;037c&lt;br&gt;&#xA;नास्तिका घोरकर्माणः सततं मांसपानपाः ।&#x9;038a&lt;br&gt;&#xA;पापाचारा गुरुद्विष्टाः कोपनाः कलहप्रियाः ॥&#x9;038c&lt;br&gt;&#xA;एवमेवाशुभाचारास्तिष्ठन्ति नरके चिरम् ।&#x9;039a&lt;br&gt;&#xA;तिर्यग्योनौ तथाऽत्यन्तमल्पास्तिष्ठन्ति मानवाः ।&#x9;039c&lt;br&gt;&#xA;तस्मादल्पायुषो मर्त्यास्तादृशाः सम्भवन्ति ते ॥&#x9;039e&lt;br&gt;&#xA;अगम्यदेशगमनादपथ्यानां च भोजनात् ।&#x9;040a&lt;br&gt;&#xA;आयुःक्षयो भवेन्नॄणामायुःक्षयकरा हि ते ॥&#x9;040c&lt;br&gt;&#xA;भवन्त्यल्पायुषस्तैस्तैरन्यथा चिरजीविनः ।&#x9;041a&lt;br&gt;&#xA;एतत्ते कथितं सर्वं भूयः श्रोतुं किमिच्छसि ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/226/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/226/</guid>
      <description>&lt;p&gt;अध्यायः 226&lt;/p&gt;&#xA;&lt;p&gt;परमेश्वरेण पार्वतीं प्रति प्राणिनां स्त्रीत्वपुंस्त्वयोः स्वाभाविकत्वनिषेधेन कर्मायत्तत्वोक्तिः ॥ 1 ॥ तथा सात्विकादिधर्मादिप्रतिपादनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;देवदेव महादेव श्रुतं मे भगवन्निदम् ।&#x9;001a&lt;br&gt;&#xA;आत्मनो जातिसम्बन्धं ब्रूहि स्त्रीपुरुषान्तरम् ॥&#x9;001c&lt;br&gt;&#xA;स्त्रीप्राणाः पुरुषप्राणा एकतः पृथगेव वा ।&#x9;002a&lt;br&gt;&#xA;एष मे संशयो देव तं मे छेत्तुं त्वमर्हसि ॥&#x9;002c&lt;br&gt;&#xA;महेश्वर उवाच ।&#x9;003&lt;br&gt;&#xA;तदहं ते प्रवक्ष्यामि शृणु सर्वं समाहिता ।&#x9;003a&lt;br&gt;&#xA;स्त्रीत्वं पुंस्त्वमिति प्राणे स्थितिर्नास्ति शुभेक्षणे ॥&#x9;003c&lt;br&gt;&#xA;निर्विकारः सदैवात्मा स्त्रीत्वं पुंस्त्वं न चात्मनि ।&#x9;004a&lt;br&gt;&#xA;कर्मप्रकारेण तथा जात्यां जात्यां प्रजायते ॥&#x9;004c&lt;br&gt;&#xA;कृत्वा कर्म पुमान्स्त्री वा स्त्री पुमानपि जायते ।&#x9;005a&lt;br&gt;&#xA;स्त्रीभावं यत्पुमान्कृत्वा कर्मणा प्रमदा भवेत् ॥&#x9;005c&lt;br&gt;&#xA;उमोवाच ।&#x9;006&lt;br&gt;&#xA;भगवन्सर्वलोकेश कर्मात्मा न करोति चेत् ।&#x9;006a&lt;br&gt;&#xA;कोऽन्यः कर्मकरो देहे तन्मे त्वं वक्तुमर्हसि ॥&#x9;006c&lt;br&gt;&#xA;महेश्वर उवाच ।&#x9;007&lt;br&gt;&#xA;शृणु भामिनि कर्तारमात्मा हि न च कर्मकृत् ।&#x9;007a&lt;br&gt;&#xA;प्रकृत्या गुणयुक्तेन क्रियते कर्म नित्यशः ॥&#x9;007c&lt;br&gt;&#xA;शरीरं प्राणिनां लोके यथा पित्तकफानिलैः ।&#x9;008a&lt;br&gt;&#xA;व्याप्तमेभिस्त्रिभिर्दोषैस्तथा व्याप्तं त्रिभिर्गुणैः ॥&#x9;008c&lt;br&gt;&#xA;सत्वं रजस्तमश्चैव गुणास्त्वेते शरीरिणः ।&#x9;009a&lt;br&gt;&#xA;प्रकाशात्मकमेतेषां सत्वं सततमिष्यते ॥&#x9;009c&lt;br&gt;&#xA;रजो दुःखत्मकं तत्र तमो मोहात्मकं स्मृतम् ।&#x9;010a&lt;br&gt;&#xA;त्रिभिरेतैर्गुणैर्युक्तं लोके कर्म प्रवर्तते ॥&#x9;010c&lt;br&gt;&#xA;सत्यं प्राणिदया शौचं श्रेयः प्रीतिः क्षमा दमः ।&#x9;011a&lt;br&gt;&#xA;एवमादि तथाऽन्यश्च कर्म सात्विकमुच्यते ॥&#x9;011c&lt;br&gt;&#xA;दाक्ष्यं कर्मपरत्वं च लोभो मोहो विधिं प्रति ।&#x9;012a&lt;br&gt;&#xA;कलत्रसङ्गो माधुर्यं नित्यमैश्वर्यलुब्धता ।&#x9;012c&lt;br&gt;&#xA;रजसश्चोद्भवं चैतत्कर्म नानाविधं सदा ॥&#x9;012e&lt;br&gt;&#xA;अनृतं चैव पारुष्यं धृतिर्विद्वेषिता भृशम् ।&#x9;013a&lt;br&gt;&#xA;हिंसाऽसत्यं च नास्तिक्यं निद्रालस्यभयानि च ।&#x9;013c&lt;br&gt;&#xA;तमसश्चोद्भवं चैतत्कर्म पापयुतं तथा ॥&#x9;013e&lt;br&gt;&#xA;तस्माद्गुणमयः सर्वः कार्यारम्भः शुभाशुभः ।&#x9;014a&lt;br&gt;&#xA;तस्मादात्मानमव्यग्रं विद्ध्यकर्तारमव्ययम् ॥&#x9;014c&lt;br&gt;&#xA;सात्विकाः पुण्यलोकेषु राजसा मानुषे पदे ।&#x9;015a&lt;br&gt;&#xA;तिर्यग्योनौ च नरके तिष्ठेयुस्तामसा नराः ॥&#x9;015c&lt;br&gt;&#xA;उमोवाच ।&#x9;016&lt;br&gt;&#xA;किमर्थमात्मा भिन्नेऽस्मिन्देहे शस्त्रेण वा हते ।&#x9;016a&lt;br&gt;&#xA;स्वयं प्रयास्यति तदा तन्मे शंसितुमर्हसि ॥&#x9;016c&lt;br&gt;&#xA;महेश्वर उवाच ।&#x9;017&lt;br&gt;&#xA;तदहं ते प्रक्ष्यामि शृणु कल्याणि कारणम् ।&#x9;017a&lt;br&gt;&#xA;एतन्निर्णायकैश्चापि मुह्यन्ते सूक्ष्मबुद्धिभिः ॥&#x9;017c&lt;br&gt;&#xA;कर्मक्षये तु सम्प्राप्ते प्राणिनां जन्मधारिणाम् ।&#x9;018a&lt;br&gt;&#xA;उपद्रवो भवेद्देहे येन केनापि हेतुना ॥&#x9;018c&lt;br&gt;&#xA;तन्निमित्तं शरीरी तु शरीरं प्राप्य सङ्क्षयम् ।&#x9;019a&lt;br&gt;&#xA;अपयाति परित्यज्य ततः कर्मवशेन सः ॥&#x9;019c&lt;br&gt;&#xA;देहक्षयेपि नैवात्मा वेदनाभिर्न चाल्यते ।&#x9;020a&lt;br&gt;&#xA;तिष्ठेत्कर्मफलं यावद्व्रजेत्कर्मक्षये पुनः ॥&#x9;020c&lt;br&gt;&#xA;आदिप्रभृति लोकेऽस्मिन्नेवमात्मगतिः स्मृता ।&#x9;021a&lt;br&gt;&#xA;एतत्ते कथितं देवि किं भूयः श्रोतुमिच्छसि ॥ ॥&#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/227/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/227/</guid>
      <description>&lt;p&gt;अध्यायः 227&lt;/p&gt;&#xA;&lt;p&gt;ईश्वरेणोमां प्रति प्राणिनामुद्भिदादिभेदेन चातुर्विध्यादिनिरूपणम् ॥ 1 ॥ तथा शास्त्रजन्यज्ञानस्य श्रेयः साधनत्वाद्युक्तिः ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश कर्मणैव शुभाशुभम् ।&#x9;001a&lt;br&gt;&#xA;यथायोगं फलं जन्तुः प्राप्नोतीति विनिश्चयः ॥&#x9;001c&lt;br&gt;&#xA;परेषां विप्रियं कुर्वन्यथा सम्प्राप्नुयाच्छुभम् ।&#x9;002a&lt;br&gt;&#xA;यद्येतदस्मिंश्चेद्देहे तन्मे शंसितुमर्हसि ॥&#x9;002c&lt;br&gt;&#xA;महेश्वर उवाच ।&#x9;003&lt;br&gt;&#xA;तदप्यस्ति महाभागे अभिसन्धिबलान्नृणम् ।&#x9;003a&lt;br&gt;&#xA;हितार्थं दुःखमन्येषां कृत्वा सुखमवाप्नुयात् ॥&#x9;003c&lt;br&gt;&#xA;दण्डयन्भर्त्सयन्राजा जनान्पुण्यमवाप्नुयात् ।&#x9;004a&lt;br&gt;&#xA;गुरुः सन्तर्जयञ्शिष्यान्भर्ता भृत्यजनान्स्वकान् ।&#x9;004c&lt;br&gt;&#xA;उन्मार्गप्रतिपन्नांश्च शास्ता धर्मफलं लभेत् ॥&#x9;004e&lt;br&gt;&#xA;चिकित्सकश्च दुःखानि जनयन्हितमाप्नुयात् ।&#x9;005a&lt;br&gt;&#xA;यज्ञार्थं पशुहिंसां च कुर्वन्नपि न लिप्यते ।&#x9;005c&lt;br&gt;&#xA;एवमन्ये सुमनसो हिंसकाः स्वर्गमाप्नुयुः ॥&#x9;005e&lt;br&gt;&#xA;एकस्मिन्निहते भद्रे बहवः सुखमाप्नुयुः ।&#x9;006a&lt;br&gt;&#xA;तस्मिन्हते भवेद्धर्मः कुत एव तु पातकम् ॥&#x9;006c&lt;br&gt;&#xA;अहिंसतेति हत्वा तु शुद्धे कर्मणि गौरवात् ।&#x9;007a&lt;br&gt;&#xA;अभिसन्धेरजिह्मत्वाच्छुद्धे धर्मस्य गौरवात् ।&#x9;007c&lt;br&gt;&#xA;एतत्कृत्वा तु पापेभ्यो न दोषं प्राप्नुयुः क्वचित् ॥&#x9;007e&lt;br&gt;&#xA;उमोवाच ।&#x9;008&lt;br&gt;&#xA;चतुर्विधानां जन्तूनां कथं ज्ञानमिह स्मृतम् ।&#x9;008a&lt;br&gt;&#xA;कृत्रिमं तत्स्वभावं वा तन्मे शंसितुमर्हसि ॥&#x9;008c&lt;br&gt;&#xA;महेश्वर उवाच ।&#x9;009&lt;br&gt;&#xA;स्थावरं जङ्गमं चैव जगद्द्विविधमुच्यते ।&#x9;009a&lt;br&gt;&#xA;चतस्रो योनयस्तत्र प्रजानां क्रमशो यथा ॥&#x9;009c&lt;br&gt;&#xA;तेषामुद्भिदजा वृक्षा लतावल्ल्यश्च वीरुधः ।&#x9;010a&lt;br&gt;&#xA;दंशयूकादयश्चान्ये स्वेदजाः क्रिमिजातयः ॥&#x9;010c&lt;br&gt;&#xA;पक्षिणश्छिद्रकर्णाश्च प्राणिनस्त्वण्डजा मताः ।&#x9;011a&lt;br&gt;&#xA;मृगव्यालमनुष्यांश्च विद्धि तेषां जरायुजान् ॥&#x9;011c&lt;br&gt;&#xA;एवं चतुर्विधां जातिमात्मा संसृत्य तिष्ठति ॥&#x9;012ac&lt;br&gt;&#xA;स्पर्शेनैकेन्द्रियेणात्मा तिष्ठत्युद्भिदजेषु वै ।&#x9;013a&lt;br&gt;&#xA;शरीरस्पर्शरूपाभ्यां स्वेदजेष्वपि तिष्ठति ॥&#x9;013c&lt;br&gt;&#xA;पञ्चभिश्चेन्द्रियद्वारैर्जीवन्त्यण्डजरायुजाः ॥&#x9;014ac&lt;br&gt;&#xA;तथा भूम्यम्बुसंयोगाद्भवन्त्युद्भिदजाः प्रिये ।&#x9;015a&lt;br&gt;&#xA;शीतोष्णयोस्तु संयोगाज्जायन्ते स्वेदजाः प्रिये ।&#x9;015c&lt;br&gt;&#xA;अण्डजाश्चापि जायन्ते संयोगात्क्लेदबीजयोः ॥&#x9;015e&lt;br&gt;&#xA;शुक्लशोणितसंयोगात्सम्भवन्ति जरायुजाः ।&#x9;016a&lt;br&gt;&#xA;जरायुजानां सर्वेषां मानुषं पदमुत्तमम् ॥&#x9;016c&lt;br&gt;&#xA;अतःपरं तमोत्पत्तिं शृणु देवि समाहिता ।&#x9;017a&lt;br&gt;&#xA;द्विविधं हि तमो लोके शार्वरं देहजं तथा ॥&#x9;017c&lt;br&gt;&#xA;जोतिर्भिश्च तमो लोके नाशं गच्छति शार्वरम् ।&#x9;018a&lt;br&gt;&#xA;देहजं तु तमो लोके तैः समस्तैर्न शाम्यते ॥&#x9;018c&lt;br&gt;&#xA;तमसस्तस्य नाशार्थं नोपायमधिजग्मिवान् ।&#x9;019a&lt;br&gt;&#xA;तपश्चचार विपुलं लोककर्ता पितामहः ॥&#x9;019c&lt;br&gt;&#xA;चरतस्तु समुद्भूता वेदाः साङ्गाः सहोत्तराः ।&#x9;020a&lt;br&gt;&#xA;ताल्ँलब्ध्वा मुमुदे ब्रह्मा लोकानां हितकाम्यया ।&#x9;020c&lt;br&gt;&#xA;देहजं तु तमो घोरमभूत्तैरेव नाशितम् ॥&#x9;020e&lt;br&gt;&#xA;कार्याकार्यमिदं चेति वाच्यावाच्यमिदं त्विति ।&#x9;021a&lt;br&gt;&#xA;यदि चेन्न भवेल्लोके श्रुतं चारित्रदैशिकम् ।&#x9;021c&lt;br&gt;&#xA;पशुभिर्निर्विशेषं तु चेष्टन्ते मानुषा अपि ॥&#x9;021e&lt;br&gt;&#xA;यज्ञादीनां समारम्भः श्रुतेनैव विधीयते ।&#x9;022a&lt;br&gt;&#xA;यज्ञस्य फलयोगेन देवलोकः समृद्ध्यते ॥&#x9;022c&lt;br&gt;&#xA;प्रीतियुक्ताः पुनर्देवा मानुषाणां भवन्त्युत ।&#x9;023a&lt;br&gt;&#xA;एवं नित्यं प्रवर्धेते रोदसी च परस्परम् ॥&#x9;023c&lt;br&gt;&#xA;लोकसन्धारणं तस्माच्छ्रुतमित्यवधारय ।&#x9;024a&lt;br&gt;&#xA;ज्ञानाद्विशिष्टं जन्तूनां नास्ति लोकत्रयेऽपि च ॥&#x9;024c&lt;br&gt;&#xA;सहजं तत्प्रधानं स्यादपरं कृत्रिमं स्मृतम् ।&#x9;025a&lt;br&gt;&#xA;उभयं यत्र सम्पन्नं भवेत्तत्र तु शोभनम् ॥&#x9;025c&lt;br&gt;&#xA;सम्प्रगृह्य श्रुतं सर्वं कृतकृत्यो भवत्युत ।&#x9;026a&lt;br&gt;&#xA;उपर्युपरि मर्त्यानां देववत्सम्प्रकाशते ॥&#x9;026c&lt;br&gt;&#xA;कामं क्रोधं भयं दर्पमज्ञानं चैव बुद्धिजम् ।&#x9;027a&lt;br&gt;&#xA;तच्छ्रुतं नुदति क्षिप्रं यथा वायुर्बलाहकान् ॥&#x9;027c&lt;br&gt;&#xA;अल्पमात्रं कृतो धर्मो भवेज्ज्ञानवतां महान् ।&#x9;028a&lt;br&gt;&#xA;महानपि कृतो धर्मो ह्यज्ञानान्निष्फलो भवेत् ॥&#x9;028c&lt;br&gt;&#xA;परावरज्ञो भूतानां ज्ञानवांस्तत्वविद्भवेत् ।&#x9;029a&lt;br&gt;&#xA;एवं श्रुतफलं सर्वं कथितं ते शुभेक्षणे ॥&#x9;029c&lt;br&gt;&#xA;उमोवाच ।&#x9;030&lt;br&gt;&#xA;भगवन्मानुषाः केचिज्जातिस्मरणसंयुताः ।&#x9;030a&lt;br&gt;&#xA;किमर्थमभिजायन्ते जानन्तः पौर्वदैहिकम् ।&#x9;030c&lt;br&gt;&#xA;एतन्मे तत्वतो देव मानुषेषु वदस्व भो ॥&#x9;030e&lt;br&gt;&#xA;महेश्वर उवाच ।&#x9;031&lt;br&gt;&#xA;तदहं ते प्रवक्ष्यामि शृणु तत्वं समाहिता ॥&#x9;031ac&lt;br&gt;&#xA;ये मृताः सहसा मर्त्या जायन्ते सहसा पुनः ।&#x9;032a&lt;br&gt;&#xA;तेषां पौराणिको बोधः कञ्चित्कालं हि तिष्ठति ॥&#x9;032c&lt;br&gt;&#xA;तस्माज्जातिस्मरा लोके जायन्ते बोधसंयुताः ।&#x9;033a&lt;br&gt;&#xA;तेषां विवर्धतां सञ्ज्ञा स्वप्नवत्सा प्रणश्यति ।&#x9;033c&lt;br&gt;&#xA;परलोकस्य चास्तित्वे मूढानां कारणं च तत् ॥&#x9;033e&lt;br&gt;&#xA;उमोवाच ।&#x9;034&lt;br&gt;&#xA;भगवन्मानुषाः केचिन्मृता भूत्वाऽपि सम्प्रति ।&#x9;034a&lt;br&gt;&#xA;निवर्तमाना दृश्यन्ते देहेष्वेव पुनर्नराः ॥&#x9;034c&lt;br&gt;&#xA;महेश्वर उवाच ।&#x9;035&lt;br&gt;&#xA;तदहं ते प्रवक्ष्यामि कारणं शृणु शोभने ॥&#x9;035ac&lt;br&gt;&#xA;प्राणैर्वियुज्यमानानां बहुत्वात्प्राणिनां वधे ।&#x9;036a&lt;br&gt;&#xA;तथैव नामसामान्याद्यमदूता नृणां प्रति ॥&#x9;036c&lt;br&gt;&#xA;वहन्ति ते क्वचिन्मोहादन्यं मर्त्यं तु यामिकाः ।&#x9;037a&lt;br&gt;&#xA;निर्विकारं हि तत्सर्वं यमो वेद कृताकृतम् ॥&#x9;037c&lt;br&gt;&#xA;तस्मात्संयमनीं प्राप्य यमेनैकेन मोक्षिताः ।&#x9;038a&lt;br&gt;&#xA;पुनरेव निवर्तन्ते शेषं भोक्तुं स्वकर्मणः ।&#x9;038c&lt;br&gt;&#xA;स्वकर्मण्यसमाप्ते तु निवर्तन्ते हि मानवाः ॥&#x9;038e&lt;br&gt;&#xA;उमोवाच ।&#x9;039&lt;br&gt;&#xA;भगवन्सुप्तमात्रेण प्राणिनां स्वप्नदर्शनम् ।&#x9;039a&lt;br&gt;&#xA;किं तत्स्वभावमन्यद्वा तन्मे शंसितुमर्हसि ॥&#x9;039c&lt;br&gt;&#xA;महेश्वर उवाच ।&#x9;040&lt;br&gt;&#xA;सुप्तानां तु मनश्चेष्टा स्वप्न इत्यभिधीयते ।&#x9;040a&lt;br&gt;&#xA;अनागतमतिक्रान्तं पश्यते सञ्चरन्मनः ॥&#x9;040c&lt;br&gt;&#xA;निमित्तं च भवेत्तस्मात्प्राणिनां स्वप्नदर्शनम् ।&#x9;041a&lt;br&gt;&#xA;एतत्ते कथितं देवि भूयः श्रोतु किमिच्छसि ॥ ॥&#x9;041c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/228/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/228/</guid>
      <description>&lt;p&gt;अध्यायः 228&lt;/p&gt;&#xA;&lt;p&gt;परमेश्वरेण पार्वतीं प्रति प्राणिनां फलनिष्पत्तौ दैवपुरुषकारयोः परस्परसापेक्षत्वेन साधनत्वोक्तिः ॥ 1 ॥ तथाऽण्डजरायुजानां गर्भप्रवेशादिप्रकारकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्सर्वभूतेश लोके कर्मक्रियापथे ।&#x9;001a&lt;br&gt;&#xA;दैवात्प्रवर्तते सर्वमिति केचिद्व्यवस्थिताः ॥&#x9;001c&lt;br&gt;&#xA;अपरे चेष्टया चेति दृष्ट्वा प्रत्यक्षतः क्रियाम् ।&#x9;002a&lt;br&gt;&#xA;पक्षभेदे द्विधा चास्मिन्संशयस्थं मनो मम ।&#x9;002c&lt;br&gt;&#xA;तत्त्वं वद महादेव श्रोतुं कौतूहलं हि मे ॥&#x9;002e&lt;br&gt;&#xA;महेश्वर उवाच ।&#x9;003&lt;br&gt;&#xA;तदहं ते प्रवक्ष्यामि शृणु तत्वं समाहिता ।&#x9;003a&lt;br&gt;&#xA;तदेवं कुरुते कर्म लोके देवि शुभाशुभम् ॥&#x9;003c&lt;br&gt;&#xA;लक्ष्यते द्विविधं कर्म मानुषेष्वेव तच्छृणु ।&#x9;004a&lt;br&gt;&#xA;पुराकृतं तयोरेकमैहिकं त्वितरस्तथा ॥&#x9;004c&lt;br&gt;&#xA;अदृष्टपूर्वं यत्कर्म तद्दैवमिति लक्ष्यते ।&#x9;005a&lt;br&gt;&#xA;विहीनं दृष्टकरणं तन्मानुषमिति स्मृतम् ॥&#x9;005c&lt;br&gt;&#xA;मानुषं तु क्रियामात्रं दैवात्सम्भवते फलम् ।&#x9;006a&lt;br&gt;&#xA;एवं तदुभयं कर्म मानुषं विद्धि तन्नृषु ॥&#x9;006c&lt;br&gt;&#xA;लौकिकं तु प्रवक्ष्यामि दैवमानुषनिर्मितम् ।&#x9;007a&lt;br&gt;&#xA;कृषौ तु दृश्यते कर्म कर्षणं वपनं तथा ॥&#x9;007c&lt;br&gt;&#xA;रोपणं चैव लवनं यच्चान्यत्पौरुषं स्मृतम् ।&#x9;008a&lt;br&gt;&#xA;दैवादसिद्धिश्च भवेद्दुष्कृतं चास्ति पौरुषे ॥&#x9;008c&lt;br&gt;&#xA;सुयत्नाल्लभ्यते कीर्तिर्दुर्यत्नादयशस्तथा ।&#x9;009a&lt;br&gt;&#xA;एवं लोकगतिर्देवि आदिप्रभृति वर्तते ॥&#x9;009c&lt;br&gt;&#xA;उमोवाच ।&#x9;010&lt;br&gt;&#xA;भगवन्सर्वलोकेश सुरासुरनमस्कृत ।&#x9;010a&lt;br&gt;&#xA;कथमात्मा सदा गर्भं संविशेत्कर्मकारणात् ।&#x9;010c&lt;br&gt;&#xA;तन्मे वद महादेव तद्धि गुह्यं परं मतम् ॥&#x9;010e&lt;br&gt;&#xA;महेश्वर उवाच ।&#x9;011&lt;br&gt;&#xA;शृणु भामिनि तत्सर्वं गुह्यानां परमं प्रिये ।&#x9;011a&lt;br&gt;&#xA;देवगुह्यादपि परमात्मगुह्यमिति स्मृतम् ॥&#x9;011c&lt;br&gt;&#xA;देवासुरास्तन्न विदुरात्मनो हि गतागतम् ।&#x9;012a&lt;br&gt;&#xA;अदृश्यो हि सदैवात्मा जनैः सौक्ष्म्यान्निराश्रयात् ॥&#x9;012c&lt;br&gt;&#xA;अतिमायेति मायानामात्ममाया सेदष्यते ।&#x9;013a&lt;br&gt;&#xA;सोयं चतुर्विधां जातिं संविशत्यात्ममायया ।&#x9;013c&lt;br&gt;&#xA;मैथुनं शोणितं बीजं दैवमेवात्र कारणम् ॥&#x9;013e&lt;br&gt;&#xA;बीजशोणितसंयोगो यदा सम्भवते शुभे ।&#x9;014a&lt;br&gt;&#xA;तदाऽऽत्मा विशते गर्भमेवमण्डजरायुजे ॥&#x9;014c&lt;br&gt;&#xA;एवं संयोगकाले तु आत्मा गर्भत्वमेयिवान् ॥&#x9;015ac&lt;br&gt;&#xA;कलिलाज्जायते पिण्डं पिण्डात्पेश्यर्बुदं भवेत् ।&#x9;016a&lt;br&gt;&#xA;व्यक्तिभावगतं चैव कर्म त्वाश्रयते क्रमात् ॥&#x9;016c&lt;br&gt;&#xA;एवं विवर्धमानेन कर्मात्मा सह वर्धते ।&#x9;017a&lt;br&gt;&#xA;एवमात्मगतिं विद्धि यन्मां पृच्छसि सुप्रभे ॥&#x9;017c&lt;br&gt;&#xA;रोपणं चैव लवनं यच्चान्यत्पौरुषं स्मृतम् ॥&#x9;018ac&lt;br&gt;&#xA;काले वृष्टिः सुवापं च प्ररोहः पक्तिरेव च ।&#x9;019a&lt;br&gt;&#xA;एवमादि तु यच्चान्यत्तद्दैवतमिति स्मृतम् ॥&#x9;019c&lt;br&gt;&#xA;पञ्चभूतस्थितिश्चैव ज्योतिषामयनं तथा ।&#x9;020a&lt;br&gt;&#xA;अबुद्धिगम्यं यन्मर्त्यैर्हेतुभिर्वा न विद्यते ॥&#x9;020c&lt;br&gt;&#xA;तादृशं कारणं दैवं शुभं वा यदि वेतरत् ।&#x9;021a&lt;br&gt;&#xA;यादृशं चात्मना शक्यं तत्पौरुषमिति स्मृतम् ॥&#x9;021c&lt;br&gt;&#xA;केवलं फलनिष्पत्तिरेकेन तु न शक्यते ।&#x9;022a&lt;br&gt;&#xA;पौरुषेणैव दैवेनि युगपद्ग्रथितं प्रिये ।&#x9;022c&lt;br&gt;&#xA;तयोः समाहितं कर्म शीतोष्णं युगपत्तथा ॥&#x9;022e&lt;br&gt;&#xA;पौरुषं तु तयोः पूर्वमारब्धव्यं विजानता ।&#x9;023a&lt;br&gt;&#xA;आत्मना तु न शक्यं हि न तथा कीर्तिमाप्नुयात् ॥&#x9;023c&lt;br&gt;&#xA;खननान्मथनाल्लोके जलाग्निप्रापणं यथा ।&#x9;024a&lt;br&gt;&#xA;तथा पुरुषकारे तु दैवसम्पत्समाहिता ॥&#x9;024c&lt;br&gt;&#xA;नरस्याकुर्वतः कर्म दैवसम्पन्न लभ्यते ।&#x9;025a&lt;br&gt;&#xA;तस्मात्सर्वसमारम्भो दैवमानुषनिर्मितः ॥&#x9;025c&lt;br&gt;&#xA;असुरा राक्षसाश्चैव मन्यन्ते लोकनाशनाः ।&#x9;026a&lt;br&gt;&#xA;पश्यन्ते न च ते पापाः केवलं मांसभक्षणाः ॥&#x9;026c&lt;br&gt;&#xA;प्रच्छादितं हि तत्सर्वं गूढमाया हि देवताः ।&#x9;027a&lt;br&gt;&#xA;तदहं ते प्रवक्ष्यामि देवि गुह्यं पुरस्सरम् ॥&#x9;027c&lt;br&gt;&#xA;आदिकाले नराः सर्वे कृत्वा कर्म शुभाशुभम् ।&#x9;028a&lt;br&gt;&#xA;भुञ्जते पश्यमानास्ते वृत्तान्तं लोकयोर्द्वयोः ॥&#x9;028c&lt;br&gt;&#xA;यथैवात्मकृतं विद्युर्देशान्तरगता नराः ।&#x9;029a&lt;br&gt;&#xA;विद्युस्तथैवान्तकाले सुकृतं पौर्वदैहिकम् ॥&#x9;029c&lt;br&gt;&#xA;एवं व्यवस्थिते लोके सर्वे धर्मरताऽभवन् ।&#x9;030a&lt;br&gt;&#xA;अचिरेणैव कालेन स्वर्गः सम्पूरितस्तदा ॥&#x9;030c&lt;br&gt;&#xA;देवानामपि सम्बाधं दृष्ट्वा ब्रह्माऽप्यचिन्तयत् ।&#x9;031a&lt;br&gt;&#xA;सञ्चरन्ते कथं स्वर्गं मानुषाः प्रविशन्ति हि ॥&#x9;031c&lt;br&gt;&#xA;इत्येवमनुचिन्त्यैव मानुषान्सममोहयत् ।&#x9;032a&lt;br&gt;&#xA;तदाप्रभृति ते मर्त्या न विदुस्ते पुराकृतम् ॥&#x9;032c&lt;br&gt;&#xA;कामक्रोधौ तु तत्काले मानुषेष्ववपातयत् ।&#x9;033a&lt;br&gt;&#xA;ताभ्यामभिहता मर्त्याः स्वर्गलोकं न पेदिरे ॥&#x9;033c&lt;br&gt;&#xA;पुराकृतस्याविज्ञानात्कामक्रोधाभिपीडिताः ।&#x9;034a&lt;br&gt;&#xA;नैतदस्तीति मन्वाना विकारंश्चक्रिरे पुनः ॥&#x9;034c&lt;br&gt;&#xA;अकार्यादिमहादोषानाहरन्त्यात्मकारणात् ।&#x9;035a&lt;br&gt;&#xA;विस्मृत्य धर्मकार्याणि परलोकभयं तदा ॥&#x9;035c&lt;br&gt;&#xA;एवं व्यवस्थिते लोके कश्मलं समपद्यत ।&#x9;036a&lt;br&gt;&#xA;लोकानां चैव देवानां क्षयायैव तथा प्रिये ।&#x9;036c&lt;br&gt;&#xA;नरकाः पूरिताश्चासन्प्राणिभिः पापकारिभिः ॥&#x9;036e&lt;br&gt;&#xA;पुनरेव तु तान्दृष्ट्वा लोककर्ता पितामहः ।&#x9;037a&lt;br&gt;&#xA;अचिन्तयत्तमेवार्थं लोकानां हितकारणात् ।&#x9;037c&lt;br&gt;&#xA;समत्वेन कथं लोके वर्तेतेति मुहुर्मुहुः ॥&#x9;037e&lt;br&gt;&#xA;चिन्तयित्वा तदा ब्रह्मा ज्ञानेन तपसा प्रिये ।&#x9;038a&lt;br&gt;&#xA;अकरोज्ज्ञानदृश्यं तत्परलोकं न चक्षुषा ॥&#x9;038c&lt;br&gt;&#xA;उमोवाच ।&#x9;039&lt;br&gt;&#xA;भगवन्मृतमात्रस्तु योयं जात इति स्मृतः ।&#x9;039a&lt;br&gt;&#xA;तथैव दृश्यते जातस्तत्रात्मा तु कथं भवेत् ॥&#x9;039c&lt;br&gt;&#xA;गर्भादावेव संविष्ट आत्मा तु भगवन्मम ।&#x9;040a&lt;br&gt;&#xA;एष मे संशयो देव तन्मे छेत्तुं त्वमर्हसि ॥&#x9;040c&lt;br&gt;&#xA;महेश्वर उवाच ।&#x9;041&lt;br&gt;&#xA;तदहं ते प्रवक्ष्यामि शृणु तत्वं समाहिता ॥&#x9;041ac&lt;br&gt;&#xA;अन्यो गर्भगतो भूत्वा तत्रैव निधनं गतः ।&#x9;042a&lt;br&gt;&#xA;पुनरन्यच्छरीरं तत्प्रविश्य भुवि जायते ।&#x9;042c&lt;br&gt;&#xA;तत्वविन्नैव सर्वस्तु दैवयोगस्तु सम्भवेत् ॥&#x9;042e&lt;br&gt;&#xA;सूतिकाया हितार्थं च मोहनार्थं च देहिनाम् ।&#x9;043a&lt;br&gt;&#xA;समकर्मविधानत्वादित्येवं विद्धि शोभने ॥&#x9;043c&lt;br&gt;&#xA;काङ्क्षमाणास्तु नरकं भुक्त्वा केचित्प्रयान्ति हि ।&#x9;044a&lt;br&gt;&#xA;मायासंयामिका नाम यज्जन्ममरणान्तरे ।&#x9;044c&lt;br&gt;&#xA;इति ते कथितं देवि भूयः श्रोतुं किमिच्छसि ॥&#x9;044e&lt;br&gt;&#xA;उमोवाच ।&#x9;045&lt;br&gt;&#xA;भगवन्सर्वलोकेश लोकनाथ वृषध्वज ।&#x9;045a&lt;br&gt;&#xA;नास्त्यात्मा कर्मभोक्तेति मृतो जन्तुर्न जायते ॥&#x9;045c&lt;br&gt;&#xA;स्वभावाज्जायते सर्वं यथा वृक्षफलं तथा ।&#x9;046a&lt;br&gt;&#xA;यथोर्मयः सम्भवन्ति तथैव जगदाकृतिः ॥&#x9;046c&lt;br&gt;&#xA;तपोदानानि यत्कर्म तत्र तद्दृश्यते वृथा ।&#x9;047a&lt;br&gt;&#xA;नास्ति पौनर्भवं जन्म इति केचिद्व्यवस्थिताः ॥&#x9;047c&lt;br&gt;&#xA;परोक्षवचनं श्रुत्वा न प्रत्यक्षस्य दर्शनात् ।&#x9;048a&lt;br&gt;&#xA;तत्सर्वं नास्तिनास्तीति संशयस्थास्तथा परे ॥&#x9;048c&lt;br&gt;&#xA;पक्षभेदान्तरे चास्मिंस्तत्वं मे वक्तुमर्हसि ।&#x9;049a&lt;br&gt;&#xA;उक्तं भगवता यत्तु तत्तु लोकस्य संस्थितिः ॥&#x9;049c&lt;br&gt;&#xA;प्रश्नमेतत्तु पृच्छत्या रुद्राण्या परिषत्तदा ।&#x9;050a&lt;br&gt;&#xA;कौतूहलयुता श्रोतुं समाहितमनाऽभवत् ॥&#x9;050c&lt;br&gt;&#xA;महेश्वर उवाच ।&#x9;051&lt;br&gt;&#xA;नैतदस्ति महाभागे यद्वदन्तीह नास्तिकाः ।&#x9;051a&lt;br&gt;&#xA;एतदेवाभिशस्तानां श्रुतविद्वेषिणां मतम् ॥&#x9;051c&lt;br&gt;&#xA;सर्वमर्थं श्रुतं दृष्टं यत्प्रागुक्तं मया तव ।&#x9;052a&lt;br&gt;&#xA;तदाप्रभृति मर्त्यानां श्रुतमाश्रित्य पण्डिताः ॥&#x9;052c&lt;br&gt;&#xA;कामान्सञ्छिद्य परिगान्धृत्या वै परमासिना ।&#x9;053a&lt;br&gt;&#xA;अभियान्त्येव ते स्वर्गं पश्यन्तः कर्मणः फलम् ॥&#x9;053c&lt;br&gt;&#xA;एवं श्रद्धाफलं लोके परतः सुमहत्फलम् ।&#x9;054a&lt;br&gt;&#xA;बुद्धिः श्रद्धा च विनयः कारणानि हितैषिणाम् ॥&#x9;054c&lt;br&gt;&#xA;तस्मात्स्वर्गाभिगन्तारः कतिचित्त्वभवन्नराः ।&#x9;055a&lt;br&gt;&#xA;अन्ये करणहीनत्वान्नास्तिक्यं भावमाश्रिताः ॥&#x9;055c&lt;br&gt;&#xA;श्रुतविद्वेषिणो मूर्खा नास्तिका दृढनिश्चयाः ।&#x9;056a&lt;br&gt;&#xA;निष्क्रियास्तु निरन्नादाः पतन्त्येवाधमां गतिम् ॥&#x9;056c&lt;br&gt;&#xA;नास्त्यस्तीति पुनर्जन्म कवयोऽप्यत्र मोहिताः ।&#x9;057a&lt;br&gt;&#xA;नाधिगच्छन्ति तन्नित्यं हेतुवादशतैरपि ॥&#x9;057c&lt;br&gt;&#xA;एषा ब्रह्मकृता माया दुर्विज्ञेया सुरासुरैः ।&#x9;058a&lt;br&gt;&#xA;किम्पुनर्मानवैर्लोके ज्ञातुकामैः कुबुद्धिभिः ॥&#x9;058c&lt;br&gt;&#xA;केवलं श्रद्धया देवि श्रुतमात्मनिविष्टया ।&#x9;059a&lt;br&gt;&#xA;ततोस्तीऽत्येव मन्तव्यं तथा हितमवाप्नुयात् ॥&#x9;059c&lt;br&gt;&#xA;दैवगुह्येषु चान्येषु हेतुर्देवि निरर्थकः ।&#x9;060a&lt;br&gt;&#xA;बधिरान्धवदेवात्र वर्तितव्यं हितैषिणा ।&#x9;060c&lt;br&gt;&#xA;एतत्ते कथितं देवि ऋषिगुह्यं प्रजाहितम् ॥ ॥&#x9;060e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/229/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/229/</guid>
      <description>&lt;p&gt;अध्यायः 229&lt;/p&gt;&#xA;&lt;p&gt;महादेवेन देवीं प्रति यमनगरतन्मार्गादिप्रतिपादनपूर्वकं पापिनां यातनानुभवप्रकारादिप्रतिपादनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्सर्वलोकेश त्रिपुरार्दन शङ्कर ।&#x9;001a&lt;br&gt;&#xA;कीदृशा यमदण्डास्ते कीदृशाः परिचारकाः ॥&#x9;001c&lt;br&gt;&#xA;कथं मृतास्ते गच्छन्ति प्राणिनो यमसादनम् ।&#x9;002a&lt;br&gt;&#xA;कीदृशं भवनं तस्य कथं दण्डयति प्रजाः ।&#x9;002c&lt;br&gt;&#xA;एतत्सर्वं महादेव श्रोतुमिच्छाम्यहं प्रभो ॥&#x9;002e&lt;br&gt;&#xA;महेश्वर उवाच ।&#x9;003&lt;br&gt;&#xA;शृणु कल्याणि तत्सर्वं यत्ते देवि मनःप्रियम् ।&#x9;003a&lt;br&gt;&#xA;दक्षिणस्यां दिशि शुभे यमस्य सदनं महत् ॥&#x9;003c&lt;br&gt;&#xA;विचित्रं रमणीयं च नानाभावसमन्वितम् ।&#x9;004a&lt;br&gt;&#xA;पितृभिः प्रेतसङ्घैश्च यमदूतैश्च सन्ततम् ॥&#x9;004c&lt;br&gt;&#xA;प्राणिसङ्घैश्च बहुभिः कर्मवश्यैश्च पूरितम् ।&#x9;005a&lt;br&gt;&#xA;तत्रास्ते दण्डयन्नित्यं यमो लोकहिते रतः ॥&#x9;005c&lt;br&gt;&#xA;मायया सततं वेत्ति प्राणिनां यच्छुभाशुभम् ।&#x9;006a&lt;br&gt;&#xA;मायया संहरंस्तत्र प्राणिसङ्घान्यतस्ततः ॥&#x9;006c&lt;br&gt;&#xA;तस्य मायामयाः पाशा न वेद्यन्ते सुरासुरैः ।&#x9;007a&lt;br&gt;&#xA;को हि मानुषमात्रस्तु देवस्य चरितं महत् ॥&#x9;007c&lt;br&gt;&#xA;एवं संवसतस्तस्य यमस्य परिचारकाः ।&#x9;008a&lt;br&gt;&#xA;गृहीत्वा सन्नयन्त्येव प्राणिनः क्षीणकर्मणः ।&#x9;008c&lt;br&gt;&#xA;यन केनापदेशेन त्वपदेशसमुद्भवाः ॥&#x9;008e&lt;br&gt;&#xA;कर्मणा प्राणिनो लोके उत्तमाधममध्यमाः ।&#x9;009a&lt;br&gt;&#xA;यथार्हं तान्समादाय नयन्ति यमसादनम् ॥&#x9;009c&lt;br&gt;&#xA;धार्मिकानुत्तमान्विद्धि स्वर्गिणस्ते यथाऽमराः ।&#x9;010a&lt;br&gt;&#xA;त्रिषु जन्म लभन्ते ये कर्मणा मध्यमाः स्मृताः ।&#x9;010c&lt;br&gt;&#xA;तिर्यङनरकगन्तारो ह्यधमास्ते नराधमाः ॥&#x9;010e&lt;br&gt;&#xA;पन्थानस्त्रिविधा दृष्टाः सर्वेषां गतजीविनाम् ।&#x9;011a&lt;br&gt;&#xA;रमणीयं निराबाधं दुर्दर्शमिति नामतः ॥&#x9;011c&lt;br&gt;&#xA;रमणीयं तु यन्मार्गं पताकाध्वजसङ्कुलम् ।&#x9;012a&lt;br&gt;&#xA;धूपितं सिक्तसम्मृष्टं पुष्पमालाभिसङ्कुलम् ॥&#x9;012c&lt;br&gt;&#xA;मनोहरं सुखस्पर्शं गच्छतामेव तद्भवेत् ।&#x9;013a&lt;br&gt;&#xA;निराबाधं यथालोकं सुप्रशस्तं कृतं भवेत् ॥&#x9;013c&lt;br&gt;&#xA;तृतीयं यत्तु दुर्दर्शं दुर्गन्धि तमसा वृतम् ।&#x9;014a&lt;br&gt;&#xA;परुषं शर्कराकीर्णं श्वदंष्ट्राबहुलं भृशम् ।&#x9;014c&lt;br&gt;&#xA;किमिकीटसमाकीर्णं भजतामतिदुर्गमम् ॥&#x9;014e&lt;br&gt;&#xA;मार्गैरेवं त्रिभिर्नित्यमुत्तमाधममध्यमान् ।&#x9;015a&lt;br&gt;&#xA;सन्नयन्ति यथा काले तन्मे शृणु शुचिस्मिते ॥&#x9;015c&lt;br&gt;&#xA;उत्तमानन्तकाले तु यमदूताः सुसंवृताः ।&#x9;016a&lt;br&gt;&#xA;नयन्ति सुखमादाय रमणीयपथेन वै ॥&#x9;016c&lt;br&gt;&#xA;उमोवाच ।&#x9;017&lt;br&gt;&#xA;भगवंस्तत्र चात्मानं त्यक्तदेहं निराश्रयम् ।&#x9;017a&lt;br&gt;&#xA;अदृश्यं कथमादाय सन्नयन्ति यमान्तिकम् ॥&#x9;017c&lt;br&gt;&#xA;महेश्वर उवाच ।&#x9;018&lt;br&gt;&#xA;शृणु भामिनि तत्स्रवं त्रिविधं देहकारणम् ।&#x9;018a&lt;br&gt;&#xA;कर्मवश्यं भोगवश्यं दुःखवश्यमिति प्रिये ॥&#x9;018c&lt;br&gt;&#xA;मानुषं कर्मवश्यं स्याद्द्वितीयं भोगसाधनम् ।&#x9;019a&lt;br&gt;&#xA;तृतीयं यातनावश्यं शरीरं मायया कृतम् ।&#x9;019c&lt;br&gt;&#xA;यमलोके न चान्यत्र दृश्यते यातनायुतम् ॥&#x9;019e&lt;br&gt;&#xA;शरीरैर्यातनावश्यैर्जीवानामुच्य भामिनि ।&#x9;020a&lt;br&gt;&#xA;नयन्ति यामिकास्तत्र प्राणिनो मायया मृतान् ॥&#x9;020c&lt;br&gt;&#xA;मध्यमान्योधवेषेण मध्यमेन पथा तथा ॥&#x9;021ac&lt;br&gt;&#xA;चण्डालवेषास्त्वधमान्गृहीत्वा भर्त्सतर्जनैः ।&#x9;022a&lt;br&gt;&#xA;आकर्षन्तस्तथा पाशैर्दुर्दर्शेन नयन्ति तान् ॥&#x9;022c&lt;br&gt;&#xA;त्रिविधानेवमादाय नयन्ति यमसादनम् ।&#x9;023a&lt;br&gt;&#xA;धर्मासनगतं दक्षं भ्राजमानं स्वतेजसा ॥&#x9;023c&lt;br&gt;&#xA;लोकपालं सहाध्यक्षं तथैव परिषद्गतम् ।&#x9;024a&lt;br&gt;&#xA;दर्शयन्ति महाभागे यामिकास्तं निवेद्य ते ॥&#x9;024c&lt;br&gt;&#xA;पूजयन्दण्डयन्कांश्चित्तेषां शृण्वञ्शुभाशुभम् ।&#x9;025a&lt;br&gt;&#xA;व्याहृतो बहुसाहस्रैस्तत्रास्ते सततं यमः ॥&#x9;025c&lt;br&gt;&#xA;गतानां तु यमस्तेषामुत्तमानभिपूजया ।&#x9;026a&lt;br&gt;&#xA;अभिसङ्गृह्य विधिवत्पृष्ट्वा स्वागतकौशलम् ।&#x9;026c&lt;br&gt;&#xA;प्रस्तुत्य तत्कृतं तेषां लोकं सन्दिशते यमः ॥&#x9;026e&lt;br&gt;&#xA;यमेनैवमनुज्ञाता यान्ति पश्चात्त्रिविष्टपम् ॥&#x9;027ac&lt;br&gt;&#xA;मध्यमानां यमस्तेषां श्रुत्वा कर्म यथातथम् ।&#x9;028a&lt;br&gt;&#xA;जायन्तां मानुषेष्वेव इति सन्दिशते च तान् ॥&#x9;028c&lt;br&gt;&#xA;अधमान्पाशसंयुक्तान्यमो नावेक्षते गतान् ।&#x9;029a&lt;br&gt;&#xA;यमस्य पुरुषा घोराश्चण्डालसमदर्शनाः ।&#x9;029c&lt;br&gt;&#xA;यातनाः प्रापयन्त्येताल्ँलोकपालस्य शासनात् ॥&#x9;029e&lt;br&gt;&#xA;भिन्दन्तश्च तुदन्तश्च प्रकर्षन्तो यतस्ततः ।&#x9;030a&lt;br&gt;&#xA;क्रोशन्तः पातयन्त्येतान्मिथो गर्तेष्ववाङ्मुखान् ॥&#x9;030c&lt;br&gt;&#xA;संयामिन्यः शिलास्तेषां पतन्ति शिरसि प्रिये ।&#x9;031a&lt;br&gt;&#xA;अयोमुखाः कङ्कवला भक्षयन्ति सुदारुणाः ॥&#x9;031c&lt;br&gt;&#xA;असिपत्रवने घोरे चारयन्ति तथा परान् ।&#x9;032a&lt;br&gt;&#xA;तीक्ष्णदंष्ट्रास्तथा श्वानः कांश्चित्तत्र ह्यदन्ति वै ॥&#x9;032c&lt;br&gt;&#xA;तत्र वैतरणी नाम नदी ग्राहसमाकुला ।&#x9;033a&lt;br&gt;&#xA;दुष्प्रवेशा च घोरा च मूत्रशोणितवाहिनी ।&#x9;033c&lt;br&gt;&#xA;तस्यां सम्मज्जयन्त्येते तृषितान्पाययन्ति तान् ॥&#x9;033e&lt;br&gt;&#xA;आरोपयन्ति वै कांश्चित्तत्र कण्टकशल्मलीम् ।&#x9;034a&lt;br&gt;&#xA;यन्त्रचक्रेषु तिलवत्पीड्यन्ते तत्र केचन ॥&#x9;034c&lt;br&gt;&#xA;अङ्गरेषु च दह्यन्ते तथा दुष्कृतकारिणः ।&#x9;035a&lt;br&gt;&#xA;कुम्भीपाकेषु पच्यन्ते पच्यन्ते सिकतासु वै ॥&#x9;035c&lt;br&gt;&#xA;पाठ्यन्ते तरुवच्छस्त्रैः पापिनः क्रकचादिभिः ।&#x9;036a&lt;br&gt;&#xA;भिद्यन्ते भागशः शूलैस्तुद्यन्ते सूक्ष्मसूचिभिः ॥&#x9;036c&lt;br&gt;&#xA;एवं त्वया कृतं दोषं तदर्थं दण्डनं त्विति ।&#x9;037a&lt;br&gt;&#xA;वाचैव घोषयन्ति स्म दण्डमानाः समन्ततः ॥&#x9;037c&lt;br&gt;&#xA;एवं ते यातनां प्राप्य शरीरैर्यातनाशयैः ।&#x9;038a&lt;br&gt;&#xA;प्रसहन्तश्च तद्दुःखं स्मरन्तः स्वापराधजम् ॥&#x9;038c&lt;br&gt;&#xA;क्रोशन्तश्च रुद्रन्तश्च न मुच्यन्ते कथञ्चन ।&#x9;039a&lt;br&gt;&#xA;स्मरन्तस्तत्र तप्यन्ते पापमात्मकृतं भृशम् ॥&#x9;039c&lt;br&gt;&#xA;एवं बहुविधा दण्डा भुज्यन्ते पापकारिभिः ।&#x9;040a&lt;br&gt;&#xA;यातनाभिश्च पच्यन्ते नरकेषु पुनः पुनः ॥&#x9;040c&lt;br&gt;&#xA;अपरे यातनां भुक्त्वा मुच्यन्ते तत्र किल्बिषात् ।&#x9;041a&lt;br&gt;&#xA;पापदोषक्षयकरा यातनाः संस्मृता नृणाम् ।&#x9;041c&lt;br&gt;&#xA;बहुतप्तं यथा लोहममलं तत्तथा भवेत् ॥ ॥&#x9;041e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/230/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/230/</guid>
      <description>&lt;p&gt;अध्यायः 230&lt;/p&gt;&#xA;&lt;p&gt;परमेश्वरेण पार्वतीं प्रति रौरवादिनरकविभजनपूर्वकं प्राणिनां दुष्कृततारतम्येन तेषु यातनानुभवप्रकारकथनम् ॥ 1 ॥ तथा यातनानुभवानन्तरं कर्मशेषफलतया नानानीचयोनिप्राप्त्यादिकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवंस्ते कथं तत्र दण्ड्यन्ते नरकेषु वै ।&#x9;001a&lt;br&gt;&#xA;कति ते नरका घोराः कीदृशास्ते महेश्वर ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;शृणु भामिनि तत्सर्वं पञ्चैते नरकाः स्मृताः ।&#x9;002a&lt;br&gt;&#xA;भूमेरधस्ताद्विहिता घोरा दुष्कृतकर्मणाम् ॥&#x9;002c&lt;br&gt;&#xA;प्रथमं रौरवं नाम शतयोजनमायतम् ।&#x9;003a&lt;br&gt;&#xA;तावत्प्रमाणविस्तीर्णं तामसं पापपीडितम् ॥&#x9;003c&lt;br&gt;&#xA;भृशं दुर्गन्धि परुषं क्रिमिभिर्दारुणैर्वृतम् ।&#x9;004a&lt;br&gt;&#xA;अतिघोरमनिर्देश्यं प्रतिकूलं ततस्ततः ॥&#x9;004c&lt;br&gt;&#xA;ते चिरं तत्र तिष्ठन्ति न तत्र शयनासने ।&#x9;005a&lt;br&gt;&#xA;क्रिमिभिर्भक्ष्यमाणाश्च विष्ठागन्धसमायुताः ॥&#x9;005c&lt;br&gt;&#xA;एवम्प्रमाणमुद्विग्ना यावत्तिष्ठन्ति तत्र ते ।&#x9;006a&lt;br&gt;&#xA;यातनाभ्यो दशगुणं नरके दुःखमिष्यते ॥&#x9;006c&lt;br&gt;&#xA;तत्र चात्यन्तिकं दुःखमिष्यते च शुभेक्षणे&#x9;007a&lt;br&gt;&#xA;क्रोशन्तश्च रुद्रन्तश्च वेदनास्तत्र भुञ्जते ॥&#x9;007c&lt;br&gt;&#xA;भ्रमन्ति दुःखमोक्षार्थं ज्ञाता कश्चिन्न विद्यते ।&#x9;008a&lt;br&gt;&#xA;दुःखस्यान्तरमात्रं तु ज्ञानं वा न च लभ्यते ॥&#x9;008c&lt;br&gt;&#xA;महारौरवसञ्ज्ञं तु द्वितीयं नरकं प्रिये ।&#x9;009a&lt;br&gt;&#xA;तस्माद्द्विगुणितं विद्धि माने दुःखे च रौरवात् ॥&#x9;009c&lt;br&gt;&#xA;तृतीयं नरकं तत्र कण्टिकावनसञ्ज्ञितम् ।&#x9;010a&lt;br&gt;&#xA;ततो द्विगुणितं तच्च पूर्वाभ्यां दुःखमानयोः ।&#x9;010c&lt;br&gt;&#xA;महापातकसंयुक्ता घोरास्तस्मिन्विशन्ति हि ॥&#x9;010e&lt;br&gt;&#xA;अग्निकुण्डमिति ख्यातं चतुर्थं नरकं प्रिये ।&#x9;011a&lt;br&gt;&#xA;एतद्द्विगुणितं तस्माद्यथानिष्टसुखं तथा ॥&#x9;011c&lt;br&gt;&#xA;ततो दुःखं हि सुमहदमानुषमिति स्मृतम् ।&#x9;012a&lt;br&gt;&#xA;भुञ्जते तत्र तत्रैव दुःखं दुष्कृतकारिणः ॥&#x9;012c&lt;br&gt;&#xA;तत्र दुःखमनिर्देश्यं वहद्धोरं यथा तथा ।&#x9;013a&lt;br&gt;&#xA;पञ्चेन्द्रियैरसम्बाधात्पञ्चकष्टमिति स्मृतम् ।&#x9;013c&lt;br&gt;&#xA;भुञ्जते तत्र तत्रैव दुःखं दुष्कृतकारिणः ॥&#x9;013e&lt;br&gt;&#xA;अमानुषार्हजं दुःखं महाभूतैश्च भुञ्जते ।&#x9;014a&lt;br&gt;&#xA;अतिघोरं चिरं कृत्वा महाभूतानि यान्ति तम् ॥&#x9;014c&lt;br&gt;&#xA;पञ्च् कष्टेन हि समं नास्ति दुःखं तथा परम् ।&#x9;015a&lt;br&gt;&#xA;दुःखस्थानमिति प्राहुः पञ्चकष्टमिति प्रिये ॥&#x9;015c&lt;br&gt;&#xA;एवं त्वेतेषु तिष्ठन्ति प्राणिनोः दुःखभागिनः ।&#x9;016a&lt;br&gt;&#xA;अन्ये च नरकाः सन्ति अवीचिप्रमुखाः प्रिये ॥&#x9;016c&lt;br&gt;&#xA;क्रोशन्तश्च रुदन्तश्च वेदनार्ता भृशातुराः ।&#x9;017a&lt;br&gt;&#xA;केचिद्भ्रमन्तश्चेष्टन्ते केचिद्धावन्ति चातुराः ॥&#x9;017c&lt;br&gt;&#xA;आधावन्तो निवार्यन्ते शूलहस्तैर्यतस्ततः ।&#x9;018a&lt;br&gt;&#xA;रुजार्दितास्तृषायुक्ताः प्राणिनः पापकारिणः ॥&#x9;018c&lt;br&gt;&#xA;यावत्पूर्वकृतं तावन्न मुच्यन्ते कथञ्चन ।&#x9;019a&lt;br&gt;&#xA;क्रिमिभिर्भक्ष्यमाणाश्च वेदनार्तास्तृषान्विताः ॥&#x9;019c&lt;br&gt;&#xA;संस्मरन्तः स्वकं पापं कृतमात्मापराधजम् ।&#x9;020a&lt;br&gt;&#xA;शोचन्तस्तत्र तिष्ठन्ति यावत्पापक्षयं प्रिये ।&#x9;020c&lt;br&gt;&#xA;एवं भुक्त्वा तु नरकं मुच्यन्ते पापसङ्क्षयात् ॥&#x9;020e&lt;br&gt;&#xA;उमोवाच ।&#x9;021&lt;br&gt;&#xA;भगवन्कतिकालं ते तिष्ठन्ति नरकेषु वै ॥&#x9;021ac&lt;br&gt;&#xA;महेश्वर उवाच ।&#x9;022&lt;br&gt;&#xA;शतवर्षसहस्राणामादिं कृत्वा हि जन्तवः ।&#x9;022a&lt;br&gt;&#xA;तिष्ठन्ति नरकावासाः प्रलयान्तमिति स्थितिः ॥&#x9;022c&lt;br&gt;&#xA;उमोवाच ।&#x9;023&lt;br&gt;&#xA;भगवंस्तेषु के तत्र तिष्ठन्तीति वद प्रभो ॥&#x9;023ac&lt;br&gt;&#xA;महेश्वर उवाच ।&#x9;024&lt;br&gt;&#xA;रौरवे शतसाहस्रं वर्षाणामिति संस्थितिः ।&#x9;024a&lt;br&gt;&#xA;मानुषघ्नाः कृतघ्नाश्च तथैवानृतवादिनः ॥&#x9;024c&lt;br&gt;&#xA;द्वितीये द्विगुणं कालं पच्यन्ते तादृशा नराः ।&#x9;025a&lt;br&gt;&#xA;महापातकयुक्तास्तु तृतीये दुःखमाप्नुयुः ॥&#x9;025c&lt;br&gt;&#xA;एतावन्मानुषसहं परमन्येषु लक्ष्यते ॥&#x9;026ac&lt;br&gt;&#xA;यक्षा विद्याधराश्चैव काद्रवेयाश्च किन्नराः ।&#x9;027a&lt;br&gt;&#xA;गन्धर्वभूतसङ्घाश्च तेषां पापयुता भृशम् ।&#x9;027c&lt;br&gt;&#xA;चतुर्थे परिपच्यन्ते तादृशा नरकाः स्मृताः ॥&#x9;027e&lt;br&gt;&#xA;चतुर्थे परितप्यन्ते यावद्युगविपर्ययः ।&#x9;028a&lt;br&gt;&#xA;सहन्तस्तादृशं घोरं पञ्चकष्टे तु यादृशम् ।&#x9;028c&lt;br&gt;&#xA;तत्रास्य चिरदुःखस्य ह्यधोन्यान्विद्धि मानुषान् ॥&#x9;028e&lt;br&gt;&#xA;एवं ते नरकान्भुक्त्वा तत्र क्षपितकल्मषाः ।&#x9;029a&lt;br&gt;&#xA;नरकेभ्यो विमुक्ताश्च जायन्ते कृमिजातिषु ॥&#x9;029c&lt;br&gt;&#xA;उद्भेदजेषु वा केचिदत्रापि क्षीणकल्मषाः ।&#x9;030a&lt;br&gt;&#xA;पुनरेव प्रजायन्ते मृगपक्षिषु शोभने ।&#x9;030c&lt;br&gt;&#xA;मृगपक्षिषु तद्भुक्त्वा लभन्ते मानुषं पदम् ॥&#x9;030e&lt;br&gt;&#xA;उमोवाच ।&#x9;031&lt;br&gt;&#xA;नानाजातिषु केनैव जायन्ते पापकारिणः ॥&#x9;031ac&lt;br&gt;&#xA;महेश्वर उवाच ।&#x9;032&lt;br&gt;&#xA;तदहं ते प्रवक्ष्यामि यत्त्वमिच्छसि शोभने ।&#x9;032a&lt;br&gt;&#xA;सर्वदाऽऽत्मा कर्मवशो नानाजातिषु जायते ॥&#x9;032c&lt;br&gt;&#xA;यश्च मांसप्रियो नित्यं काकगृध्नान्स संस्पृशेत् ।&#x9;033a&lt;br&gt;&#xA;सुरापः सततं मर्त्यः सूकरत्वं व्रजेद्भुवम् ॥&#x9;033c&lt;br&gt;&#xA;अभक्ष्यभक्षणो मर्त्यः काकजातिषु जायते ।&#x9;034a&lt;br&gt;&#xA;आत्मघ्नो यो नरः कोपात्प्रेतजातिषु तिष्ठति ॥&#x9;034c&lt;br&gt;&#xA;पैशुन्यात्परिवादाच्च कुक्कुटत्वमवाप्नुयात् ।&#x9;035a&lt;br&gt;&#xA;नास्तिकश्चैव यो मूर्खो मृगजातिं स गच्छति ॥&#x9;035c&lt;br&gt;&#xA;हिंसाविहारस्तु नरः क्रिमिकीटेषु जायते ।&#x9;036a&lt;br&gt;&#xA;अतिमानयुतो नित्यं प्रेत्य गर्दभतां व्रजेत् ॥&#x9;036c&lt;br&gt;&#xA;अगम्यागमनाच्चैव परदारनिषेवणात् ।&#x9;037a&lt;br&gt;&#xA;मूषिकत्वं व्रजेन्मर्त्यो नास्ति तत्र विचारणा ॥&#x9;037c&lt;br&gt;&#xA;कृतघ्नो मित्रघाती च सृगालवृकजातिषु ।&#x9;038a&lt;br&gt;&#xA;कृतघ्नः पुत्रघाती च स्थावरेष्वथ तिष्ठति ॥&#x9;038c&lt;br&gt;&#xA;एवमाद्यशुभं कृत्वा नरा निरयगामिनः ।&#x9;039a&lt;br&gt;&#xA;तांस्तान्भावान्प्रपद्यन्ते स्वकृतस्यैव कारणात् ॥&#x9;039c&lt;br&gt;&#xA;एवञ्जातिषु निर्देश्याः प्राणिनः पापकारिणः ।&#x9;040a&lt;br&gt;&#xA;कथञ्चित्पुनरुत्पद्यि लभन्ते मानुषं पदम् ॥&#x9;040c&lt;br&gt;&#xA;बहुशश्चाग्निसङ्क्रान्तं लोहं शुचिमयं तथा ।&#x9;041a&lt;br&gt;&#xA;बहुदुःखाभिसन्तप्तस्तथाऽऽत्मा शोध्यते बलात् ।&#x9;041c&lt;br&gt;&#xA;तस्मात्सुदुर्लभं चेति विद्धि जन्मसु मानुषम् ॥ ॥&#x9;041e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/231/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/231/</guid>
      <description>&lt;p&gt;अध्यायः 231&lt;/p&gt;&#xA;&lt;p&gt;परमेश्वरेण पार्वतीं प्रति शुभाशुभकर्मणां मानसिकत्वादिभेदेन त्रैविध्यकथनपूर्वकं तत्तत्फलनिरूपणम् ॥ 1 ॥ तथा मद्योत्पत्तिकारणादिकथनपूर्वकं तत्पानजदोषादिप्रतिपादनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश शूलपाणे वृषध्वज ।&#x9;001a&lt;br&gt;&#xA;श्रुतं मे परमं गुह्यं प्रसादात्ते वरप्रद ॥&#x9;001c&lt;br&gt;&#xA;श्रोतुं भूयोऽहमिच्छामि प्रजानां हितकारणात् ।&#x9;002a&lt;br&gt;&#xA;शुभाशुभमिति प्रोक्तं कर्म स्वस्वं समासतः ॥&#x9;002c&lt;br&gt;&#xA;तन्मे विस्तरतो ब्रूहि शुभाशुभविधिं प्रति ।&#x9;003a&lt;br&gt;&#xA;अशुभं कीदृशं कर्म प्राणिनो यन्निपातयेत् ॥&#x9;003c&lt;br&gt;&#xA;शुभं वापि कथं देव प्रजानामूर्ध्वदं भवेत् ।&#x9;004a&lt;br&gt;&#xA;एतन्मे वद देवेश श्रोतुकामाऽस्मि कीर्तय ॥&#x9;004c&lt;br&gt;&#xA;महेश्वर उवाच ।&#x9;005&lt;br&gt;&#xA;तदहं ते प्रवक्ष्यामि तत्सर्वं शृणु शोभने ।&#x9;005a&lt;br&gt;&#xA;सुकृतं दुष्कृतं चेति द्विविधं कर्मविस्तरम् ॥&#x9;005c&lt;br&gt;&#xA;तयोर्यद्दुष्कृतं कर्म तच्च सञ्जायते त्रिधा ।&#x9;006a&lt;br&gt;&#xA;मनसा कर्मणा वाचा बुद्धिमोहसमुद्भवात् ॥&#x9;006c&lt;br&gt;&#xA;मनःपूर्वं तु वा कर्म वर्तते वाङ्मयं ततः ।&#x9;007a&lt;br&gt;&#xA;जायते वै क्रियायोगमनु चेष्टाक्रमः प्रिये ॥&#x9;007c&lt;br&gt;&#xA;अभिद्रोहोऽभ्यसूया च परार्थेषु च वै स्पृहा ।&#x9;008a&lt;br&gt;&#xA;शुभाशुभानां मर्त्यानां वर्तनं परिवारितम् ॥&#x9;008c&lt;br&gt;&#xA;धर्मकार्ये यदाऽश्रद्धा पापकर्मणि हर्षणम् ।&#x9;009a&lt;br&gt;&#xA;एवमाद्यशुभं कर्म मनसा पापमुच्यते ॥&#x9;009c&lt;br&gt;&#xA;अनृतं यच्च परुषमबद्धवचनं कटु ।&#x9;010a&lt;br&gt;&#xA;असत्यं परिवादश्च पापमेतत्तु वाङ्मयम् ॥&#x9;010c&lt;br&gt;&#xA;अगम्यागमनं चैव परदारनिषेवणम् ।&#x9;011a&lt;br&gt;&#xA;वधबन्धपरिक्लेशैः परप्राणोपतापनम् ॥&#x9;011c&lt;br&gt;&#xA;चौर्यं परेषां द्रव्याणां हरणं नाशनं तथा ।&#x9;012a&lt;br&gt;&#xA;अभक्ष्यभक्षणं चैव व्यसनेष्वविषङ्गता ॥&#x9;012c&lt;br&gt;&#xA;दर्पात्स्तम्भाभिमानाच्च परेषामुपतापनम् ।&#x9;013a&lt;br&gt;&#xA;अकार्याणां च करणमशौचं पानसेवनम् ॥&#x9;013c&lt;br&gt;&#xA;दौःशील्यं पापसम्पर्के साहाय्यं पापकर्मणि ।&#x9;014a&lt;br&gt;&#xA;अधर्म्यमयशस्यं च कार्यं तस्य निषेवणम् ।&#x9;014c&lt;br&gt;&#xA;एवमाद्यशुभं चान्यच्छारीरं पापमुच्यते ॥&#x9;014e&lt;br&gt;&#xA;मानसाद्वाङ्मयं पापं विशिष्टमिति लक्ष्यते ।&#x9;015a&lt;br&gt;&#xA;वाङ्मयादपि वै पापाच्छारीरं गण्यते बहु ॥&#x9;015c&lt;br&gt;&#xA;एवं पापयुतं कर्म त्रिविधं पातयेन्नरम् ।&#x9;016a&lt;br&gt;&#xA;परापकारजननमत्यन्तं पातकं स्मृतम् ॥&#x9;016c&lt;br&gt;&#xA;त्रिविधं तत्कृतं पापं कर्तारं पापकं नयेत् ।&#x9;017a&lt;br&gt;&#xA;पातकं चापि यत्कर्म कर्मणा बुद्धिपूर्वकम् ॥&#x9;017c&lt;br&gt;&#xA;सापदेशमवश्यं तत्कर्तव्यमिति तत्कृतम् ।&#x9;018a&lt;br&gt;&#xA;कथञ्चित्तत्कृतमपि कर्ता तेन स लिप्यते ॥&#x9;018c&lt;br&gt;&#xA;अवश्यं पापदेशेन प्रतिहृन्येत कारणम् ॥&#x9;019ac&lt;br&gt;&#xA;उमोवाच ।&#x9;020&lt;br&gt;&#xA;भगवन्पापकं कर्म यथा कृत्वा न लिप्यते ॥&#x9;020ac&lt;br&gt;&#xA;महेश्वर उवाच ।&#x9;021&lt;br&gt;&#xA;यो नरोऽनपराधी च स्वात्मप्राणस्य रक्षणात् ।&#x9;021&lt;br&gt;&#xA;शत्रुमुद्यतशस्त्रं वा पूर्वं तेन हतोपि वा ।&#x9;021c&lt;br&gt;&#xA;प्रतिहन्यान्नरो हिंस्यान्न स पापेन लिप्यते ॥&#x9;021e&lt;br&gt;&#xA;चोरादधिकसन्त्रस्तस्तत्प्रतीकारचेष्टया ।&#x9;022a&lt;br&gt;&#xA;यः प्रजघ्नन्नरो हन्यान्न स पापेन लिप्यते ॥&#x9;022c&lt;br&gt;&#xA;ग्रामार्थं भर्तृपिण्डार्थं दीनानुग्रहकारणात् ।&#x9;023a&lt;br&gt;&#xA;वधबन्धपरिक्लेशान्कुर्वन्पापात्प्रमुच्यते ॥&#x9;023c&lt;br&gt;&#xA;दुर्भिक्षे चात्मवृत्त्यर्थमेकायतनगस्तथा ।&#x9;024a&lt;br&gt;&#xA;अकार्यं वाऽप्यभक्ष्यं वा कृत्वा पापान्न लिप्यते&#x9;024c&lt;br&gt;&#xA;विधिरेष गृहस्थानां प्रायेणैवोपदिश्यते ।&#x9;025a&lt;br&gt;&#xA;अवाच्यं वाऽप्यकार्यं वा देशकालवशेन तु ॥&#x9;025c&lt;br&gt;&#xA;बुद्धिपूर्व नरः कुर्वंस्तत्प्रयोजनमात्रया ।&#x9;026a&lt;br&gt;&#xA;किञ्चिद्वा लिप्यते पापैरथवा न च लिप्यते ॥&#x9;026c&lt;br&gt;&#xA;एवं देवि विजानीहि नास्ति तत्र विचारणा ॥&#x9;027ac&lt;br&gt;&#xA;उमोवाच ।&#x9;028&lt;br&gt;&#xA;भगवन्पानदोषांश्च पेयापेयत्वकारणम् ।&#x9;028a&lt;br&gt;&#xA;एतदिच्छाम्यहं श्रोतुं तन्मे वद महेश्वर ॥&#x9;028c&lt;br&gt;&#xA;महेश्वर उवाच ।&#x9;029&lt;br&gt;&#xA;हन्त ते कथयिष्यामि पानोत्पत्तिं शुचिस्मिते ॥&#x9;029ac&lt;br&gt;&#xA;पुरा सर्वेऽभवन्मर्त्या बुद्धिमन्तो नयानुगाः ।&#x9;030a&lt;br&gt;&#xA;शुचयश्च शुभाचाराः सर्वे चोन्मनसः प्रिये ॥&#x9;030c&lt;br&gt;&#xA;एवम्भूते तदा लोके प्रेष्यकृन्न परस्परम् ।&#x9;031a&lt;br&gt;&#xA;प्रेष्याभावान्मनुष्याणां कर्मारम्भो ननाश ह ॥&#x9;031c&lt;br&gt;&#xA;उभयोर्लोकयोर्नाशं दृष्ट्वा कर्मक्षयात्प्रभुः ।&#x9;032a&lt;br&gt;&#xA;यज्ञकर्म कथं लोके वर्तेतेति पितामहः ॥&#x9;032c&lt;br&gt;&#xA;आज्ञापयत्सुरान्देवि मोहयस्वेति मानुषान् ।&#x9;033a&lt;br&gt;&#xA;तमसः सारमुद्धृत्य पानं बुद्धिप्रणाशनम् ।&#x9;033c&lt;br&gt;&#xA;न्यपातयन्मनुष्येषु पापदोषावहं प्रिये ॥&#x9;033e&lt;br&gt;&#xA;तदाप्रभृति तत्पानान्मुमुहुर्मानवा भुवि ।&#x9;034a&lt;br&gt;&#xA;कार्याकार्यमजानन्तो वाच्यावाच्यं गुणागुणम् ॥&#x9;034c&lt;br&gt;&#xA;केचिद्धसन्ति तत्पीत्वा प्रवदन्ति तथा परे ।&#x9;035a&lt;br&gt;&#xA;नृत्यन्ति मुदिताः केचिद्गायन्ति च शुभाशुभान् ।&#x9;035c&lt;br&gt;&#xA;कलिं ते कुर्वतेऽभीष्टं प्रहरन्ति परस्परम् ।&#x9;036a&lt;br&gt;&#xA;क्वचिद्धावन्ति सहसा प्रस्खलन्ति पतन्ति च ॥&#x9;036c&lt;br&gt;&#xA;अयुक्तं बहु भाषन्ते यत्र क्वचन शोभने ।&#x9;037a&lt;br&gt;&#xA;नग्ना विक्षिप्य गात्राणि नष्टज्ञाना इवासते ॥&#x9;037c&lt;br&gt;&#xA;एवं बहुविधान्भावान्कुर्वन्ति भ्रान्तचेतनाः ।&#x9;038a&lt;br&gt;&#xA;ये पिबन्ति महामोहं पानं पापयुता नराः ॥&#x9;038c&lt;br&gt;&#xA;धृतिं लज्जां च बुद्धिं च पानं पीतं प्रणाशयेत् ।&#x9;039a&lt;br&gt;&#xA;तस्मान्नराः सम्भवन्ति निर्लज्जा निरपत्रपाः ॥&#x9;039c&lt;br&gt;&#xA;बुद्धिसत्वैः परिक्षीणास्तेजोहीना मलान्विताः ।&#x9;040a&lt;br&gt;&#xA;पीत्वापीत्वा तृषायुक्ताः पानपाः सम्भवन्ति च ॥&#x9;040c&lt;br&gt;&#xA;पानकामाः पानकथाः पानकालाभिकाङ्क्षिणः ।&#x9;041a&lt;br&gt;&#xA;पानार्थं कर्मवश्यास्ते सम्भवन्ति नराधमाः ॥&#x9;041c&lt;br&gt;&#xA;पानकामास्तृषायोगाद्बुद्धिसत्वपरिक्षयात् ।&#x9;042a&lt;br&gt;&#xA;पानदानां प्रेष्यकाराः पानपाः सहसाऽभवन् ॥&#x9;042c&lt;br&gt;&#xA;तदाप्रभृति वै लोके दीनैः पानवशैर्नरैः ।&#x9;043a&lt;br&gt;&#xA;कारयन्ति च कर्माणि बुद्धिमन्तस्तु पानपाः ॥&#x9;043c&lt;br&gt;&#xA;कारुत्वमथ दासत्वं प्रेष्यतामेत्य पानपाः ।&#x9;044a&lt;br&gt;&#xA;सर्वकर्मकराश्चासन्पशुवद्रज्जुबन्धिताः ॥&#x9;044c&lt;br&gt;&#xA;पानपस्तु सुरां पीत्वा तदा बुद्धिप्रणाशनात् ।&#x9;045a&lt;br&gt;&#xA;कार्याकार्यस्य चाज्ञानाद्यथेष्टकरणात्स्वयम् ।&#x9;045c&lt;br&gt;&#xA;विदुषामविधेयत्वात्पापमेवाभिपद्यते ॥&#x9;045e&lt;br&gt;&#xA;परिभूतो भवेल्लोके मद्यपो मित्रभेदकः ।&#x9;046a&lt;br&gt;&#xA;सर्वकालमशुद्धिं च सर्वभक्षस्तथा भवेत् ॥&#x9;046c&lt;br&gt;&#xA;विनष्टो ज्ञातिविद्वद्भ्यः सततं कलिभावगः ।&#x9;047a&lt;br&gt;&#xA;परुषं कटुकं घोरं वाक्यं वदति सर्वशः ॥&#x9;047c&lt;br&gt;&#xA;गुरूनतिवदेन्मत्तः परदारान्प्रधर्षयेत् ।&#x9;048a&lt;br&gt;&#xA;संविदं कुरुते शौण्डेर्न शृणोति हितं क्वचित् ॥&#x9;048c&lt;br&gt;&#xA;एवं बहुविधा दोषाः पानपे सन्ति शोभने ।&#x9;049a&lt;br&gt;&#xA;केवलं नरकं यान्ति नास्ति तत्र विचारणा ।&#x9;049c&lt;br&gt;&#xA;तस्मात्तद्वर्जितं सद्भिः पानमात्महितैषिभिः ॥&#x9;049e&lt;br&gt;&#xA;यदि पानं न वर्जेरन्सन्तश्चारित्रकारणात् ।&#x9;050a&lt;br&gt;&#xA;भवेदेतज्जगत्सर्वममर्यादं च निष्क्रियम् ॥&#x9;050c&lt;br&gt;&#xA;तस्माद्बुद्धेर्हि रक्षार्थं सद्भिः पानं विवर्जितम् ।&#x9;051a&lt;br&gt;&#xA;इति ते दुष्कृतं सर्वं कथितं त्रिविधं प्रिये ॥ ॥&#x9;051c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/232/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/232/</guid>
      <description>&lt;p&gt;अध्यायः 232&lt;/p&gt;&#xA;&lt;p&gt;परमेश्वरेण पार्वतीं प्रति सुकृतस्य त्रेधा विभजनेन तल्लक्षणादिकथनम् ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;विधानं सुकृतस्यापि भूयः शृणु शुचिस्मिते ।&#x9;001a&lt;br&gt;&#xA;प्रोच्यते तत्त्रिधा देवि सुकृतं च समासतः ॥&#x9;001c&lt;br&gt;&#xA;यदौपरमिकं चैव सुकृतं निरुपद्रवम् ।&#x9;002a&lt;br&gt;&#xA;तथैव सोपकरणं तावता सुकृतं विदुः ॥&#x9;002c&lt;br&gt;&#xA;निवृत्तिः पापकर्मभ्यस्तदौपरमिकं प्रिये ।&#x9;003a&lt;br&gt;&#xA;मनोवाक्कायजा दोषाः शृणु मे वर्जनाच्छुभम् ॥&#x9;003c&lt;br&gt;&#xA;त्रैविध्यदोषोपरमे यस्तु दोषव्यपेक्षया ।&#x9;004a&lt;br&gt;&#xA;स हि प्राप्नोति सकलं सर्वदुष्कृतवर्जनात् ॥&#x9;004c&lt;br&gt;&#xA;प्रथमं वर्जयेद्दोषान्युगपत्पृथगेव वा ।&#x9;005a&lt;br&gt;&#xA;तथा धर्ममवाप्नोति दोषत्यागो हि दुष्करः ।&#x9;005c&lt;br&gt;&#xA;दोषसाकल्यसन्त्यागान्मुनिर्भवति मानवः ॥&#x9;005e&lt;br&gt;&#xA;सौकर्यं पश्य धर्मस्य कार्यारम्भादृतेऽपि च ।&#x9;006a&lt;br&gt;&#xA;आत्मा च लब्धोपरमो लभन्ते सुकृतं परम् ॥&#x9;006c&lt;br&gt;&#xA;अहो नृशंसाः पच्यन्ते मानुषाः स्वल्पबुद्धयः ।&#x9;007a&lt;br&gt;&#xA;एतादृशं न बुध्यन्ते आत्माधीनं न निर्व्यथाः ॥&#x9;007c&lt;br&gt;&#xA;दुष्कृतत्यागमात्रेण पदमूर्ध्वं हि लभ्यते ॥&#x9;008ac&lt;br&gt;&#xA;पापभीरुत्वमात्रेण दोषाणां परिवर्जनात् ।&#x9;009a&lt;br&gt;&#xA;सुशोभनो भवेद्देविऋरजुर्धर्मव्यपेक्षया ।&#x9;009c&lt;br&gt;&#xA;इत्यौपरमिकं देवि कथितं सुकृतं तव ॥&#x9;009e&lt;br&gt;&#xA;श्रुत्वा च वृद्धसंयोगादिन्द्रियाणां च निग्रहात् ।&#x9;010a&lt;br&gt;&#xA;सन्तोषाच्च धृतेश्चैव शक्यते दोषवर्जनम् ॥&#x9;010c&lt;br&gt;&#xA;तदेव धर्ममित्याहुर्दोषसंयमनं प्रिये ।&#x9;011a&lt;br&gt;&#xA;यमधर्मेण धर्मोस्ति नान्यः शुभतरः प्रिये ।&#x9;011c&lt;br&gt;&#xA;यमधर्मेण यतयः प्राप्नुवन्त्युत्तमां गतिम् ॥&#x9;011e&lt;br&gt;&#xA;ईश्वराणां प्रभवतां दरिद्राणां च वै नृणाम् ।&#x9;012a&lt;br&gt;&#xA;सफलो दोषसन्त्यागो दानादपि शुभादपि ॥&#x9;012c&lt;br&gt;&#xA;तपो दानं महादेवि दोषमल्पं हि निर्भरेत् ।&#x9;013a&lt;br&gt;&#xA;सुकृतं यामिकं चोक्तं वक्ष्ये निरुपसाधनम् ॥&#x9;013c&lt;br&gt;&#xA;सुखाभिसन्धिर्लोकानां सत्यं शौचमथार्जवम् ।&#x9;014a&lt;br&gt;&#xA;व्रतोपवासः प्रीतिश्च ब्रह्मचर्यं दमः शमः ॥&#x9;014c&lt;br&gt;&#xA;एवमादि शुभं कर्म सुकृतं नियमाश्रितम् ।&#x9;015a&lt;br&gt;&#xA;शृणु तेषां विशेषांश्च कीर्तयिष्यामि भामिनि ॥&#x9;015c&lt;br&gt;&#xA;सत्यं स्वर्गस्य सोपानं पारावारस्य नौरिव ।&#x9;016a&lt;br&gt;&#xA;नास्ति सत्यात्परं दानं नास्ति सत्यात्परं तपः ॥&#x9;016c&lt;br&gt;&#xA;यथा श्रुतं यथा दृष्टमात्मना यद्यथा कृतम् ।&#x9;017a&lt;br&gt;&#xA;तथा तस्याविकारेण वचनं सत्यलक्षणम् ॥&#x9;017c&lt;br&gt;&#xA;यच्छलेनाभिसंयुक्तं सत्यरूपं मृषैव तत् ।&#x9;018a&lt;br&gt;&#xA;सत्यमेव प्रवक्तव्यं पारावर्यं विजानता ॥&#x9;018c&lt;br&gt;&#xA;दीर्घायुश्च भवेत्सत्यात्कुलसन्तानपालकः ।&#x9;019a&lt;br&gt;&#xA;लोकसंस्थितिपालश्च भवेत्सत्येन मानवः ॥&#x9;019c&lt;br&gt;&#xA;उमोवाच ।&#x9;020&lt;br&gt;&#xA;कथं सन्धारयन्मर्त्यो व्रतं शुभमवाप्नुयात् ॥&#x9;020ac&lt;br&gt;&#xA;महेश्वर उवाच ।&#x9;021&lt;br&gt;&#xA;पूर्वमुक्तं तु यत्पापं मनोवाक्कायकर्मभिः ।&#x9;021a&lt;br&gt;&#xA;व्रतवत्तस्य सन्त्यागस्तपोव्रतमिति स्मृतम् ॥&#x9;021c&lt;br&gt;&#xA;त्याज्यं वा यदि वा जोष्यमव्रतेनि वृथा चरन् ।&#x9;022a&lt;br&gt;&#xA;तथा फलं न लभते तस्माद्धर्मं वृथा चरेत् ॥&#x9;022c&lt;br&gt;&#xA;शुद्धकायो नरो भूत्वा स्नात्वा तीर्थ यथाविधि ।&#x9;023a&lt;br&gt;&#xA;पञ्चभूतानि चन्द्रार्कौ सन्ध्ये धर्मयमौ पितॄन् ॥&#x9;023c&lt;br&gt;&#xA;आत्मनैव तथाऽऽत्मानं निवेद्य व्रतवच्चरेत् ।&#x9;024a&lt;br&gt;&#xA;व्रतमामरणाद्वाऽपि कालच्छेदेन वा हरेत् ॥&#x9;024c&lt;br&gt;&#xA;शाकादिषु व्रतं कुर्यात्तथा पुष्पफलादिषु ।&#x9;025a&lt;br&gt;&#xA;ब्रह्मचर्यव्रतं कुर्यादुपवासव्रतं तथा ॥&#x9;025c&lt;br&gt;&#xA;एवमन्येषु बहुषु व्रतं कार्यं हितैषिणा ।&#x9;026a&lt;br&gt;&#xA;व्रतभङ्गो यथा न स्याद्रक्षितव्यं तथा बुधैः ।&#x9;026c&lt;br&gt;&#xA;व्रतभङ्गे महत्पापमिति विद्धि शुभेक्षणे ॥&#x9;026e&lt;br&gt;&#xA;औषधार्थं यदज्ञानाद्गुरूणां वचनादपि ।&#x9;027a&lt;br&gt;&#xA;अनुग्रहार्थं बन्धूनां व्रतभङ्गो न दुष्यते ॥&#x9;027c&lt;br&gt;&#xA;व्रतापवर्गकाले तु दैवब्राह्मणपूजनम् ।&#x9;028a&lt;br&gt;&#xA;नरेण तु यथा विद्धि कार्यसिद्धिं यथाऽऽप्तुयात् ॥&#x9;028c&lt;br&gt;&#xA;उमोवाच ।&#x9;029&lt;br&gt;&#xA;कथं शौचविधिस्तत्र तन्मे शंसितुमर्हसि ॥&#x9;029ac&lt;br&gt;&#xA;महेश्वर उवाच ।&#x9;030&lt;br&gt;&#xA;बाह्ममाभ्यन्तरं चेति द्विविधं शौचमिष्यते ।&#x9;030a&lt;br&gt;&#xA;मानसं सुकृतं यत्तच्छौचमाभ्यन्तरं स्मृतम् ॥&#x9;030c&lt;br&gt;&#xA;सदाऽऽहारविशुद्धिश्च कायप्रक्षालनं च यत् ।&#x9;031a&lt;br&gt;&#xA;बाह्यशौचं भवेदेतत्तथैवाचमनादिना ॥&#x9;031c&lt;br&gt;&#xA;मृच्चैव शुद्धदेशस्था गोशकृन्मूत्रमेव च ।&#x9;032a&lt;br&gt;&#xA;द्रव्याणि गन्धयुक्तानि यानि पुष्टिकराणि च ।&#x9;032c&lt;br&gt;&#xA;एतैः सम्मार्जयेत्कायमम्भसा च पुनः पुनः ॥&#x9;032e&lt;br&gt;&#xA;अक्षोभ्यं यत्प्रकीर्णं च नित्यस्रोतं च यज्जलम् ।&#x9;033a&lt;br&gt;&#xA;प्रायशस्तादृशे मज्जेदन्यथा च विवर्जयेत् ॥&#x9;033c&lt;br&gt;&#xA;त्रिस्त्रिराचमनं श्रेष्ठं निष्फेनैर्निर्मलैर्जलैः ।&#x9;034a&lt;br&gt;&#xA;तथा विण्मूत्रयोः शुद्धिरद्भिर्बहुमृदा भवेत् ।&#x9;034c&lt;br&gt;&#xA;तथैव जलसंशुद्धिर्यत्संशुद्धं तु संस्पृशेत् ॥&#x9;034e&lt;br&gt;&#xA;शकृता भूमिशुद्धिः स्याल्लौहानां भस्मना स्मृतम् ।&#x9;035a&lt;br&gt;&#xA;तक्षणं घर्षणं चैव दारवाणां विशोधनम् ॥&#x9;035c&lt;br&gt;&#xA;दहनं मृण्मयानां च मर्त्यानां कृच्छ्रधारणम् ।&#x9;036a&lt;br&gt;&#xA;शेषाणां देवि सर्वेषामातपेन जलेन च ।&#x9;036c&lt;br&gt;&#xA;ब्राह्मणानां च वाक्येन सदा संशोधनं भवेत् ॥&#x9;036e&lt;br&gt;&#xA;अदृष्टमद्भिर्निर्णिक्तं यच्च वाचा प्रशस्यते ।&#x9;037a&lt;br&gt;&#xA;एवमापदि संशुद्धिरेवं शौचं विधीयते ।&#x9;037c&lt;br&gt;&#xA;उमोवाच ।&#x9;038&lt;br&gt;&#xA;आहारशुद्धिस्तु कथं देवदेव महेश्वर ॥&#x9;038ac&lt;br&gt;&#xA;महेश्वर उवाच ।&#x9;039&lt;br&gt;&#xA;अमांसमद्यमक्लेद्यमपर्युषितमेव च ।&#x9;039a&lt;br&gt;&#xA;अतिकट्वम्ललवणहनं च शुभगन्धि च ॥&#x9;039c&lt;br&gt;&#xA;क्रिमिकेशमलैर्हीनं संवृतं शुद्धदर्शम् ।&#x9;040a&lt;br&gt;&#xA;एवंविधं सदाहार्यं देवब्राह्मणसात्कृतम् ॥&#x9;040c&lt;br&gt;&#xA;श्रुतमित्येव तज्ज्ञेयमन्यथा मन्यसेऽशुभम् ।&#x9;041a&lt;br&gt;&#xA;ग्राम्यादारण्यकैः सिद्धं श्रेष्ठमित्यवधारय ॥&#x9;041c&lt;br&gt;&#xA;अतिमात्रगृहीतात्तु अल्पदत्तं भवेच्छुचि ।&#x9;042a&lt;br&gt;&#xA;यज्ञशेषं हविःशेषं पितृशेषं च निर्मलम् ।&#x9;042c&lt;br&gt;&#xA;इति ते कथितं देवि भूयः किं श्रोतुमिच्छसि ॥ ॥&#x9;042e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/233/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/233/</guid>
      <description>&lt;p&gt;अध्यायः 233&lt;/p&gt;&#xA;&lt;p&gt;महेश्वरेणोमां प्रति मांसभक्षणाभक्षणयोर्दोषगुणकथनम् ॥ 1 ॥ गुरुप्रशंसनपूर्वकं तत्पूजादिफलकथनम् ॥ 2 ॥ तथा तीर्थस्नानोपवासादिफलकथनम् ॥ 3 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भक्षयन्त्यपरे मांसं वर्जयन्त्यपरे विभो ।&#x9;001a&lt;br&gt;&#xA;तन्मे वद महादेव भक्ष्याभक्ष्यविनिर्णयम् ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;मांसस्य भक्षणे दोषो यश्चास्याभक्षणे गुणः ।&#x9;002a&lt;br&gt;&#xA;तदहं कीर्तयिष्यामि तन्निबोध यथातथम् ॥&#x9;002c&lt;br&gt;&#xA;इष्टं दत्तमधीतं च क्रतवश्च सदक्षिणाः ।&#x9;003a&lt;br&gt;&#xA;अमांसभक्षणस्यैव कलां नार्हन्ति षोडशीम् ॥&#x9;003c&lt;br&gt;&#xA;आत्मार्थं यः परप्राणान्हिस्यात्स्वादुफलेप्सया ।&#x9;004a&lt;br&gt;&#xA;व्यालगृध्रसृगालैश्च राक्षसैश्च समस्तु सः ॥&#x9;004c&lt;br&gt;&#xA;यो वृथा नित्यमांसाशी स पुमानधमो भवेत् ।&#x9;005a&lt;br&gt;&#xA;ततः कष्टतरं नास्ति स्वयमाहृत्य भक्षणात् ॥&#x9;005c&lt;br&gt;&#xA;स्वमांसं परमांसेन यो वर्धयितुमिच्छति ।&#x9;006a&lt;br&gt;&#xA;उद्विग्नवासं लभते यत्र यत्रोपजायते ॥&#x9;006c&lt;br&gt;&#xA;सञ्छेदनं स्वमांसस्य यथा सञ्जनयेद्रुजम् ।&#x9;007a&lt;br&gt;&#xA;तथैव परमांसेऽपि वेदितव्यं विजानता ॥&#x9;007c&lt;br&gt;&#xA;यस्तु सर्वाणि मांसानि यावज्जीवं न भक्षयेत् ।&#x9;008a&lt;br&gt;&#xA;स स्वर्गे विपुलं स्थानं लभते नात्र संशयः ॥&#x9;008c&lt;br&gt;&#xA;यत्तु वर्षशतं पूर्णं तप्यते परमं तपः ।&#x9;009a&lt;br&gt;&#xA;यच्चापि वर्जयेन्मांसं सममेतन्न वा समम् ॥&#x9;009c&lt;br&gt;&#xA;न हि प्राणैः प्रियतमं लोके किञ्चन विद्यते ।&#x9;010a&lt;br&gt;&#xA;तस्मात्प्राणिदया कार्या यथात्मनि तथा परे ॥&#x9;010c&lt;br&gt;&#xA;सर्वे यज्ञा न तत्कुर्युः सर्वे देवाश्च भामिनि ।&#x9;011a&lt;br&gt;&#xA;यो मांसरसमास्वाद्य पुनर्मासं विवर्जयेत् ॥&#x9;011c&lt;br&gt;&#xA;इत्येवं मुनयः प्राहुर्मांसस्याभक्षणे गुणाः ।&#x9;012a&lt;br&gt;&#xA;एवं बहुगुणं देवि नृणां मांसविवर्जनम् ॥&#x9;012c&lt;br&gt;&#xA;न शक्नुयाद्यदाऽतीव त्यक्तं मांसं कथञ्चन ।&#x9;013a&lt;br&gt;&#xA;पुण्यं तन्मासमात्रं वा वर्जनीयं विशेषतः ॥&#x9;013c&lt;br&gt;&#xA;न शक्नुयादपि तथा कौमुदीमासमेव च ।&#x9;014a&lt;br&gt;&#xA;जन्मनक्षत्रतिथिषु सदा पर्वसु रात्रिषु ।&#x9;014c&lt;br&gt;&#xA;वर्जनीयं तथा मांसं परत्र हितमिच्छता ॥&#x9;014e&lt;br&gt;&#xA;अशक्तः कारणान्मर्त्यो भोक्तुमिच्छेद्विधिं शृणु ।&#x9;015a&lt;br&gt;&#xA;अनेनि खादन्विधिना कलुषेण न लिप्यते ॥&#x9;015c&lt;br&gt;&#xA;सूनायां च गतप्राणान्क्रीत्वा न्यायेन भामिनि ।&#x9;016a&lt;br&gt;&#xA;ब्राह्मणातिथिपूजार्थं भोक्तव्यं हितमिच्छता ॥&#x9;016c&lt;br&gt;&#xA;भैषज्यकारणाद्व्याधौ खादन्पापैर्न लिप्यते ।&#x9;017a&lt;br&gt;&#xA;पितृशेषं तथैवाश्नन्मांसं नाशुभमृच्छति ॥&#x9;017c&lt;br&gt;&#xA;उमोवाच ।&#x9;018&lt;br&gt;&#xA;गुरुपूजा कथं देव क्रियते धर्मचारिभिः ॥&#x9;018ac&lt;br&gt;&#xA;महेश्वर उवाच ।&#x9;019&lt;br&gt;&#xA;गुरुपूजां प्रवक्ष्यामि यथावत्तव शोभने ।&#x9;019a&lt;br&gt;&#xA;कृतज्ञानां परो धर्म इति वेदानुशासनम् ॥&#x9;019c&lt;br&gt;&#xA;तस्मात्स्वगुरवः पूज्यास्ते हि पूर्वोपकारिणः ।&#x9;020a&lt;br&gt;&#xA;गुरूणां च गरीयांसस्त्रयो लोकेषु पूजिताः ॥&#x9;020c&lt;br&gt;&#xA;उपाध्यायः पिता माता सम्पूज्यास्ते विशेषतः ।&#x9;021a&lt;br&gt;&#xA;ये पितुर्भ्रातरो ज्येष्ठा ये च तस्यानुजास्तथा ।&#x9;021c&lt;br&gt;&#xA;पितुः पिता च सर्वे ते पूजनीयाः पिता तथा ॥&#x9;021e&lt;br&gt;&#xA;मातुर्या भगिनी ज्येष्ठा मातुर्या च यवीयसी ।&#x9;022a&lt;br&gt;&#xA;मातामही च धात्री च सर्वास्ता मातरः स्मृताः ॥&#x9;022c&lt;br&gt;&#xA;उपाध्यायस्य यः पुत्रो यश्च तस्य भवेद्गुरुः ।&#x9;023a&lt;br&gt;&#xA;ऋत्विग्गुरुः पिता चेति गुरवः सम्प्रकीर्तिताः ॥&#x9;023c&lt;br&gt;&#xA;ज्येष्ठो भ्राता नरेन्द्रश्च मातुलः श्वशुरस्तथा ।&#x9;024a&lt;br&gt;&#xA;भयत्राता च भर्ता च गुरवस्ते प्रकीर्तिताः ॥&#x9;024c&lt;br&gt;&#xA;इत्येष कथितः साध्वि गुरूणां सर्वसङ्ग्रहः ।&#x9;025a&lt;br&gt;&#xA;अनुवृत्तिं च पूजां च तेषामपि निबोध मे ॥&#x9;025c&lt;br&gt;&#xA;आराध्या मातापितरावुपाध्यायस्तथैव च ।&#x9;026a&lt;br&gt;&#xA;कथञ्चिन्नावमन्तव्या नरेण हितमिच्छता ॥&#x9;026c&lt;br&gt;&#xA;येन प्रीणन्ति पितरस्तेन प्रीतः प्रजापतिः ।&#x9;027a&lt;br&gt;&#xA;येन प्रीणाति चेन्माता प्रीताः स्युर्देवमातरः ॥&#x9;027c&lt;br&gt;&#xA;ये प्रीणात्युपाध्यायो ब्रह्मा तेनाभिपूजितः ।&#x9;028a&lt;br&gt;&#xA;अप्रीतेषु पुनस्तेषु नरो नरकमेति हि ॥&#x9;028c&lt;br&gt;&#xA;गुरूणां वैरनिर्बन्धो न कर्तव्यः कथञ्चन ।&#x9;029a&lt;br&gt;&#xA;नरः स्वगुरुमप्रीत्या मनसाऽपि न गच्छति ॥&#x9;029c&lt;br&gt;&#xA;न ब्रूयाद्विप्रियं तेषामनिष्टं न प्रवर्तयेत् ।&#x9;030a&lt;br&gt;&#xA;विगृह्य न वदेत्तेषां समीपे स्पर्धया क्वचित् ॥&#x9;030c&lt;br&gt;&#xA;यद्यदिच्छन्ति ते कर्तुमस्वतन्त्रस्तदाचरेत् ।&#x9;031a&lt;br&gt;&#xA;वेदानुशासनसमं गुरुशासनमिष्यते ॥&#x9;031c&lt;br&gt;&#xA;कलहांश्च विवादांश्च गुरुभिः सह वर्जयेत् ।&#x9;032a&lt;br&gt;&#xA;कैतवं परिहासांश्च मन्युकामाश्रयाः कथाः ॥&#x9;032c&lt;br&gt;&#xA;गुरूणां योऽनहंवादी करोत्याज्ञामतन्द्रितः ।&#x9;033a&lt;br&gt;&#xA;न तस्मात्सर्वमर्त्येषु विद्यते पुण्यकृत्तमः ॥&#x9;033c&lt;br&gt;&#xA;असूयामपवादं च गुरूणां परिवर्जयेत् ।&#x9;034a&lt;br&gt;&#xA;तेषां प्रियहितान्वेषी भूत्वा परिचरेत्सदा ॥&#x9;034c&lt;br&gt;&#xA;न तद्यज्ञफलं कुर्यात्तपो वाऽऽचरितं महत् ।&#x9;035a&lt;br&gt;&#xA;यत्कुर्यात्पुरुषस्येह गुरुपूजा सदा कृता ॥&#x9;035c&lt;br&gt;&#xA;अनुवृत्तेर्विना धर्मो नास्ति सर्वाश्रमेष्वपि ।&#x9;036a&lt;br&gt;&#xA;तस्मात्क्षमावृतः क्षान्तो गुरुवृत्तिं समाचरेत् ॥&#x9;036c&lt;br&gt;&#xA;स्वमर्थं स्वशरीरं च गुर्वर्थे सन्त्यजेद्बुधः ।&#x9;037a&lt;br&gt;&#xA;विवादं धनहेतोर्वा मोहाद्वा तैर्न रोचयेत् ॥&#x9;037c&lt;br&gt;&#xA;ब्रह्मचर्यमहिंसा च दानानि विविधानि च ।&#x9;038a&lt;br&gt;&#xA;गुरुभिः प्रतिषिद्धस्य सर्वमेतपार्थकम् ॥&#x9;038c&lt;br&gt;&#xA;उपाध्यायं पितरं मातरं च येऽभिद्रुह्युर्मनसा कर्मणा वा ।&#x9;039a&lt;br&gt;&#xA;तेषां पापं भ्रूणहत्याविशिष्टन्तेभ्यो नान्यः पापकृदस्ति लोके ॥&#x9;039c&lt;br&gt;&#xA;उमोवाच ।&#x9;040&lt;br&gt;&#xA;उपवासविधिं तत्र तन्मे शंसितुमर्हसि ॥&#x9;040ac&lt;br&gt;&#xA;महेश्वर उवाच ।&#x9;041&lt;br&gt;&#xA;शरीरमलशान्त्यर्थमिन्द्रियोच्छोषणाय च ।&#x9;041a&lt;br&gt;&#xA;एकभुक्तोपवासैस्तु धारयन्ते व्रतं नराः ॥&#x9;041c&lt;br&gt;&#xA;लभन्ते विपुलं धर्मं तथाऽऽहारपरिक्षयात् ।&#x9;042a&lt;br&gt;&#xA;बहूनामुपरोधं तु न कुर्यादात्मकारणात् ॥&#x9;042c&lt;br&gt;&#xA;जीवोपघातं च तथा स जीवन्धन्य इष्यते ।&#x9;043a&lt;br&gt;&#xA;तस्मात्पुण्यं लभेन्मर्त्यः स्वयमाहारकर्शनात् ।&#x9;043c&lt;br&gt;&#xA;तद्गृहस्थैर्यथाशक्ति कर्तव्यमिति निश्चयः ॥&#x9;043e&lt;br&gt;&#xA;उपवासार्दिते काये आपदर्शं पयो जलम् ।&#x9;044a&lt;br&gt;&#xA;भुञ्जन्न प्रतिघाती स्याद्ब्राह्मणाननुमान्य च ॥&#x9;044c&lt;br&gt;&#xA;उमोवाच ।&#x9;045&lt;br&gt;&#xA;ब्रह्मचर्यं कथं देव रक्षितव्यं विजानता ॥&#x9;045ac&lt;br&gt;&#xA;महेश्वर उवाच ।&#x9;046&lt;br&gt;&#xA;तदहं ते प्रवक्ष्यामि शृणु देवि समाहिता ॥&#x9;046ac&lt;br&gt;&#xA;ब्रह्मचर्यं परं शौचं ब्रह्मचर्यं परं तपः ।&#x9;047a&lt;br&gt;&#xA;केवलं ब्रह्मचर्येणि प्राप्यते परमं पदम् ॥&#x9;047c&lt;br&gt;&#xA;सङ्कल्पाद्दर्शनाच्चैव तद्युक्तवचनादपि ।&#x9;048a&lt;br&gt;&#xA;संस्पर्शादथ संयोगात्पञ्चधा रक्षितं व्रतम् ॥&#x9;048c&lt;br&gt;&#xA;व्रतवद्धारितं चैव ब्रह्मचर्यमकल्मषम् ।&#x9;049a&lt;br&gt;&#xA;नित्यं संरक्षितं तस्य नैष्ठिकानां विधियते ।&#x9;049c&lt;br&gt;&#xA;तदिष्यते गृहस्थानां कालमुद्दिश्य कारणम् ॥&#x9;049e&lt;br&gt;&#xA;जन्मनक्षत्रयोगेषु पुण्यवासेषु पर्वसु ।&#x9;050a&lt;br&gt;&#xA;देवताधर्मकार्येषु ब्रह्मचर्यव्रतं चरेत् ॥&#x9;050c&lt;br&gt;&#xA;ब्रह्मचर्यव्रतफलं लभेद्दारव्रती सदा ।&#x9;051a&lt;br&gt;&#xA;शौचमायुस्तथाऽऽरोग्यं लभ्यते ब्रह्मचारिभिः ॥&#x9;051c&lt;br&gt;&#xA;उमोवाच ।&#x9;052&lt;br&gt;&#xA;तीर्थचर्याव्रतं देव क्रियते धर्मकाङ्क्षिभि ।&#x9;052a&lt;br&gt;&#xA;कानि तीर्थानि लोकेषु तन्मे शंसितुमर्हसि ॥&#x9;052c&lt;br&gt;&#xA;महेश्वर उवाच ।&#x9;053&lt;br&gt;&#xA;हन्त ते कथयिष्यामि तीर्थस्नानविधिं प्रिये ।&#x9;053a&lt;br&gt;&#xA;पावनार्थं च शौचार्थं ब्रह्मणा निर्मितं पुरा ॥&#x9;053c&lt;br&gt;&#xA;यास्तु लोके महानद्यस्ताः सर्वास्तीर्थसञ्ज्ञिताः ।&#x9;054a&lt;br&gt;&#xA;तासां प्राक्स्रोतसः श्रेष्ठाः सङ्गमश्च परस्परम् ।&#x9;054c&lt;br&gt;&#xA;तासां सागरसंयोगो वरिष्ठश्चेति विद्यते ॥&#x9;054e&lt;br&gt;&#xA;तासामुभयतः कूलं तत्र तत्र मनीषिभिः ।&#x9;055a&lt;br&gt;&#xA;देवैर्वा सेवितं देवि तत्तीर्थं परमं स्मृतम् ॥&#x9;055c&lt;br&gt;&#xA;समुद्रश्च महातीर्थं पावनं परमं शुभम् ।&#x9;056a&lt;br&gt;&#xA;तस्य कूलगतास्तीर्था महद्भिश्च समाप्लुताः ॥&#x9;056c&lt;br&gt;&#xA;स्रोतसां पर्वतानां च जोषितानां महर्षिभिः ।&#x9;057a&lt;br&gt;&#xA;अपि कूपं नटाकं वा सेवितुं मुनिभिः प्रिये ॥&#x9;057c&lt;br&gt;&#xA;तत्तु तीर्थमिति ज्ञेयं प्रभावात्तु तपस्विनाम् ।&#x9;058a&lt;br&gt;&#xA;तदा प्रभृति तीर्थत्वं लेभे लोकहिताय वै ॥&#x9;058c&lt;br&gt;&#xA;एवं तीर्थं भवेद्देवि तस्य स्नानविधिं शृणु ॥&#x9;059ac&lt;br&gt;&#xA;जन्मना व्रतभूयिष्ठो गत्वा तीर्थानि काङ्क्षया ।&#x9;060a&lt;br&gt;&#xA;उपवासत्रयं कुर्यादेकं वा नियमान्वितः ॥&#x9;060c&lt;br&gt;&#xA;पुण्यमासेवते काले पौर्णमास्यां यथाविधि ।&#x9;061a&lt;br&gt;&#xA;बहिरेव शुचिर्भूत्वा तत्तीर्थं मन्मना विशेत् ॥&#x9;061c&lt;br&gt;&#xA;त्रिराप्लुत्य जलाभ्याशे दत्त्वा ब्राह्मणदक्षिणाम् ।&#x9;062a&lt;br&gt;&#xA;अभ्यर्च्य देवायतनं ततः प्रायाद्यथागतम् ॥&#x9;062c&lt;br&gt;&#xA;एतद्विधानं सर्वेषां तीर्थं तीर्थमिति प्रिये ।&#x9;063a&lt;br&gt;&#xA;समीपतीर्थस्नानात्तु दूरतीर्थं सुपूजितम् ॥&#x9;063c&lt;br&gt;&#xA;आदिप्रभृतिशुद्धस्य तीर्थस्नानं शुभं भवेत् ।&#x9;064a&lt;br&gt;&#xA;तपोर्थं पापनाशार्थं शौचार्थं तीर्थगाहनम् ॥&#x9;064c&lt;br&gt;&#xA;एवं पुण्येषु तीर्थेषु तीर्थस्नानं शुभं भवेत् ।&#x9;065a&lt;br&gt;&#xA;एतन्नैयमिकं सर्वं सुकृतं कथितं तव ॥ ॥&#x9;065c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/234/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/234/</guid>
      <description>&lt;p&gt;अध्यायः 234&lt;/p&gt;&#xA;&lt;p&gt;महेश्वरेण पार्वतीं प्रति दानस्य षाङ्गुण्यप्रतिपादनपूर्वकं तत्फलकथनम् ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;एतदर्थमवाप्नोति नरः प्रेत्य शुभेक्षणे ॥&#x9;001a&lt;br&gt;&#xA;उमोवाच ।&#x9; 002&lt;br&gt;&#xA;लोकसिद्धं तु यद्द्रव्यं सर्वसाधारणं भवेत् ।&#x9;002a&lt;br&gt;&#xA;तददत्सर्वसामान्यं कथं धर्मं लभेन्नरः ।&#x9;002c&lt;br&gt;&#xA;एवं साधारणे द्रव्ये तस्य स्वत्वं कथं भवेत् ॥ &#x9;002e&lt;br&gt;&#xA;महेश्वर उवाच ।&#x9;003&lt;br&gt;&#xA;लोके भूतमयं द्रव्यं सर्वसाधारणं तथा ।&#x9;003a&lt;br&gt;&#xA;तथैव तद्ददन्मर्त्यो लभेत्पुण्यं स तच्छृणु ॥&#x9;003c&lt;br&gt;&#xA;दाता प्रतिग्रहीता च देयं सोपक्रमं तथा ।&#x9;004a&lt;br&gt;&#xA;देशकालौ च यत्त्वेतद्दानं षङ्गुणमुच्यते ।&#x9;004c&lt;br&gt;&#xA;तेषां सम्पद्विशेषांश्च कीर्त्यमानान्निबोध मे ॥&#x9;004e&lt;br&gt;&#xA;आदिप्रभृति यः शुद्धो मनोवाक्कायकर्मभिः । &#x9;005a&lt;br&gt;&#xA;सत्यवादी जितक्रोधस्त्वलुब्धो नाभ्यसूयकः । &#x9;005c&lt;br&gt;&#xA;श्रुद्धावानास्तिकश्चैवक एवं दाता प्रशस्यते ॥&#x9;005e&lt;br&gt;&#xA;शुद्धो दान्तो जितक्रोधस्तथा दीनकुलोद्भवः ।&#x9;006a&lt;br&gt;&#xA;श्रुतचारित्रसम्पन्नस्तथा बहुकलत्रवान् ॥&#x9;006c&lt;br&gt;&#xA;पञ्चयज्ञपरो नित्यं निर्विकारशरीरवान् ।&#x9;007a&lt;br&gt;&#xA;एतान्पात्रगुणान्विद्धि तादृक्पात्रं प्रशस्यते ॥&#x9;007c&lt;br&gt;&#xA;पितृदेवाग्निकार्येषु तस्य दत्तं महाफलम् ।&#x9;008a&lt;br&gt;&#xA;यद्यदर्हति यो लोके पात्रं तस्य भवेच्च सः । &#x9;008c&lt;br&gt;&#xA;मुच्येदापद आपन्नो येन पात्रं तदस्य तु ॥&#x9;008e&lt;br&gt;&#xA;अन्नस्य क्षुधितं पात्रं तृषितस्तु जलस्य वै ।&#x9;009a&lt;br&gt;&#xA;एवं पात्रेषु नानात्वमिष्यते पुरुषं प्रति ॥&#x9;009c&lt;br&gt;&#xA;जारश्चोरश्च षण्डश्च हिंस्रः समयभेदकः ।&#x9;010a&lt;br&gt;&#xA;लोकविघ्नकराश्चान्ये वर्जितव्याः सर्वशः प्रिये ॥&#x9;010c&lt;br&gt;&#xA;परोपघाताद्यद्द्रव्यं चौर्याद्वा लभ्यते नृभिः ।&#x9;011a&lt;br&gt;&#xA;निर्दयाल्लभ्यते यच्च धूर्तभावेन वै तथा ॥&#x9;011c&lt;br&gt;&#xA;अधर्मादर्थमोहाद्वा बहूनामुपरोधनात् ।&#x9;012a&lt;br&gt;&#xA;यल्लभ्यते धनं देवि तदत्यन्तविगर्हितम् ॥&#x9;012c&lt;br&gt;&#xA;तादृशेन कृतं धर्मं निष्फलं विद्धि भामिनि ।&#x9;013a&lt;br&gt;&#xA;तस्मान्न्यायागतेनैव दातव्यं शुभमिच्छता ॥&#x9;013c&lt;br&gt;&#xA;यद्यदात्मप्रियं नित्यं तत्तद्देयमिति स्थितिः ।&#x9;014a&lt;br&gt;&#xA;उपक्रममिमं विद्धि दातॄणां परमं हितम् ॥&#x9;014c&lt;br&gt;&#xA;पात्रभूतं तु दूरस्थमभिगम्य प्रसाद्य च ।&#x9;015a&lt;br&gt;&#xA;दाता दानं तथा दद्याद्यथा तुष्येत तेन सः । &#x9;015c&lt;br&gt;&#xA;एष दानविधइः श्रेष्ठः समाहूय तु मध्यमः ॥&#x9;015e&lt;br&gt;&#xA;पूर्वं च पात्रतां ज्ञात्वा समाहूय निवेद्य च ।&#x9;016a&lt;br&gt;&#xA;शौचाचमनसंयुक्तं दातव्यं श्रद्धया प्रिये ॥&#x9;016c&lt;br&gt;&#xA;याचितॄणां तु परममाभिमुख्यं पुरस्कृतम् ।&#x9;0117a&lt;br&gt;&#xA;सम्मानपूर्वं सङ्ग्राह्यं दातव्यं देशकालयो ॥&#x9;017c&lt;br&gt;&#xA;अपात्रेभ्योपि चान्येभ्यो दातव्यं भूतिमिच्छता ॥&#x9;&#x9;018ac&lt;br&gt;&#xA;पात्राणि सम्परीक्ष्यैव दात्रा वै नाममात्रया ।&#x9;019a&lt;br&gt;&#xA;अतिशक्त्या परं दानं यथाशक्ति तु मध्यमम् ।&#x9;019c&lt;br&gt;&#xA;तृतीयं चापरं दानं नानुरूपमिवात्मनः ॥&#x9;019e&lt;br&gt;&#xA;यथा सम्भाषितं पूर्वं दातव्यं तत्तथैव च ।&#x9;020a&lt;br&gt;&#xA;पुण्यक्षेत्रेषु यद्दत्तं पुण्यकालेषु वा यथा । &#x9;020c&lt;br&gt;&#xA;तच्छोभनतरं विद्धि गौरवाद्देशकालयोः ॥ &#x9;020e&lt;br&gt;&#xA;उमोवाच ।&#x9;021&lt;br&gt;&#xA;यश्च पुण्यतमो देशस्तथा कालश्च शंस मे ॥&#x9;021ac&lt;br&gt;&#xA;महेश्वर उवाच ।&#x9;022&lt;br&gt;&#xA;कुरुक्षेत्रं महानन्यो यश्च देवर्षिसेवितः ।&#x9;022a&lt;br&gt;&#xA;गिरिर्वरश्च तीर्थानि देशभागेषु पूजितः ।&#x9;022c&lt;br&gt;&#xA;ग्रहीतुमीप्सितो यत्र तत्र दत्तं महाफलम्॥&#x9;022e&lt;br&gt;&#xA;शरद्वसन्तकालश्च पुण्यमासस्तथैव च ।&#x9;023a&lt;br&gt;&#xA;शुक्लपक्षश्च पक्षाणां पौर्णमासी च पर्वसु ॥&#x9;023c&lt;br&gt;&#xA;पितृदैवतनक्षत्रनिर्मलो दिवसस्तथा ।&#x9;024a&lt;br&gt;&#xA;तच्छोभनतरं विद्धि चन्द्रसूर्यग्रहे तथा ॥&#x9;024c&lt;br&gt;&#xA;प्रतिग्रहीतुर्यः कालो मनसा कीर्तितः शुभे ।&#x9;025a&lt;br&gt;&#xA;एवमादिष्टकालेषु दत्तं दानं महद्भवेत् ॥&#x9;025c&lt;br&gt;&#xA;दाता देयं च पात्रं च उपक्रमयुता क्रिया ।&#x9;026a&lt;br&gt;&#xA;देशकालं तथा तेषां सम्पच्छुद्धिः प्रकीर्तिता ॥&#x9;026c&lt;br&gt;&#xA;यथैव युगपत्सम्पत्तत्र दानं महद्भवेत् ॥&#x9;027ac&lt;br&gt;&#xA;अत्यल्पमपि यद्दानमेभिः षड्भिर्गुणैर्युतम् ।&#x9;028a&lt;br&gt;&#xA;भूत्वाऽनन्तं नयेत्स्वर्गं दातारं दोषवर्जितम् ॥&#x9;028c&lt;br&gt;&#xA;सुमहद्वाऽपि यद्दानं गुणैरेभिर्विनाकृतम् ।&#x9;029a&lt;br&gt;&#xA;अत्यल्पफलनिर्योगमफलं वा फलोद्धतम् ॥ &#x9;029c&lt;br&gt;&#xA;उमोवाच ।&#x9;030&lt;br&gt;&#xA;एवङ्गुणयुतं दानं दत्तं च फलतां व्रजेत् ।&#x9;030a&lt;br&gt;&#xA;तदस्ति चेन्महद्देयं तन्मे शंसितुमर्हसि ॥ &#x9;030c&lt;br&gt;&#xA;महेश्वर उवाच ।&#x9;031&lt;br&gt;&#xA;तदप्यस्ति महाभागे नराणां भावदोषतः ॥&#x9;031ac&lt;br&gt;&#xA;कृत्वा धर्मं तु विधिवत्पश्चात्तापं करोति चेत् ।&#x9;032a&lt;br&gt;&#xA;श्लाघया वा यदि ब्रूयाद्वृथा संसदिं यत्कृतम् ॥&#x9;032c&lt;br&gt;&#xA;प्रकल्पयेच्च मनसा तत्फलं प्रेत्यभावतः ।&#x9;033a&lt;br&gt;&#xA;कर्म धर्मकृतं यच्च सततं फलकाङ्क्षया । &#x9;033c&lt;br&gt;&#xA;एतत्कृतं वा दत्तं वा परत्र विफलं भवेत् ॥&#x9;033e&lt;br&gt;&#xA;एते दोषा विवर्ज्याश्च दातृभिः पुण्यकाङ्क्षिभिः ।&#x9;034a&lt;br&gt;&#xA;सनातनमिदं वृत्तं सद्भिराचरितं तथा ॥&#x9;034c&lt;br&gt;&#xA;अनुग्रहात्परेषां तु गृहस्थानामृणं हि तत् ।&#x9;035a&lt;br&gt;&#xA;इत्येवं मन आविश्य दातव्यं सततं बुधैः ॥&#x9;035c&lt;br&gt;&#xA;एवमेव कृतं नित्यं सुकृतं तद्भवेन्महत् ।&#x9;036a&lt;br&gt;&#xA;सर्वसाधारणं द्रव्यमेवं दत्त्वा महत्फलम् ॥ ॥&#x9;036c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/235/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/235/</guid>
      <description>&lt;p&gt;अध्यायः 235&lt;/p&gt;&#xA;&lt;p&gt;परमेश्वरेण पार्वतीं प्रति अन्नस्वर्णगोभूकन्याविद्यादानानां महिमप्रतिपादनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्कानि देयानि धर्ममुद्दिश्य मानवैः ।&#x9;001a&lt;br&gt;&#xA;तान्यहं श्रोतुमिच्छामि तन्मे शंसितुमर्हसि ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;अजस्रं धर्मकार्यं च तथा नैमित्तिकं प्रिये ।&#x9;002a&lt;br&gt;&#xA;अन्नं प्रतिश्रयो दीपः पानीयं तृणमिन्धनम् ॥&#x9;002c&lt;br&gt;&#xA;स्नेहो गन्धश्च भैषज्यं तिलाश्च लवणं तथा ।&#x9;003a&lt;br&gt;&#xA;एवमादि तथाऽन्यश्च दानमाजस्रमुच्यते ॥&#x9;003c&lt;br&gt;&#xA;अजस्रदानात्सततमाजस्रमिति निश्चितम् ।&#x9;004a&lt;br&gt;&#xA;सामान्यं सर्ववर्णानां दानं शृणु समाहिता ॥&#x9;004c&lt;br&gt;&#xA;अन्नं प्राणो मनुष्याणामन्नदः प्राणदो भवेत् ।&#x9;005a&lt;br&gt;&#xA;तस्माकदन्नं विशेषेण दातुमिच्छति मानवः ॥&#x9;005c&lt;br&gt;&#xA;ब्राह्मणायाभिरूपाय यो दद्यादन्नमीप्सितम् ।&#x9;006a&lt;br&gt;&#xA;निदधाति निधिं श्रेष्ठं सोऽनन्तं पारलौकिकम् ॥&#x9;006c&lt;br&gt;&#xA;श्रान्तमध्वपरिश्रान्तमतिथिं गृहमागतम् ।&#x9;007a&lt;br&gt;&#xA;अर्चयीत प्रयत्नेन स हि यज्ञो वरप्रदः ॥&#x9;007c&lt;br&gt;&#xA;कृत्वा तु पातकं कर्म यो दद्यादन्नमर्थिनाम् ।&#x9;008a&lt;br&gt;&#xA;ब्राह्मणानां विशेषेण सोपहन्ति स्वकं तमः ॥&#x9;008c&lt;br&gt;&#xA;पितरस्तस्य नन्दन्ति सुवृष्ट्या कर्षका इव ।&#x9;009a&lt;br&gt;&#xA;पुत्रो यस्य तु पौत्रो वा श्रोत्रियं भोजयिष्यति ॥&#x9;009c&lt;br&gt;&#xA;अपि चण्डालशूद्राणामन्नदानं न गर्ह्यते ।&#x9;010a&lt;br&gt;&#xA;तस्मात्सर्वप्रयत्नेन दद्यादन्नममत्सरः ॥&#x9;010c&lt;br&gt;&#xA;कलत्रं पीडयित्वाऽपि पोषयेदतिथीन्सदा ।&#x9;011a&lt;br&gt;&#xA;जन्मापि मानुषे लोके तदर्थं हि विधीयते ॥&#x9;011c&lt;br&gt;&#xA;अन्नदानाच्च लोकांस्तान्सम्प्रवक्ष्याम्यनिन्दिते ।&#x9;012a&lt;br&gt;&#xA;भवनानि प्रकाशन्ते दिवि तेषां महात्मनाम् ॥&#x9;012c&lt;br&gt;&#xA;अनेकशतभौमानि सान्तर्जलवनानि च ।&#x9;013a&lt;br&gt;&#xA;वैडूर्यार्चिःप्रकाशानि हेमरूप्यमयानि च ॥&#x9;013c&lt;br&gt;&#xA;नानारूपाणि संस्थानां नानारत्नमयानि च ।&#x9;014a&lt;br&gt;&#xA;चन्द्रमण्डलशुभ्राणि किङ्किणीजालवन्ति च ॥&#x9;014c&lt;br&gt;&#xA;तरुणादित्यवर्णानि स्थावराणि चराणि च ।&#x9;015a&lt;br&gt;&#xA;यथेष्टभक्ष्यभोज्यानि शयनासनवन्ति च ॥&#x9;015c&lt;br&gt;&#xA;सर्वकामफलाश्चात्र वृक्षा भवनसंस्थिताः ।&#x9;016a&lt;br&gt;&#xA;वाप्यो बह्व्यश्च कूपाश्च दीर्घिकाश्च सहस्रशः ॥&#x9;016c&lt;br&gt;&#xA;अरुजानि विशोकानि नित्यानि विविधानि च ।&#x9;017a&lt;br&gt;&#xA;भवनानि विचित्राणि प्राणदानां त्रिविष्टपे ॥&#x9;017c&lt;br&gt;&#xA;विवस्वतश्च सोमस्य ब्रह्मणश्च प्रजापतेः ।&#x9;018a&lt;br&gt;&#xA;विशन्ति लोकांस्ते नित्यं जगत्यन्नोदकप्रदाः ॥&#x9;018c&lt;br&gt;&#xA;तत्र ते सुचिरं कालं विहृत्याप्सरसां गणैः ।&#x9;019a&lt;br&gt;&#xA;जायन्ते मानुषे लोके सर्वकल्याणसंयुताः ॥&#x9;019c&lt;br&gt;&#xA;बलसंहननोपेता नीरोगाश्चिरजीविनः ।&#x9;020a&lt;br&gt;&#xA;कुलीना मतिमन्तश्च भवन्त्यन्नप्रदा नराः ॥&#x9;020c&lt;br&gt;&#xA;तस्मादन्नं विशेषेण दातव्यं भूतिमिच्छता ।&#x9;021a&lt;br&gt;&#xA;सर्वकालं च सर्वस्य सर्वत्र च सदैव च ॥&#x9;021c&lt;br&gt;&#xA;सुवर्णदानं परमं स्वर्ग्यं स्वस्त्ययनं महत् ।&#x9;022a&lt;br&gt;&#xA;तस्मात्ते वर्णयिष्यामि यथावदनुपूर्वशः ॥&#x9;022c&lt;br&gt;&#xA;अपि पापकृतं क्रूरं दत्तं रुक्मं प्रकाशयेत् ॥&#x9;023ac&lt;br&gt;&#xA;सुवर्णं ये प्रयच्छन्ति श्रोत्रिभेभ्यः सुचेतसः ।&#x9;024a&lt;br&gt;&#xA;देवतास्ते तर्पयन्ति समस्ता इति वैदिकम् ॥&#x9;024c&lt;br&gt;&#xA;अग्निर्हि देवताः सर्वाः सुवर्णं चाग्निरुच्यते ।&#x9;025a&lt;br&gt;&#xA;तस्मात्सुवर्णदानेन तृप्ताः स्युः सर्वदेवताः ॥&#x9;025c&lt;br&gt;&#xA;अग्न्यभावे तु कुर्वन्ति वह्निस्थानेषु काञ्चनम् ।&#x9;026a&lt;br&gt;&#xA;तस्मात्सुवर्णदातारः सर्वान्कामानवाप्नुयुः ॥&#x9;026c&lt;br&gt;&#xA;आदित्यस्य हुताशस्य लोकान्नानाविधाञ्शुभान् ।&#x9;027a&lt;br&gt;&#xA;काञ्चनं सम्प्रदायाशु प्रविशन्ति न संशयः ॥&#x9;027c&lt;br&gt;&#xA;अलङ्कारं कृतं चापि केवलान्प्रविशिष्यते ।&#x9;028a&lt;br&gt;&#xA;सौवर्णैर्ब्राह्मणं काले तैरलङ्कृत्य भोजयेत् ॥&#x9;028c&lt;br&gt;&#xA;य एतत्परमं दानं दत्त्वा सौवर्णमद्भुतम् ।&#x9;029a&lt;br&gt;&#xA;द्युतिं मेधां वपुः कीर्तिं पुनर्जाते लभेद्ध्रुवम् ॥&#x9;029c&lt;br&gt;&#xA;तस्मात्स्वशक्त्या दातव्यं काञ्चनं भुवि मानवैः ।&#x9;030a&lt;br&gt;&#xA;न ह्येतस्मात्परं लोकेष्वन्यत्पापात्प्रमुच्यते ॥&#x9;030c&lt;br&gt;&#xA;अत ऊर्ध्वं प्रवक्ष्यामि गवां दानमनिन्दिते ।&#x9;031a&lt;br&gt;&#xA;नहि गोभ्यः परं दानं विद्यते जगति प्रिये ॥&#x9;031c&lt;br&gt;&#xA;लोकान्सिसृक्षुणा पूर्वं गावः सृष्टाः स्वयम्भुवा ।&#x9;032a&lt;br&gt;&#xA;वृत्त्यर्थं सर्वभूतानां तस्मात्ता मातरः स्मृताः ॥&#x9;032c&lt;br&gt;&#xA;लोकज्येष्ठा लोकवृत्त्या प्रवृत्ता मय्यायत्ताः सोमनिष्यन्दभूताः ।&#x9;033a&lt;br&gt;&#xA;सौम्याः पुण्याः प्राणदाः कामदाश्चतस्मात्पूज्याः पुण्यकामैर्मनुष्यैः ॥&#x9;033c&lt;br&gt;&#xA;धेनुं दत्त्वा निभृतां सुशीलां कल्याणवत्सां च पयस्विनीं च ।&#x9;034a&lt;br&gt;&#xA;यावन्ति रोमाणि भवन्ति तस्यास्तावत्समाः स्वर्गफलानि भुङ्क्ते ॥&#x9;034c&lt;br&gt;&#xA;प्रयच्छते यः कपिलां सचेलां सकांस्यदोहां कनकाग्र्यशृङ्गीम् ।&#x9;035a&lt;br&gt;&#xA;पुत्राश्च पौत्रांश्च कुलं च सर्वमासप्तमं तारयते परत्र च ॥&#x9;035c&lt;br&gt;&#xA;अन्तर्जाताः क्रीतका द्यूतलब्धाः प्राणक्रीताः सोदकाश्चौजसा वा ।&#x9;036a&lt;br&gt;&#xA;कृच्छ्रोत्सृष्टाः पोषणार्थागताश्च द्वारैरेतैस्ताः प्रलब्धाः प्रदद्यात् ॥&#x9;036c&lt;br&gt;&#xA;कृशाय बहुपुत्राय श्रोत्रियायाहिताग्नये ।&#x9;037a&lt;br&gt;&#xA;प्रदाय नीरुजां धेनुं लोकान्प्राप्नोत्यनुत्तमान् ॥&#x9;037c&lt;br&gt;&#xA;नृशंसस्य कृतघ्नस्य लुब्धस्यानृतवादिनः ।&#x9;038a&lt;br&gt;&#xA;हव्यकव्यव्यपेतस्य न दद्याद्गाः कथञ्चन ॥&#x9;038c&lt;br&gt;&#xA;समानवत्सां यो दद्याद्धेर्नुं विप्रे पयस्विनीम् ।&#x9;039a&lt;br&gt;&#xA;सुवृत्तां वस्त्रसञ्छन्नां सोमलोके महीयते ॥&#x9;039c&lt;br&gt;&#xA;समानवत्सां यो दद्यात्कृष्णां धेनुं पयस्विनीम् ।&#x9;040a&lt;br&gt;&#xA;सुवृत्तां वस्त्रसञ्छन्नां लोकान्प्राप्नोत्यपाम्पतेः ॥&#x9;040c&lt;br&gt;&#xA;हिरण्यवर्णां पिङ्गाक्षीं सवत्सां कांस्यदोहनाम् ।&#x9;041a&lt;br&gt;&#xA;प्रदाय वस्त्रसम्पन्नां यान्ति कौबेरसद्मनः ॥&#x9;041c&lt;br&gt;&#xA;वायुरेणुसवर्णाञ्च सवत्सां कांस्यदोहनाम् ।&#x9;042a&lt;br&gt;&#xA;प्रदाय वस्त्रसम्पन्नां वायुलोके महीयते ॥&#x9;042c&lt;br&gt;&#xA;समानवत्सां यो धेनुं दत्त्वा गौरीं पयस्विनीम् ।&#x9;043a&lt;br&gt;&#xA;सुवृत्तां वस्त्रसञ्छन्नामग्निलोके महीयते ॥&#x9;043c&lt;br&gt;&#xA;युवानं बलिनं श्यामं शतेन सह यूथपम् ।&#x9;044a&lt;br&gt;&#xA;गवेन्द्रं ब्राह्मणेन्द्राय भूरिशृङ्गमलङ्कृतम् ॥&#x9;044c&lt;br&gt;&#xA;ऋषभं ये प्रयच्छन्ति श्रोत्रियाणां महात्मनाम् ।&#x9;045a&lt;br&gt;&#xA;ऐश्वर्यमभिजायन्ते जायमानाः पुनःपुनः ॥&#x9;045c&lt;br&gt;&#xA;गवां मूत्रपुरीषाणि नोद्विजेन कदाचन ।&#x9;046a&lt;br&gt;&#xA;न चासां मांसमश्नीयाद्गोषु भक्तः सदा भवेत् ॥&#x9;046c&lt;br&gt;&#xA;ग्रासमुष्टिं परगवे दद्यात्संवत्सरं शुचि ।&#x9;047a&lt;br&gt;&#xA;अकृत्वा स्वयमाहारं व्रतं तत्सार्वकामिकम् ॥&#x9;047c&lt;br&gt;&#xA;गवामुभयतः काले नित्यं स्वस्त्ययनं वदेत् ।&#x9;048a&lt;br&gt;&#xA;न चासां चिन्तयेत्पापमिति धर्मविदो विदुः ॥&#x9;048c&lt;br&gt;&#xA;गावः पवित्रं परमं गोषु लोकाः प्रतिष्ठिताः ।&#x9;049a&lt;br&gt;&#xA;कथञ्चिन्नावमन्तव्या गावो लोकस्य मातरः ॥&#x9;049c&lt;br&gt;&#xA;तस्मादेव गवां दानं विशिष्टमिति कथ्यते ।&#x9;050a&lt;br&gt;&#xA;गोषु पूजा च भक्तिश्च नरस्यायुष्यतां वहेत् ॥&#x9;050c&lt;br&gt;&#xA;अतःपरं प्रवक्ष्यामि भूमिदानं महाफलम् ।&#x9;051a&lt;br&gt;&#xA;भूमिदानसमं दानं लोके नास्तीति निश्चयः ॥&#x9;051c&lt;br&gt;&#xA;गृहयुक्क्षेत्रयुग्वाऽपि भूमिभागः प्रदीयते ।&#x9;052a&lt;br&gt;&#xA;सुखभोगं निराक्रोशं वास्तुपूर्वं प्रकल्प्य च ॥&#x9;052c&lt;br&gt;&#xA;ग्रहीतारमलङ्कृत्य वस्त्रपुष्पानुलेपनैः ।&#x9;053a&lt;br&gt;&#xA;सभृत्यं सपरीवारं भोजयित्वा यथेष्टतः ।&#x9;053c&lt;br&gt;&#xA;यो दद्याद्दक्षिणां काले त्रिरद्भिर्गृह्यतामिति ॥&#x9;053e&lt;br&gt;&#xA;एवं भूम्यां प्रदत्तायां श्रद्धया वीतमत्सरैः ।&#x9;054a&lt;br&gt;&#xA;यावत्तिष्ठति सा भूमिस्तावद्दत्तफलं विदुः ॥&#x9;054c&lt;br&gt;&#xA;भूमिदः स्वर्गमारुह्य रमते शाश्वतीः समाः ।&#x9;055a&lt;br&gt;&#xA;अचला ह्यक्षया भूमिः सर्वकामान्दुधुक्षति ॥&#x9;055c&lt;br&gt;&#xA;यत्किञ्चित्कुरुते पापं पुरुषो वृत्तिकर्शितः ।&#x9;056a&lt;br&gt;&#xA;अपि गोकर्णमात्रेण भूमिदानेन मुच्यते ॥&#x9;056c&lt;br&gt;&#xA;सुवर्णं रजतं वस्त्रं मणिमुक्तावसूनि च ।&#x9;057a&lt;br&gt;&#xA;सर्वमेतन्महाभागे भूमिदाने प्रतिष्ठितम् ॥&#x9;057c&lt;br&gt;&#xA;भर्तुर्निः श्रेयसे युक्तास्त्यक्तात्मानो रणे हताः ।&#x9;058a&lt;br&gt;&#xA;ब्रह्मलोकाय संसिद्धा नातिक्रामन्ति भूमिदम् ॥&#x9;058c&lt;br&gt;&#xA;हलकृष्टां महीं दद्यात्सर्वबीजफलान्विताम् ।&#x9;059a&lt;br&gt;&#xA;सुकूपशरणां वाऽपि सा भवेत्सर्वकामदा ॥&#x9;059c&lt;br&gt;&#xA;निष्पन्नसस्यां पृथिवीं यो ददाति द्विजन्मनाम् ।&#x9;060a&lt;br&gt;&#xA;विमुक्तः कलुषैः सर्वैः शक्रलोकं स गच्छति ॥&#x9;060c&lt;br&gt;&#xA;यथा जनित्री क्षीरेण स्वपुत्रमभिवर्धयेत् ।&#x9;061a&lt;br&gt;&#xA;एवं सर्वफलैर्भूमिर्दातारमभिवर्धयेत् ॥&#x9;061c&lt;br&gt;&#xA;ब्राह्मणं वृत्तसम्पन्नमाहिताग्निं शुचिव्रतम् ।&#x9;062a&lt;br&gt;&#xA;ग्राहयित्वा निजां भूमिं न यान्ति यमसादनम् ॥&#x9;062c&lt;br&gt;&#xA;यथा चन्द्रमसो वृद्धिरहन्यहनि दृश्यते ।&#x9;063a&lt;br&gt;&#xA;तथा भूमेः कृतं दानं सस्ये सस्ये विवर्धते ॥&#x9;063c&lt;br&gt;&#xA;यथा बीजानि रोहन्ति प्रकीर्णानि महीतले ।&#x9;064a&lt;br&gt;&#xA;तथा कामाः प्ररोहन्ति भूमिदानगुणार्जिताः ॥&#x9;064c&lt;br&gt;&#xA;पितरः पितृलोकस्था देवताश्च दिवि स्थिताः ।&#x9;065a&lt;br&gt;&#xA;सन्तर्पयन्ति भोगैस्तं यो ददाति वसुन्धराम् ॥&#x9;065c&lt;br&gt;&#xA;दीर्घायुष्यं वराङ्गत्वं स्फीतां च श्रियमुत्तमाम् ।&#x9;066a&lt;br&gt;&#xA;परत्र लभते मर्त्यः सम्प्रदाय वसुन्धराम् ॥&#x9;066c&lt;br&gt;&#xA;एतत्सर्वं मयोद्दिष्टं भूमिदानस्य यत्फलम् ।&#x9;067a&lt;br&gt;&#xA;श्रद्दधानैर्नरैर्नित्यं श्राव्यमेतत्सनातनम् ॥&#x9;067c&lt;br&gt;&#xA;अतः परं प्रवक्ष्यामि कन्यादानं यथाविधि ।&#x9;068a&lt;br&gt;&#xA;कन्या देया महादेवि परेषामात्मनोपि वा ॥&#x9;068c&lt;br&gt;&#xA;कन्यां शुद्धव्रताचारां कुलरूपसमन्विताम् ।&#x9;069a&lt;br&gt;&#xA;यस्मै दित्सति पात्राय तेनापि भृशकामिताम् ॥&#x9;069c&lt;br&gt;&#xA;प्रथमं तत्समाकल्प्य बन्धुभिः कृतनिश्चयः ।&#x9;070a&lt;br&gt;&#xA;कारयित्वा गृहं पूर्वं दासीदासपरिच्छदैः ॥&#x9;070c&lt;br&gt;&#xA;गृहोपकरणैश्चैव पशुधान्येन संयुताम् ।&#x9;071a&lt;br&gt;&#xA;तदर्थिने तदर्हाय कन्यां तां समलङ्कृताम् ॥&#x9;071c&lt;br&gt;&#xA;सविवाहं यथान्यायं प्रयच्छेदग्निसाक्षिकम् ।&#x9;072a&lt;br&gt;&#xA;वृत्त्यायतीं यथा कृत्वा सद्गृहे तौ निवेशयेत् ॥&#x9;072c&lt;br&gt;&#xA;एवं कृत्वा वधूदानं तस्य दानस्य गौरवात् ।&#x9;073a&lt;br&gt;&#xA;प्रेत्यभावे महीयेत स्वर्गलोके यथासुखम् ॥&#x9;073c&lt;br&gt;&#xA;पुनर्जातस्य सौभाग्यं कुलवृद्धिं तथाऽऽप्नुयात् ॥&#x9;074ac&lt;br&gt;&#xA;विद्यादानं तथा देवि पात्रभूताय वै ददत् ।&#x9;075a&lt;br&gt;&#xA;प्रेत्यभावे लभेन्मर्त्यो मेधां वृद्धिं धृतिं स्मृतिम् ॥&#x9;075c&lt;br&gt;&#xA;अनुरूपाय शिष्याय यश्च विद्यां प्रयच्छति ।&#x9;076a&lt;br&gt;&#xA;यथोक्तस्य प्रदानस्य फलमानन्त्यमश्नुते ॥&#x9;076c&lt;br&gt;&#xA;दापनं त्वथ विद्यानां दरिद्रेभ्योऽर्थवेदनैः ।&#x9;077a&lt;br&gt;&#xA;स्वयं दत्तेन तुल्यं स्यादिति विद्धि शुभानने ॥&#x9;077c&lt;br&gt;&#xA;एवं ते कथितान्येव महादानानि मानिनि ।&#x9;078a&lt;br&gt;&#xA;त्वत्प्रियार्थं मया देवि भूयः श्रोतुं किमिच्छसि ॥ ॥&#x9;078c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/236/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/236/</guid>
      <description>&lt;p&gt;अध्यायः 236&lt;/p&gt;&#xA;&lt;p&gt;महेश्वरेणोमां प्रति तिलदानप्रकारतत्फलयोः कथनम् ॥ 1 ॥ तथा जलान्नादिनानादानफलकथनम् ॥ 2 ॥ तथा सेतुकूपतटाकनिर्मापणादिधर्मफलकथनम् ॥ 3 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश कथं देयं तिलान्वितम् ।&#x9;001a&lt;br&gt;&#xA;तस्य तस्य फलं ब्रूहि दत्तस्य च कृतस्य च ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;तिलकल्पविधिं देवि तन्मे शृणु समाहिता ॥&#x9;002ac&lt;br&gt;&#xA;समृद्धैरसमृद्धैर्वा तिला देया विशेषतः ।&#x9;003a&lt;br&gt;&#xA;तिलाः पवित्राः पापघ्नाः सुपुण्या इति संस्मृताः ॥&#x9;003c&lt;br&gt;&#xA;न्यायतस्तु तिलाञ्शुद्धान्संहृत्याथ स्वशक्तितः ।&#x9;004a&lt;br&gt;&#xA;तिलराशिं पुनः कुर्यात्पर्वाताभं सुरत्नकम् ।&#x9;004c&lt;br&gt;&#xA;महान्तं यदि वा स्तोकं नानाद्रव्यसमन्वितम् ॥&#x9;004e&lt;br&gt;&#xA;सुवर्णरजताभ्यां च मणिमुक्ताप्रवालकैः ।&#x9;005a&lt;br&gt;&#xA;अलङ्कृत्य यथायोगं सपताकं सवेदिकम् ।&#x9;005c&lt;br&gt;&#xA;सभूषणं सवस्त्रं च शयनासनसम्मितम् ॥&#x9;005e&lt;br&gt;&#xA;प्रायशः कौमुदीमासे पौर्णमास्यां विशेषतः ।&#x9;006a&lt;br&gt;&#xA;भोजयित्वा च विधिवद्ब्राह्मणानर्हतो बहून् ॥&#x9;006c&lt;br&gt;&#xA;स्वयं कृतोपवासश्च वृत्तशौचसमन्वितः ।&#x9;007a&lt;br&gt;&#xA;दद्यात्प्रदक्षिणीकृत्य तिलराशिं सदक्षिणम् ॥&#x9;007c&lt;br&gt;&#xA;एकस्यापि बहूनां वा दातव्यं भूतिमिच्छता ।&#x9;008a&lt;br&gt;&#xA;तस्य दानफलं देवि अग्निष्टोमेन संयुतम् ॥&#x9;008c&lt;br&gt;&#xA;केवलं वा तिलैरेव भूमौ कृत्वा गवाकृतिम् ।&#x9;009a&lt;br&gt;&#xA;सवस्त्रकं सरत्नं च पुंसा गोदानकाङ्क्षिणा ।&#x9;009c&lt;br&gt;&#xA;तदर्हाय प्रदातव्यं तस्य गोदानतः फलम् ॥&#x9;009e&lt;br&gt;&#xA;शरावांस्तिलसम्पूर्णान्सहिरण्यान्सचम्पकान् ।&#x9;010a&lt;br&gt;&#xA;नृपोऽददद्ब्राह्मणाय सु पुण्यफलभाग्भवेत् ॥&#x9;010c&lt;br&gt;&#xA;एवं तिलमयं देयं नरेण हितमिच्छता ।&#x9;011a&lt;br&gt;&#xA;नानादानफलं भूयः शृणु देवि समाहिता ॥&#x9;011c&lt;br&gt;&#xA;बलमायुष्यमारोग्यमन्नदानाल्लभेन्नरः ।&#x9;012a&lt;br&gt;&#xA;पानीयदस्तु सौभाग्यं रसज्ञानं लभेन्नरः ॥&#x9;012c&lt;br&gt;&#xA;वस्त्रदानाद्वपुःशोभामलङ्कारं लभेन्नरः ।&#x9;013a&lt;br&gt;&#xA;दीपदो बुद्धिवैशद्यं द्युतिशोभां लभेन्नरः ॥&#x9;013c&lt;br&gt;&#xA;राजपीडाविमोक्षं तु छत्रदो लभते फलम् ।&#x9;014a&lt;br&gt;&#xA;दासीदासप्रदानात्तु भवेत्कर्मान्तभाङ्नरः ।&#x9;014c&lt;br&gt;&#xA;दासीदासं च विविधं लभेत्प्रेत्य गुणान्वितम् ॥&#x9;014e&lt;br&gt;&#xA;यानानि वाहनं चैव तदर्हाय ददन्नरः ।&#x9;015a&lt;br&gt;&#xA;पादरोगपरिक्लेशान्मुक्तः श्वसनवाहवान् ।&#x9;015c&lt;br&gt;&#xA;विचित्र रमणीयं च लभते यानवाहनम् ॥&#x9;015e&lt;br&gt;&#xA;प्रतिश्रयप्रदानं च तदर्हाय तदिच्छते ।&#x9;016a&lt;br&gt;&#xA;वर्षाकाले तु रात्रौ वा लभेत्पक्षबलं शुभम् ॥&#x9;016c&lt;br&gt;&#xA;सेतुकूपतटाकानां कर्ता तु लभते नरः ।&#x9;017a&lt;br&gt;&#xA;दीर्घायुष्यं च सौभाग्यं तता प्रेत्य गतिं शुभां ॥&#x9;017c&lt;br&gt;&#xA;वृक्षसंरोपको यस्तु छायापुष्पफलप्रदः ।&#x9;018a&lt;br&gt;&#xA;प्रेत्यभावे लभेत्पुण्यमभिगम्यो भवेन्नरः ॥&#x9;018c&lt;br&gt;&#xA;यस्तु सङ्क्रमकृल्लोके नदीषु जलहारिणाम् ।&#x9;019a&lt;br&gt;&#xA;लभेत्पुण्यफलं प्रेत्य व्यसनेभ्यो विमोक्षणम् ॥&#x9;019c&lt;br&gt;&#xA;मार्गकृत्सततं मर्त्यो भवेत्सन्तानवान्नरः ।&#x9;020a&lt;br&gt;&#xA;कायदोषविमुक्तस्तु तीर्थकृत्सततं भवेत् ॥&#x9;020c&lt;br&gt;&#xA;औषधानां प्रदानात्तु सततं कृपयाऽन्वितः ।&#x9;021a&lt;br&gt;&#xA;भवेद्व्याधिविहीनश्च दीर्घायुश्च विशेषतः ॥&#x9;021c&lt;br&gt;&#xA;अनाथान्पोषयेद्यस्तु कृपणान्धकपङ्गुकान् ।&#x9;022a&lt;br&gt;&#xA;स च पुण्यफलं प्रेत्य लभते कृच्छ्रमोक्षणम् ॥&#x9;022c&lt;br&gt;&#xA;वेदगोष्ठाः शुभाः शाला भिक्षूणां च प्रतिश्रयम् ।&#x9;023a&lt;br&gt;&#xA;यः कुर्याल्लभते नित्यं नरः प्रेत्य फलं शुभम् ॥&#x9;023c&lt;br&gt;&#xA;प्रासादवासं विविधं यक्षशोभां लभेत्पुनः ।&#x9;024a&lt;br&gt;&#xA;विविधं विविधाकारं भक्ष्यभोज्यगुणान्वितम् ॥&#x9;024c&lt;br&gt;&#xA;रम्यं तं दैवगोवाटं यः कुर्याल्लभते नरः ।&#x9;025a&lt;br&gt;&#xA;प्रेत्य भावे शुभां जातिं व्याधिमोक्षं तथैव च ॥&#x9;025c&lt;br&gt;&#xA;एवं नानाविधं द्रव्यं दानकर्ता लभेत्फलम् ॥&#x9;026ac&lt;br&gt;&#xA;उमोवाच ।&#x9;027&lt;br&gt;&#xA;कृतं दत्तं यथा यावत्तस्य तल्लभते फलम् ।&#x9;027a&lt;br&gt;&#xA;एतन्मे देवदेवेश तत्र कौतूहलं महत् ॥&#x9;027c&lt;br&gt;&#xA;महेश्वर उवाच ।&#x9;028&lt;br&gt;&#xA;प्रेत्यभावे शृणु फलं दत्तस्य च कृतस्य च ।&#x9;028a&lt;br&gt;&#xA;दानं षङ्गुणयुक्तं तु तदर्हाय यथाविधिः ।&#x9;028c&lt;br&gt;&#xA;यथाविभवतो दानं दातव्यमिति मानवैः ॥&#x9;028e&lt;br&gt;&#xA;बुद्धिमायुष्यमारोग्यं बलं भाग्यं तथाऽऽगमम् ।&#x9;029a&lt;br&gt;&#xA;रूपेण सप्तधा भूत्वा मानुष्यं फलति ध्रुवम् ॥&#x9;029c&lt;br&gt;&#xA;इदं दत्तमिदं देयमित्येवं फलकाङ्क्षया ।&#x9;030a&lt;br&gt;&#xA;यद्दत्तं तत्तदेव स्यान्न तु किञ्चन लभ्यते ॥&#x9;030c&lt;br&gt;&#xA;ध्रुवं देव्यत्तमे दानं मध्यमे त्वधमं फलम् ॥ ॥&#x9;031ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/237/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/237/</guid>
      <description>&lt;p&gt;अध्यायः 237&lt;/p&gt;&#xA;&lt;p&gt;महेश्वरेण पार्वतीं प्रति यज्ञप्रशंसनम् ॥ 1 ॥ तथा देवानां पूजादिफलकथनम् ॥ 2 ॥ तथा देवानां मनुष्यचिन्तितविज्ञानसामर्थ्यकथनम् ॥ 3 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्देवदेवेश विशिष्टं यज्ञमुच्यते ।&#x9;001a&lt;br&gt;&#xA;लौकिकं वैदिकं चैव तन्मे शंसितुमर्हसि ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;देवतानां तु पूजा या यज्ञेष्वेव समाहिता ।&#x9;002a&lt;br&gt;&#xA;यज्ञा वेदेष्वधीताश्च वेदा ब्राह्मणसंयुताः ॥&#x9;002c&lt;br&gt;&#xA;इदं तु सकलं दिव्यं दिवि वा भुवि वा प्रिये ।&#x9;003a&lt;br&gt;&#xA;यज्ञार्थं विद्धि तत्सृष्टं लोकानां हितकाम्यया ॥&#x9;003c&lt;br&gt;&#xA;एवं विज्ञाय तत्कर्ता सदारः सततं द्विजः ।&#x9;004a&lt;br&gt;&#xA;प्रेत्यभावे लभेल्लोकान्ब्रह्मकर्मसमाधिना ॥&#x9;004c&lt;br&gt;&#xA;ब्राह्मणेष्वेव तद्ब्रह्म नित्यं देवि समाहितम् ।&#x9;005a&lt;br&gt;&#xA;तस्माद्विप्रैर्यथाशास्त्रं विधिदृष्टेन कर्मणा ॥&#x9;005c&lt;br&gt;&#xA;यज्ञकर्म कृतं सर्वं देवता अभितर्पयेत् ।&#x9;006a&lt;br&gt;&#xA;ब्राह्मणाः क्षत्रियाश्चैव यज्ञार्थं प्रायशः स्मृताः ॥&#x9;006c&lt;br&gt;&#xA;अग्निष्टोमादिभिर्यज्ञैर्वेदेषु परिकल्पितैः ।&#x9;007a&lt;br&gt;&#xA;सुशुद्धैर्यजमानैश्च ऋत्विग्भिश्च यथाविधिः ।&#x9;007c&lt;br&gt;&#xA;शुद्धैर्द्रव्योपकरणैर्यष्टव्यमिति निश्चयः ॥&#x9;007e&lt;br&gt;&#xA;तथा कृतेषु यज्ञेषु देवानां तोषणं भवेत् ।&#x9;008a&lt;br&gt;&#xA;तुष्टेषु सर्वदेवेषु यज्वा यज्ञफलं लभेत् ॥&#x9;008c&lt;br&gt;&#xA;देवाः सन्तोषिता यज्ञैर्लोकान्संवर्धयन्त्युत ।&#x9;009a&lt;br&gt;&#xA;उभयोर्लोकयोर्भूतिर्देवि यज्ञे प्रदृश्यते ॥&#x9;009c&lt;br&gt;&#xA;तस्माद्यज्वा दिवं गत्वा अमरैः सह मोदते ।&#x9;010a&lt;br&gt;&#xA;नास्ति यज्ञसमं दानं नास्ति यज्ञसमो निधिः ॥&#x9;010c&lt;br&gt;&#xA;सर्वधर्मसमुद्देशो देवि यज्ञे समाहितः ।&#x9;011a&lt;br&gt;&#xA;एषा यज्ञकृता पूजा लौकिकीमपरां शृणु ॥&#x9;011c&lt;br&gt;&#xA;देवसत्कारमुद्दिश्य क्रियते लौकिकोत्सवः ॥&#x9;012ac&lt;br&gt;&#xA;देवगोष्ठेऽधिसंस्कृत्य चोत्सवं यः करोति वै ।&#x9;013a&lt;br&gt;&#xA;यागान्देवोपहारांश्च शुचिर्भूत्वा यथाविधि ।&#x9;013c&lt;br&gt;&#xA;देवान्सन्तोषयित्वा स देवि धर्ममवाप्नुयात् ॥&#x9;013e&lt;br&gt;&#xA;गन्धमाल्यैश्च विविधैः परमान्नेन धूपनैः ।&#x9;014a&lt;br&gt;&#xA;बह्वीभिः स्तुतिभिश्चैव स्तुवद्भिः प्रयतैर्नरैः ॥&#x9;014c&lt;br&gt;&#xA;नृत्तैर्वाद्यैश्च गान्धर्वैरन्यैर्दृष्टिविलोभनैः ।&#x9;015a&lt;br&gt;&#xA;देवसत्कारमुद्दिश्य कुर्वते ये नरा भुवि ॥&#x9;015c&lt;br&gt;&#xA;तेषां भक्तिकृतेनैव सत्कारेणैव पूजिताः ।&#x9;016a&lt;br&gt;&#xA;तेनैव तोषं संयान्ति देवि देवास्त्रिविष्टपे ॥&#x9;016c&lt;br&gt;&#xA;मानुषैश्चोपकारैर्वा शुचिभिः सत्परायणैः ।&#x9;017a&lt;br&gt;&#xA;ब्रह्मचर्यपरैरेतत्कृतं धर्मफलं लभेत् ॥&#x9;017c&lt;br&gt;&#xA;केवलैः स्तुतिभिर्देवि गन्धमाल्यसमाहितैः ।&#x9;018a&lt;br&gt;&#xA;प्रयतैः शुद्धगात्रैस्तु शुद्धदेशे सुपूजिताः ।&#x9;018c&lt;br&gt;&#xA;सन्तोषं यान्ति ते देवा भक्तैः सम्पूजितास्तथा ॥&#x9;018e&lt;br&gt;&#xA;देवान्सन्तोषयित्वैव देवि धर्ममवाप्नुयात् ॥&#x9;019ac&lt;br&gt;&#xA;उमोवाच ।&#x9;020&lt;br&gt;&#xA;त्रिविष्टपस्था वै भूमौ देवा मानुषचेष्टितम् ।&#x9;020a&lt;br&gt;&#xA;कथं ज्ञास्यन्ति विधिवत्तन्मे शंसितुमर्हसि ॥&#x9;020c&lt;br&gt;&#xA;महेश्वर उवाच ।&#x9;021&lt;br&gt;&#xA;तदहं तेप्रवक्ष्यामि यथा तैर्विद्यते प्रिये ।&#x9;021a&lt;br&gt;&#xA;प्राणिनां तु शरीरेषु अन्तरात्मा व्यवस्थितः ॥&#x9;021c&lt;br&gt;&#xA;आत्मानं परमं देवमिति विद्धि शुभेक्षणे ।&#x9;022a&lt;br&gt;&#xA;आत्मा मनोव्यवस्थानात्सर्वं वेत्ति शुभाशुभम् ॥&#x9;022c&lt;br&gt;&#xA;आत्मैव देवास्तद्विद्युरव्यग्रमनसा कृतम् ।&#x9;023a&lt;br&gt;&#xA;सतां मनोव्यवस्थानाच्छुभं भवति वै नृणाम् ॥&#x9;023c&lt;br&gt;&#xA;तस्माद्देवाऽभिसम्पूज्या ब्राह्मणानां तथैव च ।&#x9;024a&lt;br&gt;&#xA;यज्ञाश्च धर्मकार्याणि गुरुपूजा च शोभने ॥&#x9;024c&lt;br&gt;&#xA;शुद्धगात्रैर्व्रतयुतैस्तन्मयैस्तत्परायणैः ।&#x9;025a&lt;br&gt;&#xA;एवं व्यवस्थितैर्नित्यं कर्तव्यमिति निश्चयः ॥&#x9;025c&lt;br&gt;&#xA;एवं कृत्वा शुभाकाङ्क्षी परत्रेह च मोदते ।&#x9;026a&lt;br&gt;&#xA;अन्यथा मन आविश्य कृतं न फलति प्रिये ।&#x9;026c&lt;br&gt;&#xA;ऋतेऽपि तु मनो देवि अशुभं फलति ध्रुवम् ॥ ॥&#x9;026e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/238/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/238/</guid>
      <description>&lt;p&gt;अध्यायः 238&lt;/p&gt;&#xA;&lt;p&gt;महेश्वरेण पार्वतीं प्रति श्राद्धविधानादिकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;पितृमेधः कथं देव तन्मे शंसितुमर्हसि ।&#x9;001a&lt;br&gt;&#xA;सर्वेषां पितरः पूज्याः सर्वसम्पत्प्रदायिनः ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;पितृमेधं प्रवक्ष्यामि यथावत्तन्मना शृणु ।&#x9;002a&lt;br&gt;&#xA;देशकालौ विधानं च तत्क्रियायाः शुभाशुभम् ॥&#x9;002c&lt;br&gt;&#xA;लोकेषु पितरः पूज्या देवतानां च देवताः ।&#x9;003a&lt;br&gt;&#xA;शुचयो निर्मलाः पुण्या दक्षिणां दिशमाश्रिताः ॥&#x9;003c&lt;br&gt;&#xA;यथा वृष्टिं प्रतीक्षन्ते भूमिष्ठाः सर्वजन्तवः ।&#x9;004a&lt;br&gt;&#xA;पितरश्च तथा लोके पितृमेधं शुभेक्षणे ॥&#x9;004c&lt;br&gt;&#xA;तस्य देशाः कुरुक्षेत्रं गया गङ्गा सरस्वती ।&#x9;005a&lt;br&gt;&#xA;प्रभासं पुष्करं चेति तेषु दत्तं महाफलम् ॥&#x9;005c&lt;br&gt;&#xA;तीर्थानि सरितः पुण्या विविक्तानि वनानि च ।&#x9;006a&lt;br&gt;&#xA;नदीनां पुलिनानीति देशाः श्राद्धस्य पूजिताः ॥&#x9;006c&lt;br&gt;&#xA;माघप्रोष्ठपदौ मासौ श्राद्धकर्मणि पूजितौ ।&#x9;007a&lt;br&gt;&#xA;पक्षयोः कृष्णपक्षश्च पूर्वपक्षात्प्रशस्यते ॥&#x9;007c&lt;br&gt;&#xA;अमावास्यां त्रयोदश्यां नवम्यां प्रतिपत्सु च ।&#x9;008a&lt;br&gt;&#xA;तिथिष्वेतासु तुष्यन्ति दत्तेनेह पितामहाः ॥&#x9;008c&lt;br&gt;&#xA;पूर्वाह्णे शुक्लपक्षे च रात्रौ जन्मदिनेषु वा ।&#x9;009a&lt;br&gt;&#xA;युग्मेष्वहस्सु च श्राद्धं न च कुर्वीत पण्डितः ॥&#x9;009c&lt;br&gt;&#xA;एष कालो मया प्रोक्तः पितृमेधस्य पूजितः ।&#x9;010a&lt;br&gt;&#xA;यस्मिंश्च ब्राह्म्णं पात्रं पश्येत्कालः स च स्मृतः ॥&#x9;010c&lt;br&gt;&#xA;अपाङ्क्तेया द्विजा वर्ज्या ग्राह्यास्ते पङ्क्तिपावनाः ।&#x9;011a&lt;br&gt;&#xA;भोजयेद्यदि पापिष्ठाञ्श्राद्धेषु नरकं व्रजेत् ॥&#x9;011c&lt;br&gt;&#xA;वृत्तश्रुतकुलोपेतान्सकलत्रान्गुणान्वितान् ।&#x9;012a&lt;br&gt;&#xA;तदर्हाञ्श्रोत्रियान्विद्धि ब्राह्मणानयुजः शुभे ॥&#x9;012c&lt;br&gt;&#xA;एतान्निमन्त्रयेद्विद्वान्पूर्वेद्युः प्रातरेव वा ।&#x9;013a&lt;br&gt;&#xA;तत्र श्राद्धक्रियां पश्चादारभेत यथाविधि ॥&#x9;013c&lt;br&gt;&#xA;त्रीणि श्राद्धे पवित्राणि दौहित्रः कुतपस्तिलाः ।&#x9;014a&lt;br&gt;&#xA;त्रीणि चात्र प्रशंसन्ति शौचमक्रोधमत्वरा ॥&#x9;014c&lt;br&gt;&#xA;कुतपः खङ्गपात्रं च कुशा दर्भास्तिला मधु ।&#x9;015a&lt;br&gt;&#xA;कालशाकं गजच्छाया पवित्रं श्राद्धकर्मसु ॥&#x9;015c&lt;br&gt;&#xA;तिलानवकिरेत्तत्र नानावर्णान्समन्ततः ।&#x9;016a&lt;br&gt;&#xA;अशुद्धं पितृयज्ञश्च तिलैः शुध्यति शोभने ॥&#x9;016c&lt;br&gt;&#xA;नीलकाषायवस्त्रं च भिन्नवर्णं नवव्रणम् ।&#x9;017a&lt;br&gt;&#xA;हीनाङ्गमशुचिं वाऽपि वर्जयेत्तत्र दूरतः ॥&#x9;017c&lt;br&gt;&#xA;कुक्कुटांश्च वराहांश्च नग्नं क्लीबं रजस्वलाम् ।&#x9;018a&lt;br&gt;&#xA;आयसं त्रपुसीसं च श्राद्धकर्मणि वर्जयेत् ॥&#x9;018c&lt;br&gt;&#xA;मांसैः प्रीणन्ति पितरो मुद्गमाषयवैरिह ।&#x9;019a&lt;br&gt;&#xA;शशरौरवमांसेन षण्मासं तृप्तिरिष्यते ॥&#x9;019c&lt;br&gt;&#xA;संवत्सरं च गव्येन हविषा पायसेन च ।&#x9;020a&lt;br&gt;&#xA;वार्ध्रीणसस्य मांसेन तृप्तिर्द्वादशवार्षिकी ॥&#x9;020c&lt;br&gt;&#xA;आनन्त्याय भवेद्दत्तं खङ्गमांसं पितृक्षये ।&#x9;021a&lt;br&gt;&#xA;पायसं सतिलं क्षौद्रं खङ्गमांसेन सम्मितम् ॥&#x9;021c&lt;br&gt;&#xA;महाशकलिनो मस्याश्छागो वा सर्वलोहितः ।&#x9;022a&lt;br&gt;&#xA;कालशाकमितीत्येव तदानन्त्याय कल्पितम् ॥&#x9;022c&lt;br&gt;&#xA;सापूपं सामिषं स्निग्धमाहारमुपकल्पयेत् ।&#x9;023a&lt;br&gt;&#xA;उपकल्प्य तदाहारं ब्राह्मणानर्चयेत्ततः ॥&#x9;023c&lt;br&gt;&#xA;श्मश्रुकर्मशिरः स्नातान्समारोप्यासनं क्रमात् ।&#x9;024a&lt;br&gt;&#xA;सुगन्धमाल्याभरणैः स्नग्भिरेतान्विभूषयेत् ॥&#x9;024c&lt;br&gt;&#xA;अलङ्कृत्योपविष्टांस्तान्पिण्डावापं निवेदयेत् ॥&#x9;025ac&lt;br&gt;&#xA;ततः प्रस्तीर्य दर्भाणां प्रस्तरं दक्षिणामुखम् ।&#x9;026a&lt;br&gt;&#xA;तत्समीपेऽग्निमिद्ध्वा च स्वधां च जुहुयात्ततः ।&#x9;026c&lt;br&gt;&#xA;समीपे त्वग्नीषोमाभ्यां पितृभ्यो जुहुयात्तदा ॥&#x9;026e&lt;br&gt;&#xA;तथा दर्भेषु पिण्डांस्त्रीन्निर्वपेद्दक्षिणामुखः ।&#x9;027a&lt;br&gt;&#xA;अपसव्यमपाङ्गुष्ठं नामधेयपुरस्कृतम् ॥&#x9;027c&lt;br&gt;&#xA;एतेन विधिना दत्तं पितॄणामक्षयं भवेत् ।&#x9;028a&lt;br&gt;&#xA;ततो विप्रान्यथाशक्ति पूजयेन्नियतः शुचिः ।&#x9;028c&lt;br&gt;&#xA;सदक्षिणं ससम्भारं यथा तुष्यन्ति ते द्विजाः ॥&#x9;028e&lt;br&gt;&#xA;यत्र तत्क्रियते तत्र न जल्पन्न जपेन्मिथः ।&#x9;029a&lt;br&gt;&#xA;नियम्य वाच्यं देहं च श्राद्धकर्म समारभेत् ॥&#x9;029c&lt;br&gt;&#xA;ततो निर्वपने वृत्ते तान्पिण्डांस्तदनन्तरम् ।&#x9;030a&lt;br&gt;&#xA;ब्राह्मणोऽग्निरजो गौर्वा भक्षयेदप्सु वा क्षिपेत् ॥&#x9;030c&lt;br&gt;&#xA;पत्नीं वा मध्यमं पिण्डं पुत्रकामो हि प्राशयेत् ।&#x9;031a&lt;br&gt;&#xA;आधत्त पितरो गर्भं कुमारं पुष्करस्रजम् ॥&#x9;031c&lt;br&gt;&#xA;तृप्तानुत्थाप्य तान्विप्रानन्नशेषं निवेदयेत् ।&#x9;032a&lt;br&gt;&#xA;तच्छेषं बहुभिः पश्चात्सभृत्यो भक्षयेन्नरः ॥&#x9;032c&lt;br&gt;&#xA;एष प्रोक्तः समासेन पितृयज्ञः सनातनः ।&#x9;033a&lt;br&gt;&#xA;पितरस्तेन तुष्यन्ति कर्ता च फलमाप्नुयात् ॥&#x9;033c&lt;br&gt;&#xA;अहन्यहनि वा कुर्यान्मासे मासेऽथवा पुनः ।&#x9;034a&lt;br&gt;&#xA;संवत्सरं द्विः कुर्याच्च चतुर्वाऽपि स्वशक्तितः ॥&#x9;034c&lt;br&gt;&#xA;दीर्घायुश्च भवेत्स्वस्थः पितृमेधेन वा पुनः ।&#x9;035a&lt;br&gt;&#xA;सपुत्रो बहुभृत्यश्च प्रभूतधनधान्यवान् ॥&#x9;035c&lt;br&gt;&#xA;श्राद्धदः स्वर्गमाप्नोति निर्मलं विविधात्मकम् ।&#x9;036a&lt;br&gt;&#xA;अप्सरोगणसङ्घुष्टं विरजस्कमनन्तरम् ॥&#x9;036c&lt;br&gt;&#xA;श्राद्धानि पुष्टिकामा वै ये प्रकुर्वन्ति पण्डिताः ।&#x9;037a&lt;br&gt;&#xA;तेषां पुष्टिं प्रजां चैव दास्यन्ति पितरः सदा ॥&#x9;037c&lt;br&gt;&#xA;धन्यं यशस्यमायुष्यं स्वर्ग्यं शत्रुविनाशनम् ।&#x9;038a&lt;br&gt;&#xA;कुलसन्धारकं चेति श्राद्धमाहुर्मनीषिणः ॥&#x9;038c&lt;br&gt;&#xA;उमोवाच ।&#x9;039&lt;br&gt;&#xA;भगवन्देवदेवेश मृतास्ते भुवि जन्तवः ।&#x9;039a&lt;br&gt;&#xA;नानाजातिषु जायन्ते शीघ्रं कर्मवशात्पुनः ॥&#x9;039c&lt;br&gt;&#xA;पितरः स्वस्ति ते तत्र कथं तिष्ठन्ति देववत् ।&#x9;040a&lt;br&gt;&#xA;पितॄणां कतमो देशः पिण्डानश्नन्ति वै कथम् ॥&#x9;040c&lt;br&gt;&#xA;अन्ने दत्ते मृतानां तु कथमाप्यायनं भवेत् ।&#x9;041a&lt;br&gt;&#xA;एवं मया संशयितं भगवन्वक्तुमर्हसि ॥&#x9;041c&lt;br&gt;&#xA;नारद उवाच ।&#x9;042&lt;br&gt;&#xA;एतद्विरुद्धं पृच्छन्त्यां रुद्राण्यां परिषद्भृशम् ।&#x9;042a&lt;br&gt;&#xA;बभूव सर्वा मुदिता श्रोतुं हि परमं हितम् ॥&#x9;042c&lt;br&gt;&#xA;महेश्वर उवाच ।&#x9;043&lt;br&gt;&#xA;स्थाने संशयितं देवि शृणु कल्याणि तत्वतः ।&#x9;043a&lt;br&gt;&#xA;गुह्यानां परमं गुह्यं हितानां परमं हितम् ॥&#x9;043c&lt;br&gt;&#xA;यथा देवगणा देवि तथा पितृगणाः प्रिये ।&#x9;044a&lt;br&gt;&#xA;दक्षिणस्यां दिशि शुभे सर्वे पितृगणाः स्थिताः ॥&#x9;044c&lt;br&gt;&#xA;प्रेतानुद्दिश्य या पूजा क्रियते मानुषैरिह ।&#x9;045a&lt;br&gt;&#xA;तेन तुष्यन्ति पितरो न प्रेताः पितरः स्मृताः ॥&#x9;045c&lt;br&gt;&#xA;उत्तरस्यां यथा देवा रमन्ते यज्ञकर्मभिः ।&#x9;046a&lt;br&gt;&#xA;दक्षिणस्यां तथा देवि तुष्यन्ति विविधैर्मखैः ॥&#x9;046c&lt;br&gt;&#xA;द्विविधं क्रियते कर्म हव्यकव्यसमाश्रितम् ।&#x9;047a&lt;br&gt;&#xA;तयोर्हव्यक्रिया देवान्कव्यमाप्यायते पितॄन् ।&#x9;047c&lt;br&gt;&#xA;प्रसव्यं मङ्गलैर्द्रव्यैर्हव्यकर्म विधीयते ।&#x9;048a&lt;br&gt;&#xA;अपसव्यममङ्गल्यैः कव्यं चापि विधीयते ॥&#x9;048c&lt;br&gt;&#xA;सदेवासुरगन्धर्वाः पितॄनभ्यर्चयन्ति च ।&#x9;049a&lt;br&gt;&#xA;आप्यायन्ते च ते श्राद्धैः पुनराप्याययन्ति तान् ॥&#x9;049c&lt;br&gt;&#xA;अनिष्ट्वा च पितॄन्पूर्वं यः क्रियां प्रकरोति चेत् ।&#x9;050a&lt;br&gt;&#xA;रक्षांसि च पिशाचाश्च फलं भोक्ष्यन्ति तस्य तत् ॥&#x9;050c&lt;br&gt;&#xA;हव्यकव्यक्रियास्तस्मात्कर्तव्या भुवि मानुषैः ।&#x9;051a&lt;br&gt;&#xA;कर्मक्षेत्रं हि मानुष्यं तदन्यत्र न विद्यते ॥&#x9;051c&lt;br&gt;&#xA;कव्येन सन्ततिर्दृष्टा हव्ये भूतिः पृथग्विधाः ।&#x9;052a&lt;br&gt;&#xA;इति ते कथितं देवि देवगुह्यं सनातनम् ॥ ॥&#x9;052c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/239/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/239/</guid>
      <description>&lt;p&gt;अध्यायः 239&lt;/p&gt;&#xA;&lt;p&gt;महेश्वरेण पार्वतीं प्रति दानत्रैविध्यात्तत्फलत्रैविध्यादिकथनम् ॥ 1 ॥ तथा दानफलस्य पञ्चविधत्वप्रतिपादनम् ॥ 2 ॥ तथा नानाधर्मतत्फलप्रतिपादनम् ॥ 3 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;एवं कृतस्य धर्मस्य श्रोतुमिच्छाम्यहं प्रभो ।&#x9;001a&lt;br&gt;&#xA;प्रमाणं फलमानानां तन्मे शंसितुमर्हसि ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;प्रमाणकल्पनां देवि दानस्य शृणु भामिनि ॥&#x9;002ac&lt;br&gt;&#xA;यत्सारस्तु नरो लोके तद्दानं चोत्तमं स्मृतम् ।&#x9;003a&lt;br&gt;&#xA;सर्वदानविधिं प्राहुस्तदेव भुवि शोभने ॥&#x9;003c&lt;br&gt;&#xA;प्रस्थं सारं दरिद्रस्य शतं कोटिधनस्य च ।&#x9;004a&lt;br&gt;&#xA;प्रस्थसारस्तु तत्प्रस्थं ददन्महदवाप्नुयात् ॥&#x9;004c&lt;br&gt;&#xA;कोटिसारस्तु तां कोटिं ददान्महदवाप्नुयात् ।&#x9;005a&lt;br&gt;&#xA;उभयं तन्महत्तच्च फलेनैव समं स्मृतम् ॥&#x9;005c&lt;br&gt;&#xA;धर्मार्थकामभोगेषु शक्त्यभावस्तु मध्यमम् ।&#x9;006a&lt;br&gt;&#xA;स्वद्रव्यादतिहीनं तु तद्दानमधमं स्मृतम् ॥&#x9;006c&lt;br&gt;&#xA;शृणु दत्तस्य वै देवि पञ्चधा फलकल्पनाम् ।&#x9;007a&lt;br&gt;&#xA;आनन्त्यं च महच्चैव समं हीनं हि पातकम् ॥&#x9;007c&lt;br&gt;&#xA;तेषां विशेषं वक्ष्यामि शृणु देवि समाहिता ।&#x9;008a&lt;br&gt;&#xA;दुस्त्यजस्य च वै दानं पात्र आनन्त्यमुच्यते ॥&#x9;008c&lt;br&gt;&#xA;दानं षङ्गुणयुक्तं तु महदित्यभिधीयते ।&#x9;009a&lt;br&gt;&#xA;यथाश्रद्धं तु वै दानं यथार्हं सममुच्यते ॥&#x9;009c&lt;br&gt;&#xA;गुणतस्तु तथा हीनं दानं हीनमिति स्मृतम् ।&#x9;010a&lt;br&gt;&#xA;दानं पातकमित्याहुः षड्गुणानां विपर्यये ॥&#x9;010c&lt;br&gt;&#xA;देवलोके महत्कालमान्त्यस्य फलं विदुः ।&#x9;011a&lt;br&gt;&#xA;महतस्तु तथा कालं स्वर्गलोके तु पूज्यते ॥&#x9;011c&lt;br&gt;&#xA;समस्य तु तदा दानं मानुष्यं भोगमावहेत् ।&#x9;012a&lt;br&gt;&#xA;दानं निष्फलमित्याहुर्विहीनं क्रियया शुभे ॥&#x9;012c&lt;br&gt;&#xA;अथवा म्लेच्छदेशेषु तत्र तत्फलतां व्रजेत् ।&#x9;013a&lt;br&gt;&#xA;नरकं प्रेत्य तिर्यक्षु गच्छेदशुभदानतः ॥&#x9;013c&lt;br&gt;&#xA;उमोवाच ।&#x9;014&lt;br&gt;&#xA;अशुभस्यापि दानस्य शुभं स्याच्च फलं कथम् ॥&#x9;014ac&lt;br&gt;&#xA;महेश्वर उवाच ।&#x9;015&lt;br&gt;&#xA;मनसा तत्वतः शुद्धमानृशंस्यपुरःसरम् ।&#x9;015a&lt;br&gt;&#xA;प्रीत्या तु सर्वदानानि दत्त्वा फलमवाप्नुयात् ॥&#x9;015c&lt;br&gt;&#xA;रहस्यं सर्वदानानामेतद्विद्धि शुभेक्षणे ।&#x9;016a&lt;br&gt;&#xA;अन्यानि धर्मकार्याणि शृणु सद्भिः कृतानि च ॥&#x9;016c&lt;br&gt;&#xA;आरामदेवगोष्ठानि सङ्क्रमाः कूप एव च ।&#x9;017a&lt;br&gt;&#xA;गोवाटश्च तटाकश्च सभा शाला च सर्वशः ॥&#x9;017c&lt;br&gt;&#xA;पाषण्डावसथश्चैव पानीयं गोतृणानि च ।&#x9;018a&lt;br&gt;&#xA;व्याधितानां च भैषज्यमनाथानां च पोषणम् ॥&#x9;018c&lt;br&gt;&#xA;अनाथशवसंस्कारस्तीर्थमार्गविशोधनम् ।&#x9;019a&lt;br&gt;&#xA;व्यसनाभ्यवपत्तिश्च सर्वेषां च स्वशक्तितः ॥&#x9;019c&lt;br&gt;&#xA;एतत्सर्वं समासेन धर्मकार्यमिति स्मृतम् ।&#x9;020a&lt;br&gt;&#xA;तत्कर्तव्यं मनुष्येण स्वशक्त्या श्रद्धया शुभे ॥&#x9;020c&lt;br&gt;&#xA;प्रेत्यभावे लभेत्पुण्यं नास्ति तत्र विचारणा ।&#x9;021a&lt;br&gt;&#xA;रूपं सौभाग्यमारोग्यं बलं सौख्यं लभेन्नरः ।&#x9;021c&lt;br&gt;&#xA;स्वर्गो वा मानुषे वाऽपि तैस्तैराप्यायते हि सः ॥&#x9;021e&lt;br&gt;&#xA;उमोवाच ।&#x9;022&lt;br&gt;&#xA;भगवन्लोकपालेश धर्मस्तु कतिभेदकः ।&#x9;022a&lt;br&gt;&#xA;दृश्यते परितः सद्भिस्तन्मे शंसितुमर्हसि ॥&#x9;022c&lt;br&gt;&#xA;महेश्वर उवाच ।&#x9;023&lt;br&gt;&#xA;शृणु देवि समुद्देशान्नानात्वं धर्मसङ्कटे ।&#x9;023a&lt;br&gt;&#xA;धर्मा बहुविधा लोके श्रुतिभेदमुखोद्भवाः ॥&#x9;023c&lt;br&gt;&#xA;स्मृतिधर्मश्च बहुधा सद्भिराचार इष्यते ॥&#x9;024ac&lt;br&gt;&#xA;देशधर्माश्च दृश्यन्ते कुलधर्मास्तथैव च ।&#x9;025a&lt;br&gt;&#xA;जातिधर्माश्च वै धर्मा गणधर्माश्च शोभने ॥&#x9;025c&lt;br&gt;&#xA;शरीरकालवैषम्यादापद्धर्मश्च दृश्यते ।&#x9;026a&lt;br&gt;&#xA;एतद्धर्मस्य नानात्वं क्रियते लोकवासिभिः ॥&#x9;026c&lt;br&gt;&#xA;कारणात्तत्र तत्रैव फलं धर्मस्य चेष्यते ।&#x9;027a&lt;br&gt;&#xA;तत्कारणसमायोगे लभेत्कुर्वन्फलं नरः ॥&#x9;027c&lt;br&gt;&#xA;अन्यथा न लभेत्पुण्यमतदर्हः समाविशेत् ।&#x9;028a&lt;br&gt;&#xA;एवं धर्मस्य नानात्वं फलं कुर्वल्लँभेन्नरः ॥&#x9;028c&lt;br&gt;&#xA;श्रौतस्मार्तस्तु धर्माणां प्राकृतो धर्म उच्यते ।&#x9;029a&lt;br&gt;&#xA;इति ते कथितं देवि भूयः श्रोतुं किमिच्छसि ॥ ॥&#x9;029c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/240/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/240/</guid>
      <description>&lt;p&gt;अध्यायः 240&lt;/p&gt;&#xA;&lt;p&gt;महेश्वरेण पार्वतीम्प्रति भद्राश्वकेतुमालादिखण्डानां सुकृतिनां भोगस्थानत्वादिप्रतिपादनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्सर्वभूतेश पुरमर्दन शङ्कर ।&#x9;001a&lt;br&gt;&#xA;श्रुतं पापकृतां दुःखं यमलोके वरप्रद ॥&#x9;001c&lt;br&gt;&#xA;श्रोतुमिच्छाम्यहं देव नृणां सुकृतकर्मणाम् ।&#x9;002a&lt;br&gt;&#xA;कथं ते भुञ्जते भोगान्स्वर्गलोके महेश्वर ॥&#x9;002c&lt;br&gt;&#xA;कथिताः कीदृशा लोका नृणां सुकृतकारिणाम् ।&#x9;003a&lt;br&gt;&#xA;एतन्मे वद देवश श्रोतुं कौतूहलं हि मे ॥&#x9;003c&lt;br&gt;&#xA;महेश्वर उवाच ।&#x9;004&lt;br&gt;&#xA;शृणु कल्याणि तत्सर्वं यत्त्वमिच्छसि शोभने ।&#x9;004a&lt;br&gt;&#xA;विविधाः पुण्यलोकास्ते कर्मकर्मण्यतां गताः ॥&#x9;004c&lt;br&gt;&#xA;मेरुं हि कनकात्मानं परितः सर्वतोदिशम् ।&#x9;005a&lt;br&gt;&#xA;भद्राश्चः केतुमालश्च उत्तराः कुरवस्तथा ॥&#x9;005c&lt;br&gt;&#xA;जम्बूवनादयः स्वर्गा इत्येते कर्मवर्जिताः ।&#x9;006a&lt;br&gt;&#xA;तेषु भूत्वा स्वयम्भूताः प्रदृश्यते यतस्ततः ॥&#x9;006c&lt;br&gt;&#xA;योजनानां सहस्रं च एकैकं मानमात्रया ।&#x9;007a&lt;br&gt;&#xA;नित्यं पुष्पफलोपेतास्तत्र वृक्षाः समन्ततः ॥&#x9;007c&lt;br&gt;&#xA;आसक्तवस्त्राभरणाः सर्वे कनकसन्निभाः ।&#x9;008a&lt;br&gt;&#xA;द्विरेफाश्चाण्डजास्तत्र प्रवालमणिसन्निभाः ।&#x9;008c&lt;br&gt;&#xA;विचित्राश्च मनोज्ञाश्च कूजितैः शोभयन्ति तान् ॥&#x9;008e&lt;br&gt;&#xA;कुशेशयवनच्छन्ना नलिन्यश्च मनोरमाः ।&#x9;009a&lt;br&gt;&#xA;तत्र वान्त्यनिला नित्यं दिव्यगन्धसुखावहाः ॥&#x9;009c&lt;br&gt;&#xA;सर्वे चाम्लानमाल्याश्च विरजोम्बरसंवृताः ।&#x9;010a&lt;br&gt;&#xA;एवं बहुविधा देवि दिव्यभोगाः सुखावहाः ॥&#x9;010c&lt;br&gt;&#xA;स्त्रियश्च पुरुषाश्चैव सर्वे सुकृतकारिणः ।&#x9;011a&lt;br&gt;&#xA;रमन्ते तत्र चान्योन्यं कामरागसमन्विताः ॥&#x9;011c&lt;br&gt;&#xA;मनोहरा महाभागाः सर्वे ललितकुण्डलाः ।&#x9;012a&lt;br&gt;&#xA;एवं तत्र स्थिता मर्त्याः प्रमदाः प्रियदर्शनाः ॥&#x9;012c&lt;br&gt;&#xA;नानाभावसमायुक्ता यौवनस्थाः सदैव तु ।&#x9;013a&lt;br&gt;&#xA;युवत्यः कल्पितास्तत्र कामजा ललितास्तथा ॥&#x9;013c&lt;br&gt;&#xA;मनोनुकूला मधुरा भोगिनामुपकल्पिताः ।&#x9;014a&lt;br&gt;&#xA;प्रमदाश्चोद्भवन्त्येव स्वर्गलोके यथा तथा ॥&#x9;014c&lt;br&gt;&#xA;एवंविधाः स्त्रियश्चात्र पुरुषाश्च परस्परम् ।&#x9;015a&lt;br&gt;&#xA;रमन्ते चेन्द्रियैः स्वस्थै शरीरैर्भोगसंस्कृतैः ॥&#x9;015c&lt;br&gt;&#xA;कामहर्षगुणाभ्यस्ता नान्ये क्रोधादयः प्रिये ।&#x9;016a&lt;br&gt;&#xA;क्षुत्पिपासा न चास्त्यत्रि गात्रक्लेशाश्च शोभने ॥&#x9;016c&lt;br&gt;&#xA;सर्वतो रमणीयं च सर्वत्र कुसुमान्विम् ।&#x9;017a&lt;br&gt;&#xA;यावत्पुण्यफलं तावद्दृश्यन्ते बहुसङ्गताः ।&#x9;017c&lt;br&gt;&#xA;निरन्तरं भोगयुता रमन्ते स्वर्गवासिनः ॥&#x9;017e&lt;br&gt;&#xA;तत्र भोगान्यथायोगं भुक्त्वा पुण्यक्षयात्पुनः ।&#x9;018a&lt;br&gt;&#xA;नश्यन्ति जायमानास्ते शरीरैः सहसा प्रिये ॥&#x9;018c&lt;br&gt;&#xA;स्वर्गलोकात्परिभ्रष्टाः जायन्ते मानुषे पुनः ।&#x9;019a&lt;br&gt;&#xA;पूर्वपुण्यावशेषेण विशिष्टाः सम्भवन्ति ते ॥&#x9;019c&lt;br&gt;&#xA;एषा स्वर्गगतिः प्रोक्ता पृच्छन्त्यास्तव भामिनि ।&#x9;020a&lt;br&gt;&#xA;अत ऊर्ध्वं पदान्यष्टौ सुकर्माणि शृणु प्रिये ।&#x9;020c&lt;br&gt;&#xA;भोगयुक्तानि पुण्यानि उच्छ्रितानि परस्परम् ॥&#x9;020e&lt;br&gt;&#xA;विद्याधराः किम्पुरुषा यक्षगन्धर्वकिन्नराः ।&#x9;021a&lt;br&gt;&#xA;अप्सरो दानवा देवा यथाक्रममुदाहृताः ॥&#x9;021c&lt;br&gt;&#xA;तेषु स्थानेषु जायन्ते प्राणिनाः पुण्यकर्मणः ।&#x9;022a&lt;br&gt;&#xA;तेषामपि च ये लोकाः स्वर्गलोकोपमाः स्मृताः ॥&#x9;022c&lt;br&gt;&#xA;स्वर्गवत्तत्र ते भोगान्भुञ्जते च रमन्ति च ।&#x9;023a&lt;br&gt;&#xA;रूपसत्वबलोपेताः सर्वे दीर्घायुषस्तथा ॥&#x9;023c&lt;br&gt;&#xA;तेषां सर्वक्रियारम्भो मानुषेष्विव दृश्यते ।&#x9;024a&lt;br&gt;&#xA;अतिमानुषमैश्वर्यमत्र मायाबलात्कृतम् ॥&#x9;024c&lt;br&gt;&#xA;जराप्रसूतिमरणं तेषु स्थानेषु दृश्यते ।&#x9;025a&lt;br&gt;&#xA;गुणा दोषाश्च सन्त्यत्र आकाशगमनं तथा ॥&#x9;025c&lt;br&gt;&#xA;अन्तर्धानं बलं सत्त्वमायुश्च चिरजीवितम् ।&#x9;026a&lt;br&gt;&#xA;तपोविशेषज्जायन्ते यथा कर्मणि भामिनि ॥&#x9;026c&lt;br&gt;&#xA;देवलोके प्रवृत्तिस्तु तेषामेव विधीयते ।&#x9;027a&lt;br&gt;&#xA;न तथा देवलोको हि तद्विशिष्टाः सुराः स्मृताः ॥&#x9;027c&lt;br&gt;&#xA;तत्र भोगमनिर्देश्यममृतत्वं च विद्यते ।&#x9;028a&lt;br&gt;&#xA;विमानगमनं नित्यमप्सरोगणसेवितम् ॥&#x9;028c&lt;br&gt;&#xA;एवमन्यच्च तत्कर्म देवताभ्यो विशिष्यते ।&#x9;029a&lt;br&gt;&#xA;प्रत्यक्षं तव तत्सर्वं देवलोके प्रवर्तनम् ॥&#x9;029c&lt;br&gt;&#xA;तस्मान्न वर्णये देवि विदितं च त्वया शुभे ।&#x9;030a&lt;br&gt;&#xA;तत्सर्वं सुकृतैरेव प्राप्यते चोत्तमं पदम् ॥ ॥&#x9;030c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/241/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/241/</guid>
      <description>&lt;p&gt;अध्यायः 241&lt;/p&gt;&#xA;&lt;p&gt;महेश्वरेण पार्वतीम्प्रति प्राणिनां शुभाशुभत्वनिश्चायकलिङ्गकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;मानुषेष्वेव जीवत्सु गतिर्विज्ञायते न वा ।&#x9;001a&lt;br&gt;&#xA;यथा शुभगतिर्जीवो नासौ त्वशुभभागिति ॥&#x9;001c&lt;br&gt;&#xA;एतदिच्छाम्यहं श्रोतुं तन्मे शंसितुमर्हसि ॥&#x9;002ac&lt;br&gt;&#xA;महेश्वर उवाच ।&#x9;003&lt;br&gt;&#xA;तदहं ते प्रवक्ष्यामि जीवितं विद्यते यथा ।&#x9;003a&lt;br&gt;&#xA;द्विविधाः प्राणिनो लोके दैवमासुरमाश्रिताः ॥&#x9;003c&lt;br&gt;&#xA;मनसा कर्मणा वाचा प्रतिकला भवन्ति ये ।&#x9;004a&lt;br&gt;&#xA;तादृशानासुरान्विद्धि मर्त्यास्ते नरकालयाः ॥&#x9;004c&lt;br&gt;&#xA;हिंस्राश्चोराश्च धूर्ताश्च परदाराभिमर्शकाः ।&#x9;005a&lt;br&gt;&#xA;नीचकर्मरता ये च शौचमङ्गलवर्जिताः ॥&#x9;005c&lt;br&gt;&#xA;शुचिविद्वेषिणः पापा लोकचारित्रदूषकाः ।&#x9;006a&lt;br&gt;&#xA;एवं युक्तसमाचारा जीवन्तो नरकालयाः ॥&#x9;006c&lt;br&gt;&#xA;लोकोद्वेगकराश्चान्ये पशवश्च सरीसृपाः ।&#x9;007a&lt;br&gt;&#xA;वृक्षाः कण्टकिनो रूक्षास्तादृशान्विद्धि चासुरान् ॥&#x9;007c&lt;br&gt;&#xA;अपरान्देवपक्षांस्तु शृणु देवि समाहिता ॥&#x9;008ac&lt;br&gt;&#xA;मनोवाक्कर्मभिर्नित्यमनुकूला भवन्ति ये ।&#x9;009a&lt;br&gt;&#xA;तादृशानमरान्विद्धि ते नराः स्वर्गगामिनः ॥&#x9;009c&lt;br&gt;&#xA;शौचार्जवपरा धीराः परार्थं नाहरन्ति ये ।&#x9;010a&lt;br&gt;&#xA;ये समाः सर्वभूतेषु ते नराः स्वर्गगामिनः ॥&#x9;010c&lt;br&gt;&#xA;भयाद्वा वृत्तिहेतोर्वा अनृतं न वदन्ति ये ।&#x9;011a&lt;br&gt;&#xA;सत्यं वदन्ति सततं ते नराः स्वर्गगामिनः ॥&#x9;011c&lt;br&gt;&#xA;धार्मिकाः शौचसम्पन्नाः शुक्ला मधुरवादिनः ।&#x9;012a&lt;br&gt;&#xA;नाकार्यं मनसेच्छन्ति ते नराः स्वर्गगामिनः ॥&#x9;012c&lt;br&gt;&#xA;स्वदुःखमिव मन्यन्ते परेषां दुःखवेदनम् ।&#x9;013a&lt;br&gt;&#xA;दरिद्रा अपि ये केचिद्याचिताः प्रीतिपूर्वकम् ।&#x9;013c&lt;br&gt;&#xA;ददत्येव च यत्किञ्चित्ते नराः स्वर्गगामिनः ॥&#x9;013e&lt;br&gt;&#xA;आस्तिका मङ्गलपराः सततं वृद्धसेविनः ।&#x9;014a&lt;br&gt;&#xA;पुण्यकर्मपरा नित्यं ते नराः स्वर्गगामिनः ॥&#x9;014c&lt;br&gt;&#xA;व्रतिनो दानशीलाश्च धर्मशीलाश्च मानवाः ।&#x9;015a&lt;br&gt;&#xA;ऋजवो मृदवो नित्यं ते नराः स्वर्गगामिनः ॥&#x9;015c&lt;br&gt;&#xA;गुरुशुश्रूषणपरा देवब्राह्मणपूजकाः ।&#x9;016a&lt;br&gt;&#xA;कृजज्ञाः कृतविद्याश्च ते नराः स्वर्गगामिनः ॥&#x9;016c&lt;br&gt;&#xA;जितेन्द्रिया जितक्रोधा जितमानमदाः स्मृताः ।&#x9;017a&lt;br&gt;&#xA;लोभमात्सर्यहीना ये ते नराः स्वर्गगामिनः ॥&#x9;017c&lt;br&gt;&#xA;निर्मा निरहङ्कारः सानुक्रोशाः स्वबन्धुषु ।&#x9;018a&lt;br&gt;&#xA;दीनानुकम्पिनो नित्यं ते नराः स्वर्गगामिनः ॥&#x9;018c&lt;br&gt;&#xA;ऐहिकेन तु वृत्तेन पारत्रमनुमीयते ।&#x9;019a&lt;br&gt;&#xA;एवंविधा नरा लोके जीवन्तः स्वर्गगामिनः ॥&#x9;019c&lt;br&gt;&#xA;यदन्यच्च शुभं लोके प्रजानुग्रहकारि च ।&#x9;020a&lt;br&gt;&#xA;पशवश्चैव वृक्षाश्च प्रजानां हितकारिणः ।&#x9;020c&lt;br&gt;&#xA;तादृशान्देवपक्षस्थानिति विद्धि शुभानने ॥&#x9;020e&lt;br&gt;&#xA;शुभाशुभमयं लोके सर्वं स्थावरजङ्गमम् ।&#x9;021a&lt;br&gt;&#xA;दैवं शुभमिति प्राहुरासुरं चाशुभं प्रिये ॥ ॥&#x9;021c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/242/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/242/</guid>
      <description>&lt;p&gt;अध्यायः 242&lt;/p&gt;&#xA;&lt;p&gt;महेश्वरेण पार्वतीम्प्रति प्राणिनां मरणस्य स्वाभाविकत्वयत्नसाध्यत्वभेदेन द्वैविध्यकथनपूर्वकं द्वितीयस्य योगादिना शरीरत्यागादिभेदेन चातुर्विध्यकथनेन तस्य महाफलहेतुत्वकथनम् ॥ 1 ॥ कामक्रोधादिना शरीरत्यागस्य नकरभोगहेतुत्वकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;भगवन्मानुषाः केचित्कालधर्ममुपस्थिताः ।&#x9;001a&lt;br&gt;&#xA;प्राणमोक्षं कथं कृत्वा परत्रि हितमाप्नुयुः ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;हन्त ते कथयिष्यामि शृणु देवि समाहिता ।&#x9;002a&lt;br&gt;&#xA;द्विविधं मरणं लोके स्वभावाद्यत्नतस्तथा ॥&#x9;002c&lt;br&gt;&#xA;तयोः स्वभावं नापायं यत्नतः करणोद्भवम् ।&#x9;003a&lt;br&gt;&#xA;एतयोरुभयोर्देवि विधानं शृणु शोभने ॥&#x9;003c&lt;br&gt;&#xA;कल्याकल्यशरीरस्य यत्नजं द्विविधं स्मृतम् ।&#x9;004a&lt;br&gt;&#xA;यत्नजं नाम मरणमात्मत्यागो मुमूर्षया ॥&#x9;004c&lt;br&gt;&#xA;तत्राकल्यशरीरस्य जरा व्याधिश्च कारणम् ।&#x9;005a&lt;br&gt;&#xA;महाप्रस्थानगमनं तथा प्रायोपवेशनम् ।&#x9;005c&lt;br&gt;&#xA;जलावगाहनं चैव अग्निचित्यां प्रवेशनम् ॥&#x9;005e&lt;br&gt;&#xA;एवं चतुर्विधः प्रोक्त आत्मत्यागो मुमूर्षताम् ।&#x9;006a&lt;br&gt;&#xA;एतेषां क्रमयोगेन विधानं शृणु शोभने ॥&#x9;006c&lt;br&gt;&#xA;स्वधर्मयुक्तं गार्हस्थ्यं चिरमूढ्वा विधानतः ।&#x9;007a&lt;br&gt;&#xA;तत्रानृण्यं च सम्प्राप्य वृद्धो वा व्याधितोऽपि वा ॥&#x9;007c&lt;br&gt;&#xA;दर्शयित्वा स्वदौर्बल्यं सर्वानेवानुमान्य च ।&#x9;008a&lt;br&gt;&#xA;सर्वं विहाय बन्धूंश्च क्रमाणां भरणं तथा ॥&#x9;008c&lt;br&gt;&#xA;दानानि विधिवत्कृत्वा धर्मिकार्यर्थमात्मनः ।&#x9;009a&lt;br&gt;&#xA;अनुज्ञाप्य जनं सर्वं वाचा मधुरया ब्रुवन् ॥&#x9;009c&lt;br&gt;&#xA;अहतं वस्त्रमाच्छाद्य बद्ध्वा तत्कुशरज्जुना ।&#x9;010a&lt;br&gt;&#xA;उपस्पृश्च प्रतिज्ञाय व्यवसायपुरःसरम् ॥&#x9;010c&lt;br&gt;&#xA;परित्यज्य ततो ग्राम्यं धर्मं कुर्याद्यथेप्सितम् ।&#x9;011a&lt;br&gt;&#xA;महाप्रस्थानमिच्छेच्चेत्प्रतिष्ठेतोत्तरां दिशम् ॥&#x9;011c&lt;br&gt;&#xA;भूत्वा तावन्निराहारो यावत्प्राणविमोक्षणम् ।&#x9;012a&lt;br&gt;&#xA;चेष्टाहानौ शयित्वाऽपि तन्मनाः प्राणमुत्सृजेत् ।&#x9;012c&lt;br&gt;&#xA;एवं पुण्यकृतां लोकानमलान्प्रतिपद्यते ॥&#x9;012e&lt;br&gt;&#xA;प्रायोपवेशनं चेच्छेत्तेनैव विधिना नरः ।&#x9;013a&lt;br&gt;&#xA;देशे पुण्यतमे श्रेष्ठे निराहारस्तु संविशेत् ॥&#x9;013c&lt;br&gt;&#xA;अप्राणं तु शुचिर्भूत्वा कुर्वन्दानं स्वशक्तितः ।&#x9;014a&lt;br&gt;&#xA;पुण्यं परित्यजेत्प्राणानेष धर्मः सनातनः ।&#x9;014c&lt;br&gt;&#xA;एवं कलेवरं त्यक्त्वा स्वर्गलोके महीयते ॥&#x9;014e&lt;br&gt;&#xA;अग्निप्रवेशनं चेच्छेत्तेनैव विधिना शुभे ।&#x9;015a&lt;br&gt;&#xA;कृत्वा काष्ठमयं चित्यं पुण्यक्षेत्रे नदीषु वा ॥&#x9;015c&lt;br&gt;&#xA;दैवतेभ्यो नमस्कृत्वा कृत्वा चापि प्रदक्षिणम् ।&#x9;016a&lt;br&gt;&#xA;भूत्वा शुचिर्व्यवसितः प्रविशेदग्निसंस्तरम् ।&#x9;016c&lt;br&gt;&#xA;सोपि लोकान्यथान्यायं प्राप्नुयात्पुण्यकर्मणाम् ॥&#x9;016e&lt;br&gt;&#xA;जलावगाहनं चेच्छेत्तेनैव विधिना शुभे ।&#x9;017a&lt;br&gt;&#xA;ख्याते पुण्यतमे तीर्थे निमज्जेत्सुकृतं स्मरन् ॥&#x9;017c&lt;br&gt;&#xA;सोपि पुण्यतमाल्ँलोकान्निःसङ्गात्प्रतिपद्यते ।&#x9;018a&lt;br&gt;&#xA;ततः कल्यशरीरस्य सन्त्यागं शृणु तत्वतः ॥&#x9;018c&lt;br&gt;&#xA;रक्षार्थं क्षत्रियः श्रेष्ठः प्रजापालनकारणात् ।&#x9;019a&lt;br&gt;&#xA;योधानां भर्तृपिण्डार्थं गुर्वर्थं ब्रह्मचारिणाम् ॥&#x9;019c&lt;br&gt;&#xA;गोब्राह्मणार्थं सर्वेषां प्राणत्यागो विधीयते ।&#x9;020a&lt;br&gt;&#xA;स्वराज्यरक्षणार्तं वा कुजनैः पीडिताः प्रजाः ॥&#x9;020c&lt;br&gt;&#xA;मोक्तुकामस्त्यजेत्प्राणान्युद्धमार्गे यथाविधि ।&#x9;021a&lt;br&gt;&#xA;सुसन्नद्धो व्यवसितः सम्प्रविश्यापराङ्मुखः ।&#x9;021c&lt;br&gt;&#xA;एवं राजा मृतः सद्यः स्वर्गलोके महीयते ॥&#x9;021e&lt;br&gt;&#xA;तादृशी सुगतिर्नास्ति क्षत्रियस्य विशेषतः ।&#x9;022a&lt;br&gt;&#xA;भृत्यो वा भर्तृपिण्डार्थं भर्तृकर्मण्युपस्थिते ॥&#x9;022c&lt;br&gt;&#xA;कुर्वंस्तत्र तु साहाय्यमात्मप्राणानपेक्षया ।&#x9;023a&lt;br&gt;&#xA;स्वाम्यर्थं सन्त्यजेत्प्राणान्पुण्याल्ँलोकान्स गच्छति ॥&#x9;023c&lt;br&gt;&#xA;स्पृहणीयः सुरगणैस्तत्र नास्ति विचारणा ।&#x9;024a&lt;br&gt;&#xA;एवं गोब्राह्मणार्थं वा दीनार्थं वा त्यजेत्तनुम् ॥&#x9;024c&lt;br&gt;&#xA;सोपि पुण्यमवाप्नोति आनृशंस्यव्यपेक्षया ।&#x9;025a&lt;br&gt;&#xA;इत्येते जीवितत्यागे मार्गास्ते समुदाहृताः ॥&#x9;025c&lt;br&gt;&#xA;कामक्रोधाद्भयाद्वाऽपि यदि चेत्सन्त्यजेत्तनुम् ।&#x9;026a&lt;br&gt;&#xA;सोऽनन्तं नरकं याति आत्महन्तृत्वकारणात् ॥&#x9;026c&lt;br&gt;&#xA;स्वभावं मरणं नाम न तु चात्मेच्छया भवेत् ।&#x9;027a&lt;br&gt;&#xA;यथा मृतानां यत्कार्यं तन्मे शृणु यथाविधि ॥&#x9;027c&lt;br&gt;&#xA;तत्रापि मरणं त्यागो मूढत्यागाद्विशिष्यते ।&#x9;028a&lt;br&gt;&#xA;भूमौ संवेशयेद्देहं नरस्य विनशिष्यतः ॥&#x9;028c&lt;br&gt;&#xA;निर्जीवं वृणुयात्सद्यो वाससा तु कलेवरम् ।&#x9;029a&lt;br&gt;&#xA;माल्यगन्धैरलङ्कृत्य सुवर्णेन च भामिनि ॥&#x9;029c&lt;br&gt;&#xA;श्मशाने दक्षिणे देशे चिताग्नौ प्रदहेन्मृतम् ।&#x9;030a&lt;br&gt;&#xA;अथवा निक्षिपेद्भूमौ शरीरं जीववर्जितम् ॥&#x9;030c&lt;br&gt;&#xA;दिवा च शुक्लपक्षश्च उत्तरायणमेव च ।&#x9;031a&lt;br&gt;&#xA;मुमूर्षूणां प्रशस्तानि विपरीतं तु गर्हितम् ॥&#x9;031c&lt;br&gt;&#xA;औदकं चाष्टकाश्राद्धं बहुभिर्बहुभिः कृतम् ।&#x9;032a&lt;br&gt;&#xA;आप्यायनं मृतानां तत्परलोके भवेच्छुभम् ।&#x9;032c&lt;br&gt;&#xA;एतत्सर्वं मया प्रोक्तं मानुषाणां हितं वचः ॥ ॥&#x9;032e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/243/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/243/</guid>
      <description>&lt;p&gt;अध्यायः 243&lt;/p&gt;&#xA;&lt;p&gt;महेश्वरेण पार्वतीम्प्रति नानाधर्मामामपि प्रत्येकं साफल्यकथनेन तेषु मोक्षधर्मस्यैव श्रैष्ठ्यप्रतिपादनम् ॥ 1 ॥ तथा ज्ञानस्य मोक्षसाधनत्वकथनपूर्वकं तत्प्राप्त्युपायकथनम् ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;देवदेव नमस्तेऽस्तु कालसूदन शङ्कर ।&#x9;001a&lt;br&gt;&#xA;लोकेषु विविधा धर्मास्त्वत्प्रसादान्मया श्रुताः ॥&#x9;001c&lt;br&gt;&#xA;विशिष्टं सर्वधर्मेभ्यः शाश्वतं ध्रुवमव्ययम् ।&#x9;002a&lt;br&gt;&#xA;श्रुतुमिच्छाम्यहं सर्वमत्र मुह्यति मे मनः ॥&#x9;002c&lt;br&gt;&#xA;केचिन्मोक्षं प्रशंसन्ति केचिद्यज्ञफलं द्विजाः ।&#x9;003a&lt;br&gt;&#xA;वानप्रस्थं पुनः केचिद्गार्हस्थ्यं केचिदाश्रमम् ॥&#x9;003c&lt;br&gt;&#xA;राजधर्माश्रयं केचित्केचित्स्वाध्यायमेव च ।&#x9;004a&lt;br&gt;&#xA;ब्रह्मचर्याश्रमं केचित्केचिद्वाक्संयमाश्रयम् ॥&#x9;004c&lt;br&gt;&#xA;मातरं पितरं केचित्सेवमाना दिवं गताः ।&#x9;005a&lt;br&gt;&#xA;अहिंसया परः स्वर्गे सत्येन च महीयते ॥&#x9;005c&lt;br&gt;&#xA;आहवेऽभिमुखाः केचिन्निहतास्त्रिदिवं गताः ।&#x9;006a&lt;br&gt;&#xA;केचिदुञ्छवृत्ते सिद्धाः स्वर्गमार्गं समाश्रिताः ॥&#x9;006c&lt;br&gt;&#xA;आर्जवेनापरे युक्ता महतां पूजते रताः ।&#x9;007a&lt;br&gt;&#xA;ऋजवो नाकपृष्ठे तु शुद्धात्मानः प्रतिष्ठिताः ॥&#x9;007c&lt;br&gt;&#xA;एवं बहुविधैर्लोके धर्मद्वारैः सुसंवृतैः ।&#x9;008c&lt;br&gt;&#xA;ममापि मतिराविद्धा मेघलेखेव वायुना ॥&#x9;008c&lt;br&gt;&#xA;एतस्मिन्संशयस्थाने संशयच्छेदकारि यत् ।&#x9;009a&lt;br&gt;&#xA;वचनं ब्रूहि देवेश निश्चयज्ञानसञ्ज्ञितम् ॥&#x9;009c&lt;br&gt;&#xA;नारद उवाच ।&#x9;010&lt;br&gt;&#xA;एवं पृष्टः स्वया देव्या महादेवः पिनाकधृक् ।&#x9;010a&lt;br&gt;&#xA;प्रोवाच मधुरं वाक्यं सूक्ष्ममध्यात्मसंश्रितम् ॥&#x9;010c&lt;br&gt;&#xA;महेश्वर उवाच ।&#x9;011&lt;br&gt;&#xA;न्यायतस्त्वं महाभागे श्रोतुकामाऽसि निश्चयम् ।&#x9;011a&lt;br&gt;&#xA;एतदेव विशिष्टं ते यत्त्वं पृच्छसि मां प्रिये ॥&#x9;011c&lt;br&gt;&#xA;सर्वत्र विहितो धर्मः स्वर्गलोकफलाश्रितः ।&#x9;012a&lt;br&gt;&#xA;बहुद्वारस्य धर्मस्य नेहास्ति विफलाः क्रियाः ॥&#x9;012c&lt;br&gt;&#xA;यस्मिन्यस्मिंश्च विषये योयो याति विनिश्चयम् ।&#x9;013a&lt;br&gt;&#xA;तं तमेवाभिजानाति नान्यं धर्मं शुचिस्मिते ॥&#x9;013c&lt;br&gt;&#xA;शृणु देवि समासेन मोक्षद्वारमनुत्तमम् ।&#x9;014a&lt;br&gt;&#xA;एतद्धि सर्वधर्माणां विशिष्टं शुभमव्ययम् ॥&#x9;014c&lt;br&gt;&#xA;नास्ति मोक्षात्परं देवि मोक्ष एव परा गतिः ।&#x9;015a&lt;br&gt;&#xA;सुखमात्यन्तिकं श्रेष्ठमनिवृत्तं च तद्विदुः ॥&#x9;015c&lt;br&gt;&#xA;नात्र देवि जरा मृत्युः शोको वा दुःखमेव वा ।&#x9;016a&lt;br&gt;&#xA;अनुत्तममचिन्त्यं च तद्देवि परमं सुखम् ॥&#x9;016c&lt;br&gt;&#xA;ज्ञानानामुत्तमं ज्ञानं मोक्षज्ञानं विदुर्बुधाः ।&#x9;017a&lt;br&gt;&#xA;ऋषिभिर्देवसङ्घैश्च प्रोच्यते परमं पदम् ॥&#x9;017c&lt;br&gt;&#xA;नित्यमक्षरमक्षोभ्यमजेयं शाश्वतं शिवम् ।&#x9;018a&lt;br&gt;&#xA;विशन्ति तत्पदं प्राज्ञाः स्पृहणीयं सुरोत्तमैः ॥&#x9;018c&lt;br&gt;&#xA;दुःखादिश्च दुरन्तश्च संसारोयं प्रकीर्तितः ।&#x9;019a&lt;br&gt;&#xA;शोकव्याधिजरादोषैर्मरणेन च संयुतः ॥&#x9;019c&lt;br&gt;&#xA;यथा ज्योतिर्गणा व्योम्नि विवर्तन्ते पुनःपुनः ।&#x9;020a&lt;br&gt;&#xA;तस्य मोक्षस्य मार्गोऽयं श्रुयतां शुभलक्षणे ॥&#x9;020c&lt;br&gt;&#xA;ब्रह्मादिस्थावरान्तश्च संसारो यः प्रकीर्तितः ।&#x9;021a&lt;br&gt;&#xA;संसारे प्राणिनः सर्वे निवर्तन्ते यथा पुनः ॥&#x9;021c&lt;br&gt;&#xA;तत्र संसारचक्रस्य मोक्षो ज्ञानेन दृश्यते ।&#x9;022a&lt;br&gt;&#xA;अध्यात्मतत्वविज्ञानं ज्ञानमित्यभिधीयते ॥&#x9;022c&lt;br&gt;&#xA;ज्ञानस्य ग्रहणोपायमाचारं ज्ञानिनस्तथा ।&#x9;023a&lt;br&gt;&#xA;यथावत्सम्प्रवक्ष्यामि तत्त्वमेकमनाः शृणु ॥&#x9;023c&lt;br&gt;&#xA;ब्राह्मणः क्षत्रियो वाऽपि भूत्वा पूर्वं गृहे स्थितः ।&#x9;024a&lt;br&gt;&#xA;आनृण्यं सर्वतः प्राप्य ततस्तान्सन्त्यजेद्गृहान् ॥&#x9;024c&lt;br&gt;&#xA;ततः सन्त्यज्य गार्हस्थ्यं निश्चितो वनमाश्रयेत् ॥&#x9;025ac&lt;br&gt;&#xA;वने गुरुं समाज्ञाय दीक्षितो विधिपूर्वकम् ।&#x9;026a&lt;br&gt;&#xA;दीक्षां प्राप्य यथान्यायं स्ववृत्तं परिपालयेत् ॥&#x9;026c&lt;br&gt;&#xA;गृह्णीयादप्युपाध्यायान्मोक्षज्ञानमनिन्दितः ।&#x9;027a&lt;br&gt;&#xA;द्विविधं च पुनर्मोक्षं साङ्ख्ययोगमिति स्मृतिः ॥&#x9;027c&lt;br&gt;&#xA;पञ्चविंशतिविज्ञानं साङ्ख्यमित्यभिधीयते ।&#x9;028a&lt;br&gt;&#xA;ऐश्वर्यं देवसारूप्यं योगशास्त्रस्य निर्णयः ।&#x9;028c&lt;br&gt;&#xA;तयोरन्यतरं ज्ञानं शृणुयाच्छिष्यतां गतः ॥&#x9;028e&lt;br&gt;&#xA;नाकालो नाप्यकाषायी नाप्यसंवत्सरोषितः ।&#x9;029a&lt;br&gt;&#xA;नासाङ्ख्ययोगो नाश्राद्धं गुरुणा स्नेहपूर्वकम् ।&#x9;029c&lt;br&gt;&#xA;समः शीतोष्णहर्षादीन्विषहेत स वै मुनिः ॥&#x9;029e&lt;br&gt;&#xA;अमृष्यः क्षुत्पिपासाभ्यामुचितेभ्यो निवर्तयेत् ।&#x9;030a&lt;br&gt;&#xA;त्यजेत्सङ्कल्पजान्ग्रन्थीन्सदा ध्यानपरो भवेत् ॥&#x9;030c&lt;br&gt;&#xA;कुण्डिकाचमसं शिक्यं छत्रं यष्टिमुपानहौ ।&#x9;031a&lt;br&gt;&#xA;चेलमित्येव नैतेषु स्थापयेत्साम्यमात्मनः ॥&#x9;031c&lt;br&gt;&#xA;गुरोः पूर्वं समुत्तिष्ठेज्जघन्यं तस्य संविशेत् ।&#x9;032a&lt;br&gt;&#xA;नैवाविज्ञाप्य भर्तारमावश्यकमपि व्रजेत् ॥&#x9;032c&lt;br&gt;&#xA;द्विरह्नि स्नानशाटेन सन्ध्ययोरभिषेचनम् ।&#x9;033a&lt;br&gt;&#xA;एककालाशनं चास्य विहितं यतिभिः पुरा ॥&#x9;033c&lt;br&gt;&#xA;भैक्षं सर्वत्र गृह्णीयाच्चिन्तयेत्सततं निशि ।&#x9;034a&lt;br&gt;&#xA;कारणे चापि सम्प्राप्ते न ज्ञाप्येत कदाचन ॥&#x9;034c&lt;br&gt;&#xA;ब्रह्मिचर्यं वने वासं शौचमिन्द्रियसंयमः ।&#x9;035a&lt;br&gt;&#xA;दया च सर्वभूतेषु तस्य धर्मः सनातनः ॥&#x9;035c&lt;br&gt;&#xA;विमुक्तः सर्वपापेभ्यो लघ्वाहारो जितेन्द्रियः ।&#x9;036a&lt;br&gt;&#xA;आत्मयुक्तः परां बुद्धिं लभते पापनाशिनीम् ॥&#x9;036c&lt;br&gt;&#xA;यदा भावं न कुरुते सर्वभूतेषु पापकम् ।&#x9;037a&lt;br&gt;&#xA;कर्मणा मनसा वाचा ब्रह्म सम्पद्यते तदा ॥&#x9;037c&lt;br&gt;&#xA;अनिष्ठुरोऽनहङ्कारो निर्द्वन्द्वो वीतमत्सरः ।&#x9;038a&lt;br&gt;&#xA;वीतशोकभयाबाधं पदं प्राप्नोत्यनुत्तमम् ॥&#x9;038c&lt;br&gt;&#xA;तुल्यनिन्दास्तुतिर्मौनी समलोष्टाश्मकाञ्चनः ।&#x9;039a&lt;br&gt;&#xA;समः शत्रौ च मित्रे च निर्वाणमधिगच्छति ॥&#x9;039c&lt;br&gt;&#xA;एवं युक्तसमाचारस्तत्परोऽध्यात्मचिन्तकः ।&#x9;040a&lt;br&gt;&#xA;ज्ञानाभ्यासेन तेनैव प्राप्नोति परमां गतिम् ॥ ॥&#x9;040c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/244/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/244/</guid>
      <description>&lt;p&gt;अध्यायः 244&lt;/p&gt;&#xA;&lt;p&gt;महेश्वरेण पार्वतीम्प्रति जरामरणतारणस्य निर्वाणैकसाध्यत्वोक्त्या तस्य ज्ञानैकसाध्यत्वप्रतिपादनेनेन्द्रियनिग्रहादिना वैराग्यस्य तत्कारणत्वोक्तिः ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;शोकव्याधिजरादुःखैर्निर्वाणं नोपपद्यते ॥&#x9;001a&#x9;अनुद्विग्नमतेर्जन्तोरस्मिन्संसारमण्डले ।001c&lt;br&gt;&#xA;तस्मादुद्वेगजननं मनोऽवस्थानपं तथा ।&#x9;002a&lt;br&gt;&#xA;ज्ञानं ते सम्प्रवक्ष्यामि तन्मूलममृतं हि वै ॥&#x9;002c&lt;br&gt;&#xA;शोकस्थानसहस्राणि भयस्थानशतानि च ।&#x9;003a&lt;br&gt;&#xA;दिवसेदिवसे मूढमाविशन्ति न पण्डितम् ॥&#x9;003c&lt;br&gt;&#xA;नष्टे धने वा दारे वा पुत्रे पितरि वा मृते ।&#x9;004a&lt;br&gt;&#xA;अहो दुःखमिति ध्यायञ्शोकस्य पदमाव्रजेत् ॥&#x9;004c&lt;br&gt;&#xA;द्रव्येषु समतीतेषु ये शुभास्तान्न चिन्तयेत् ।&#x9;005a&lt;br&gt;&#xA;ताननाद्रियमाणस्य शोकबन्धः प्रणश्यति ॥&#x9;005c&lt;br&gt;&#xA;सम्प्रयोगादनिष्टस्य विप्रयोगात्प्रियस्य च ।&#x9;006a&lt;br&gt;&#xA;मानुषा मानसैर्दुःखैः संयुज्यन्तेऽल्पबुद्धयः ॥&#x9;006c&lt;br&gt;&#xA;मृतं वा यदि वा नष्टं योऽतीतमनुशोचति ।&#x9;007a&lt;br&gt;&#xA;सन्तापेन च युज्येत तच्चास्य न निवर्तते ॥&#x9;007c&lt;br&gt;&#xA;उत्पन्नमिह मानुष्ये गर्भप्रभृति मानवम् ।&#x9;008a&lt;br&gt;&#xA;विविधान्युपवर्तन्ते दुःखानि च सुखानि च ॥&#x9;008c&lt;br&gt;&#xA;तयोरेकतरो मार्गो यद्येनमभिसन्नमेत् ।&#x9;009a&lt;br&gt;&#xA;सुखं प्राप्य न संहृष्येन्न दुःखं प्राप्य सञ्ज्वरेत् ॥&#x9;009c&lt;br&gt;&#xA;दोषदर्शी भवेत्तत्र यत्र स्नेहः प्रवर्तते ।&#x9;010a&lt;br&gt;&#xA;अनिष्टेनान्वितं पश्येद्यथा क्षिप्रं विरज्यते ॥&#x9;010c&lt;br&gt;&#xA;यथा काष्ठं च काष्ठं च समेयातां महोदधौ ।&#x9;011a&lt;br&gt;&#xA;समेत्य च व्यपेयातां तद्वज्ज्ञातिसमागमः ॥&#x9;011c&lt;br&gt;&#xA;अदर्शनादापतिताः पुनश्चादर्शनं गताः ।&#x9;012a&lt;br&gt;&#xA;स्नेहस्तत्र न कर्तव्यो विप्रयोगो हि तैर्ध्रुवम् ॥&#x9;012c&lt;br&gt;&#xA;कुटुम्बपुत्रदारांश्च शरीरं धनसञ्चयम् ।&#x9;013a&lt;br&gt;&#xA;ऐश्वर्यं स्वस्तिता चेति न मुह्येत्तत्र पण्डितः ॥&#x9;013c&lt;br&gt;&#xA;सुखमेकान्ततो नास्ति शक्रस्यापि त्रिविष्टपे ।&#x9;014a&lt;br&gt;&#xA;तत्रापि सुमहद्दुःखं न नित्यं लभते सुखम् ॥&#x9;014c&lt;br&gt;&#xA;सुखस्यान्तरं दुःखं दुःखस्यानन्तरं सुखम् ।&#x9;015a&lt;br&gt;&#xA;क्षयान्ता निचयाः सर्वे पतनान्ताः समुच्छ्रयाः ॥&#x9;015c&lt;br&gt;&#xA;संयोगा विप्रयोगान्ता मरणान्तं च जीवितम् ।&#x9;016a&lt;br&gt;&#xA;उच्छ्रयांश्च निपातांश्च दृष्ट्या प्रत्यक्षतस्त्रयम् ।&#x9;016c&lt;br&gt;&#xA;अनित्यमसुखं चेति व्यवस्येत्सर्वमेव च ॥&#x9;016e&lt;br&gt;&#xA;अर्थानामार्जने दुःखमार्जितानां तु रक्षणे ।&#x9;017a&lt;br&gt;&#xA;नाशे दुःखं व्यये दुःखं धिगर्थं दुःखभाजनम् ॥&#x9;017c&lt;br&gt;&#xA;अर्थवन्तं नरं नित्यं पञ्चाभिघ्नन्ति शत्रवः ।&#x9;018a&lt;br&gt;&#xA;राजा चोरश्च दायादा भूतानि क्षय एव च ॥&#x9;018c&lt;br&gt;&#xA;अर्थमेव ह्यनर्थस्य मूलमित्यवधारय ।&#x9;019a&lt;br&gt;&#xA;न ह्यनर्थाः प्रबाधन्ते नरमर्थविवर्जितम् ॥&#x9;019c&lt;br&gt;&#xA;अर्थप्राप्तिर्महद्दुःखमाकिञ्चिन्यं परं सुखम् ।&#x9;020a&lt;br&gt;&#xA;उपद्रवेषु चार्थानां दुःखं हि नियतं भवेत् ॥&#x9;020c&lt;br&gt;&#xA;धनलोभेन तृष्णाया न तृप्तिरुपलभ्यते ।&#x9;021a&lt;br&gt;&#xA;लब्धाश्रयो विवर्धेत समिद्ध इव पावकः ॥&#x9;021c&lt;br&gt;&#xA;जित्वाऽपि पृथिवीं कृत्स्नां चतुःसागरमेखलाम् ।&#x9;022a&lt;br&gt;&#xA;सागराणां पुनः पारं जेतुमिच्छत्यसंशयम् ॥&#x9;022c&lt;br&gt;&#xA;अलं परिग्रहेणेह दोषवान्हि परिग्रहः ।&#x9;023a&lt;br&gt;&#xA;कोशकारः क्रिमिर्देवि बध्यते हि परिग्रहात् ॥&#x9;023c&lt;br&gt;&#xA;एकोऽपि पृथिवीं कृत्स्नामेकच्छत्रां प्रशास्ति च ।&#x9;024a&lt;br&gt;&#xA;एकस्मिन्नेव राष्ट्रे तु स चापि निवसेन्नृपः ॥&#x9;024c&lt;br&gt;&#xA;तस्मिन्राष्ट्रेऽपि नगरमेकमेवाधितिष्ठति ।&#x9;025a&lt;br&gt;&#xA;नगरेऽपि गृहं चैकं भवेत्तस्य निवेशनम् ॥&#x9;025c&lt;br&gt;&#xA;एक एव प्रतिष्ठः स्यादावासस्तद्गृहेऽपि च ।&#x9;026a&lt;br&gt;&#xA;आवासे शयनं चैकं निशि यत्र प्रलीयते ॥&#x9;026c&lt;br&gt;&#xA;शयनस्यार्धमेवास्य स्त्रियाश्चार्धं विधीयते ।&#x9;027a&lt;br&gt;&#xA;तदनेन प्रसङ्गेन स्वल्पेनैव हि युज्यते ॥&#x9;027c&lt;br&gt;&#xA;सर्वं ममेति सम्मूढो बलं पश्यति बालिशः ।&#x9;028a&lt;br&gt;&#xA;एवं सर्वोपयोगेषु स्वल्पमस्य प्रयोजनम् ॥&#x9;028c&lt;br&gt;&#xA;तण्डुलप्रस्थमात्रेण यात्रा स्यात्सर्वदेहिनाम् ।&#x9;029a&lt;br&gt;&#xA;ततो भूयस्तरो योगो दुःखाय तपनाय च ॥&#x9;029c&lt;br&gt;&#xA;नास्ति तृष्णासमं दुःखं नास्ति त्यागसमं सुखम् ।&#x9;030a&lt;br&gt;&#xA;सर्वान्कामान्परित्यज्य ब्रह्मभूयाय कल्पते ॥&#x9;030c&lt;br&gt;&#xA;या दुस्त्यजा दुर्मतिभिर्या न जीर्यति जीर्यतः ।&#x9;031a&lt;br&gt;&#xA;योऽसौ प्राणान्तिको रोगस्तां तृष्णां त्यजतः सुखम् ॥&#x9;031c&lt;br&gt;&#xA;न जातु कामः कामानामुपभोगेन शाम्यति ।&#x9;032a&lt;br&gt;&#xA;हविषा कुष्णवर्त्मेव भूय एवाभिवर्धते ॥&#x9;032c&lt;br&gt;&#xA;आयासविटपस्तीव्रः कामाग्निः कर्षणारणिः ।&#x9;033a&#x9;अलाभेनैव कामानां शोकं त्यजति पण्डितः ।033c&lt;br&gt;&#xA;इन्द्रियार्थैश्च सम्मोह्य दहत्यकुशलं जनम् ॥&#x9;033e&lt;br&gt;&#xA;यत्पृथिव्यां व्रीहियवं हिरण्यं पशवः स्त्रियः ।&#x9;034a&lt;br&gt;&#xA;नालमेकस्य पर्याप्तमिति पश्यन्न मुह्यति ॥&#x9;034c&lt;br&gt;&#xA;यच्च कामसुखं लोके यच्च दिव्यं महत्सुखम् ।&#x9;035a&lt;br&gt;&#xA;तृष्णाक्षयसुखस्यैते नार्हतः षोडशीं कलाम् ॥&#x9;035c&lt;br&gt;&#xA;इन्द्रियाणीन्द्रियार्थेषु नैव धीरो नियोजयेत् ।&#x9;036a&lt;br&gt;&#xA;मनःषष्ठानि संयम्य नित्यमात्मनि योजयेत् ॥&#x9;036c&lt;br&gt;&#xA;इन्द्रियाणां विसर्गेण दोषमृच्छत्यसंशयम् ।&#x9;037a&lt;br&gt;&#xA;सन्नियम्य नु तान्येव ततः सिद्धिमवाप्नुयात् ॥&#x9;037c&lt;br&gt;&#xA;षण्णामात्मनि युक्तानामैश्वर्यं योऽधिगच्छति ।&#x9;038a&lt;br&gt;&#xA;न च पापैर्न चानर्थैः संयुज्येत विचक्षणः ॥&#x9;038c&lt;br&gt;&#xA;अप्रमत्तः सदा रक्षेदिन्द्रियाणि विचक्षणः ।&#x9;039a&lt;br&gt;&#xA;अरक्षितेषु तेष्वाशु नरो नरकमेति हि ॥&#x9;039c&lt;br&gt;&#xA;हृदि काममयश्चित्रो मोहसञ्चयसम्भवः ।&#x9;040a&lt;br&gt;&#xA;अज्ञानरूढमूलस्तु विवित्सापरिषेचनः ॥&#x9;040c&lt;br&gt;&#xA;रोषलोभमहास्कन्धः पुरा दुष्कृतसारवान् ।&#x9;041a&lt;br&gt;&#xA;आयासविटपस्तीव्रशोकपुष्पो भयाङ्कुरः ॥&#x9;041c&lt;br&gt;&#xA;नानासङ्कल्पपत्राढ्यः प्रमादात्परिवर्धितः ।&#x9;042a&lt;br&gt;&#xA;महतीभिः पिपासाभिः समन्तात्परिवेष्टितः ॥&#x9;042c&lt;br&gt;&#xA;संरोहत्यकृतप्रज्ञे पादपः कामसम्भवः ।&#x9;043a&lt;br&gt;&#xA;नैव रोहति तत्वज्ञे रूढो वा छिद्यते पुनः ॥&#x9;043c&lt;br&gt;&#xA;कृच्छ्रोपायेष्वनित्येषु निःसारेषु फलेषु च ।&#x9;044a&lt;br&gt;&#xA;दुःखादिषु दुरन्तेषु कामयोगेषु का रतिः ॥&#x9;044c&lt;br&gt;&#xA;इन्द्रियेषु च जीर्यत्सु च्छिद्यमाने तताऽऽयुषि ।&#x9;045a&lt;br&gt;&#xA;पुरस्ताच्च स्थिते मृत्यौ किं सुखं पश्यतासुखे ॥&#x9;045c&lt;br&gt;&#xA;व्याधिभिः पीड्यमानस्य नित्यं शारीरमानसैः ।&#x9;046a&lt;br&gt;&#xA;नरस्याकृतकृत्यस्य किं सुखं मरणे सति ॥&#x9;046c&lt;br&gt;&#xA;सञ्चिन्वानं तमेवार्थं कामानामवितृप्तकम् ।&#x9;047a&lt;br&gt;&#xA;व्याघ्रः पशुमिवारण्ये मृत्युरादाय गच्छति ॥&#x9;047c&lt;br&gt;&#xA;जन्ममृत्युजरादुःखैः सततं समभिद्रुतः ।&#x9;048a&lt;br&gt;&#xA;संसारे पच्यमानस्तु पापान्नोद्विजते जनः ॥&#x9;048c&lt;br&gt;&#xA;उमोवाच ।&#x9;049&lt;br&gt;&#xA;केनोपायेन मर्त्यानां निवर्त्येते जरान्तकौ ।&#x9;049a&lt;br&gt;&#xA;यद्यस्ति भगवन्मह्यमेतदाचक्ष्व माचिरम् ॥&#x9;049c&lt;br&gt;&#xA;तपसा वा सुमहता कर्मणा वा श्रुतेन वा ।&#x9;050a&lt;br&gt;&#xA;रसायनप्रयोगैर्वा केनात्येति जरान्तकौ ॥&#x9;050c&lt;br&gt;&#xA;महेश्वर उवाच ।&#x9;051&lt;br&gt;&#xA;नैतदस्ति महाभागे जरामृत्युनिवर्तनम् ।&#x9;051a&lt;br&gt;&#xA;सर्वलोकेषु जानीहि मोक्षादन्यत्र भामिनि ॥&#x9;051c&lt;br&gt;&#xA;न धनेन न राज्येन नोग्रेण तपसाऽपि वा ।&#x9;052a&lt;br&gt;&#xA;मरणं नातितरते विना मुक्त्या शरीरिणः ॥&#x9;052c&lt;br&gt;&#xA;अश्वमेधसहस्राणि वाजपेयशतानि च ।&#x9;053a&lt;br&gt;&#xA;न तरन्ति जरामृत्यू निर्वाणाधिगमाद्विना ॥&#x9;053c&lt;br&gt;&#xA;ऐस्वर्यं धनधान्यं च विद्यालाभस्तपस्तथा ।&#x9;054a&lt;br&gt;&#xA;रसायनप्रयोगाद्वै न तरन्ति जरान्तकौ ॥&#x9;054c&lt;br&gt;&#xA;दानयज्ञतपःशीलरसायनविदोऽपि वा ।&#x9;055a&lt;br&gt;&#xA;स्वाध्यायनिरता वाऽपि न तरन्ति जरान्तकौ ॥&#x9;055c&lt;br&gt;&#xA;देवदानवगन्धर्वकिन्नरोरगराक्षसान् ।&#x9;056a&lt;br&gt;&#xA;स्ववशे कुरुते कालो न कालस्यास्त्यगोचरः ॥&#x9;056c&lt;br&gt;&#xA;न ह्यहानि निवर्तन्ते न मासा न पुनः क्षपाः ।&#x9;057a&lt;br&gt;&#xA;स्रेयं प्रपद्यते ध्यानमजस्रं ध्रुवमव्ययम् ॥&#x9;057c&lt;br&gt;&#xA;स्रवन्ति न निवर्तन्ते स्रोतांसि सरितामिव ।&#x9;058a&lt;br&gt;&#xA;आयुरादाय मर्त्यानामहोरात्रेषु सन्ततम् ॥&#x9;058c&lt;br&gt;&#xA;जीवितं सर्वभूतानामक्षयः क्षपयन्नसौ ।&#x9;059a&lt;br&gt;&#xA;आदित्यो ह्यस्तमभ्येति पुनः पुनरुदेति च ॥&#x9;059c&lt;br&gt;&#xA;यस्यां रात्र्यां व्यतीतायामायुरल्पतरं भवेत् ।&#x9;060a&lt;br&gt;&#xA;गाधोदके मत्स्य इव किन्नु तस्य कुमारता ॥&#x9;060c&lt;br&gt;&#xA;मरणं हि शरीरस्य नियतं ध्रुवमेव च ।&#x9;061a&lt;br&gt;&#xA;तिष्ठन्नपि क्षणं सर्वः कालस्यैति वशं पुनः ॥&#x9;061c&lt;br&gt;&#xA;न म्रियेरन्न जीर्येरन्यदि स्युः सर्वदेहिनः ।&#x9;062a&lt;br&gt;&#xA;न चानिष्टं प्रवर्तेत शोको वा प्राणिनं क्वचित् ॥&#x9;062c&lt;br&gt;&#xA;अप्रमत्तः प्रमत्तेषु कालो भूतेषु तिष्ठति ।&#x9;063a&lt;br&gt;&#xA;अप्रमत्तस्य कालस्य क्षयं प्राप्तो न मुच्यते ॥&#x9;063c&lt;br&gt;&#xA;श्वःकार्यमद्य कुर्वीत पूर्वाह्णे चापराह्णिकम् ।&#x9;064a&lt;br&gt;&#xA;कोपि तद्वेद यत्रासौ मृत्युना नाभिवीक्षितः ॥&#x9;064c&lt;br&gt;&#xA;वर्षास्विदं करिष्यामि इदं ग्रीष्मवसन्तयोः ।&#x9;065a&lt;br&gt;&#xA;इति बालश्चिन्तयति अन्तरायं न बुध्यति ॥&#x9;065c&lt;br&gt;&#xA;इदं मे स्यादिदं मे स्यादित्येवं मनसा नराः ।&#x9;066a&lt;br&gt;&#xA;अनवाप्तेषु कामेषु ह्रियन्ते मरणं प्रति ॥&#x9;066c&lt;br&gt;&#xA;कालपाशेन बद्धानामहन्यहनि जीर्यताम् ।&#x9;067a&lt;br&gt;&#xA;का श्रद्धा प्राणिनां मार्गे विषमे भ्रमतां सदा ॥&#x9;067c&lt;br&gt;&#xA;युवैव धर्मशीलः स्यादनिमित्तं हि जीवितम् ।&#x9;068a&lt;br&gt;&#xA;फलानामिव पक्वानां सदा हि पतनाद्भयम् ॥&#x9;068c&lt;br&gt;&#xA;मर्त्यस्य किं धनैर्दारैः पुत्रैर्भोगैः प्रियैरपि ।&#x9;069a&lt;br&gt;&#xA;एकाह्ना सर्वमुत्सृज्य मृत्योस्तु वशमन्वियात् ॥&#x9;069c&lt;br&gt;&#xA;जायमानांश्च सम्प्रेक्ष्य म्रियमाणांस्तथैव च ।&#x9;070a&lt;br&gt;&#xA;न संवेगोस्ति चेत्पुंसः काष्ठलोष्ठसमो हि सः ॥&#x9;070c&lt;br&gt;&#xA;विनाशिनो ह्यध्रुवजीवितस्य किं बन्धुभिर्मित्रपरिग्रहैश्च ।&#x9;071a&lt;br&gt;&#xA;विहाय यद्गच्छति सर्वमेवं क्षणेन गत्वा न निवर्तते च ॥&#x9;071c&lt;br&gt;&#xA;एवं चिन्तयतो नित्यं सर्वार्थानामनित्यताम् ।&#x9;072a&lt;br&gt;&#xA;उद्वेगो जायते शीघ्रं निर्वाणस्य पुरस्सरः ॥&#x9;072c&lt;br&gt;&#xA;तेनोद्वेगेन चाप्यस्य विमर्शो जायते पुनः ।&#x9;073a&lt;br&gt;&#xA;विमर्शो नाम वैराग्यं सर्वद्रव्येषु जायते ॥&#x9;073c&lt;br&gt;&#xA;वैराग्येण परां शान्तिं लभन्ते मानवाः शुभे ।&#x9;074a&lt;br&gt;&#xA;मोक्षस्योपनिषद्दिव्यं वैराग्यमिति निश्चितम् ॥&#x9;074c&lt;br&gt;&#xA;एतत्ते कथितं देवि वैराग्योत्पादनं वचः ।&#x9;075a&lt;br&gt;&#xA;एवं सञ्चिन्त्य सञ्चिन्त्य मुच्यन्ते हि मुमुक्षवः ॥ ॥&#x9;075c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/245/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/245/</guid>
      <description>&lt;p&gt;अध्यायः 245&lt;/p&gt;&#xA;&lt;p&gt;महेश्वरेण पार्वतीम्प्रति साङ्ख्यज्ञानप्रतिपादनपूर्वकमव्यक्तादिचतुर्विंशतितत्वानामुत्पत्तिप्रकारादिकथनम् ॥ 1 ॥ तथा सत्त्वादिगुणानां कार्यविशेषनिरूपणम् ॥ 2 ॥ तथा भूतपञ्चकादिगुणप्रतिपादनम् ॥ 3 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;साङ्ख्यज्ञानं प्रवक्ष्यामि यथावत्ते शुचिस्मिते ।&#x9;001a&lt;br&gt;&#xA;यज्ज्ञात्वा न पुनर्मर्त्यः संसारेषु प्रवर्तते ॥&#x9;001c&lt;br&gt;&#xA;ज्ञानेनैव विमुक्तास्ते साङ्ख्याः सन्न्यासकोविदाः ।&#x9;002a&lt;br&gt;&#xA;शरीरं तु तपो घोरं साङ्ख्याः प्राहुर्निरर्थकम् ।&#x9;002c&lt;br&gt;&#xA;पञ्चविंशतिकं ज्ञानं तेषां ज्ञानमिति स्मृतम् ।&#x9;003a&lt;br&gt;&#xA;मूलप्रकृतिरव्यक्तमव्यक्ताज्जायते महान् ॥&#x9;003c&lt;br&gt;&#xA;महतोऽभूदहङ्कारस्तस्मात्तन्मात्रपञ्चकम् ।&#x9;004a&lt;br&gt;&#xA;इन्द्रियाणि दशैकं च तन्मात्रेभ्यो भवन्त्युत ॥&#x9;004c&lt;br&gt;&#xA;तेभ्यो भूतानि पञ्चास्य शरीरं यैः प्रवर्तते ।&#x9;005a&lt;br&gt;&#xA;इति क्षेत्रस्य सङ्क्षेपं चतुर्विंशतिरिष्यते ।&#x9;005c&lt;br&gt;&#xA;पञ्चविंशतित्याहुः पुरुषेणेह सङ्ख्यया ॥&#x9;005e&lt;br&gt;&#xA;सत्वं रजस्तमश्चेति गुणाः प्रकृतिसम्भवाः ।&#x9;006a&lt;br&gt;&#xA;तैः सृजत्यखिलं लोकं प्रकृतिः स्वात्मकैर्गुणैः ॥&#x9;006c&lt;br&gt;&#xA;इच्छा द्वेषः सुखं दुःखं सङ्घातश्चेतना धृतिः ।&#x9;007a&lt;br&gt;&#xA;विकाराः प्रकृतेश्चैते वेदितव्या मनीषिभिः ॥&#x9;007c&lt;br&gt;&#xA;लक्षणं चापि सर्वेषां विकल्पं चादितः पृथक् ।&#x9;008a&lt;br&gt;&#xA;विस्तरेणैव वक्ष्यामि तस्य व्याख्यामहं शृणु ॥&#x9;008c&lt;br&gt;&#xA;नित्यमेकमणु व्यापि क्रियाहीनमहेतुकम् ।&#x9;009a&lt;br&gt;&#xA;अग्राह्यमिन्द्रियैः सर्वैरेतदव्यक्तलक्षणम् ॥&#x9;009c&lt;br&gt;&#xA;अव्यक्तं प्रकृतिर्मूलं प्रधानं योनिरव्ययम् ।&#x9;010a&lt;br&gt;&#xA;अव्यक्तस्यैव नामानि शब्दैः पर्यायवाचकैः ॥&#x9;010c&lt;br&gt;&#xA;तत्सूक्ष्मत्वादनिर्देश्यं तत्सदित्यभिधीयते ।&#x9;011a&lt;br&gt;&#xA;तन्मूलं च जगत्सर्वं तन्मूला सृष्टिरिष्यते ॥&#x9;011c&lt;br&gt;&#xA;सत्वादयः प्रकृतिजा गुणास्तान्प्रब्रवीम्यहम् ॥&#x9;012ac&lt;br&gt;&#xA;सुखं तुष्टिः प्रकाशश्च त्रयस्ते सात्विका गुणाः ।&#x9;013a&lt;br&gt;&#xA;रागद्वेषौ सुखं दुःखं स्तम्भश्च रजसो गुणाः ।&#x9;013c&lt;br&gt;&#xA;अप्रकाशो भयं मोहस्तन्द्री च तमसो गुणाः ॥&#x9;013e&lt;br&gt;&#xA;श्रद्धा प्रहर्षो विज्ञानमसम्मोहो दया धृतिः ।&#x9;014a&lt;br&gt;&#xA;सत्वे प्रवृत्ते वर्धन्ते विपरीते विपर्ययः ॥&#x9;014c&lt;br&gt;&#xA;कामक्रोधौ मनस्तापो लोभो मोहस्तथामृषा ।&#x9;015a&lt;br&gt;&#xA;प्रवृद्धे परिवर्धन्ते रजस्येतानि सर्वशः ॥&#x9;015c&lt;br&gt;&#xA;विषादः संशयो मोहस्तन्द्री निद्रा भयं तथा ।&#x9;016a&lt;br&gt;&#xA;तमस्येतानि वर्धन्ते प्रवृद्धे हेत्वहेतुकम् ॥&#x9;016c&lt;br&gt;&#xA;एवमन्योन्यमेतानि वर्धन्ते च पुनःपुनः ।&#x9;017a&lt;br&gt;&#xA;हीयन्ते च तथा नित्यमभिभूतानि भूरिशः ॥&#x9;017c&lt;br&gt;&#xA;तत्र यत्प्रीतिसंयुक्तं कायेन मनसाऽपि वा ।&#x9;018a&lt;br&gt;&#xA;वर्तते सात्विको भाव इत्युपेक्षेत तत्तथा ॥&#x9;018c&lt;br&gt;&#xA;यदा सन्तापसंयुक्तं चित्तक्षोभकरं भवेत् ।&#x9;019a&lt;br&gt;&#xA;वर्तते रज इत्येव तदा तदभिचिन्तयेत् ॥&#x9;019c&lt;br&gt;&#xA;यदा सम्मोहसंयुक्तं यद्विषादकरं भवेत् ।&#x9;020a&lt;br&gt;&#xA;अग्रतर्क्यमविज्ञेयं तमस्तदुपधारयेत् ॥&#x9;020c&lt;br&gt;&#xA;समासात्सात्विको धर्मः समासाद्राजसं धनम् ।&#x9;021a&lt;br&gt;&#xA;समासात्तामसः कामस्त्रिवर्गे त्रिगुणाः क्रमात् ॥&#x9;021c&lt;br&gt;&#xA;ब्रह्मादिदेवसृष्टिर्या सात्विकीति प्रकीर्त्यते ।&#x9;022a&lt;br&gt;&#xA;राजसी मानवी सृष्टिस्तिर्यग्योनिस्तु तामिसी ॥&#x9;022c&lt;br&gt;&#xA;ऊर्ध्वं गच्छन्ति सत्वस्था मध्ये तिष्ठन्ति राजसाः ।&#x9;023a&lt;br&gt;&#xA;जघन्यगुणवृत्तिस्था अधो गच्छन्ति तामसाः ॥&#x9;023c&lt;br&gt;&#xA;देवमानुषतिर्यक्षु यद्भूतं सचराचरम् ।&#x9;024a&lt;br&gt;&#xA;आदिप्रभृति संयुक्तं व्याप्तमेभिस्त्रिभिर्गुणैः ॥&#x9;024c&lt;br&gt;&#xA;अतः परं प्रवक्ष्यामि महदादीनि लिङ्गतः ।&#x9;025a&lt;br&gt;&#xA;विज्ञानं च विवेकश्च महतो लक्षणं भवेत् ॥&#x9;025c&lt;br&gt;&#xA;महान्बुद्धिर्मतिः प्रज्ञा नामानि महतो विदुः ।&#x9;026a&lt;br&gt;&#xA;अहङ्कारः स विज्ञेयो लक्षणेन समासतः ॥&#x9;026c&lt;br&gt;&#xA;अहङ्कारेण भूतानां सर्गो नानाविधो भवेत् ।&#x9;027a&lt;br&gt;&#xA;अहङ्कारनिवृत्तिर्हि निर्वाणायोपपद्यते ॥&#x9;027c&lt;br&gt;&#xA;खं वायुरग्निः सलिलं पृथिवी चेति पञ्चमी ।&#x9;028a&lt;br&gt;&#xA;महाभूतानि भूतानां सर्वेषां प्रभवाप्ययौ ॥&#x9;028c&lt;br&gt;&#xA;शब्दः श्रोत्रं तथा खानि त्रयमाकाशसम्भवम् ।&#x9;029a&lt;br&gt;&#xA;स्पर्शवत्प्राणिनां चेष्टा पवनस्य गुणाः स्मृताः ॥&#x9;029c&lt;br&gt;&#xA;रूपं पाकोक्षिणी ज्योतिश्चत्वारस्तेजसो गुणाः ।&#x9;030a&lt;br&gt;&#xA;रसः स्नेहस्तथा जिह्वा शैत्यं च जलजा गुणाः ॥&#x9;030c&lt;br&gt;&#xA;गन्धो घ्राणं शरीरं च पृथिव्यास्ते गुणास्त्रयः ।&#x9;031a&lt;br&gt;&#xA;इति सर्वगुणा देवि विख्याताः पाञ्चभौतिकाः ॥&#x9;031c&lt;br&gt;&#xA;गुणान्पूर्वस्यपूर्वस्य प्राप्नुवन्त्युत्तराणि तु ।&#x9;032a&lt;br&gt;&#xA;तस्मान्नैकगुणाश्चेह दृश्यन्ते भूतसृष्टयः ॥&#x9;032c&lt;br&gt;&#xA;उपलभ्याप्सु ये गन्धं केचिद्ब्रूयुरनैपुणाः ।&#x9;033a&lt;br&gt;&#xA;अपां गन्धगुणं प्राज्ञा नेच्छन्ति कमलेक्षणे ॥&#x9;033c&lt;br&gt;&#xA;तद्गन्धत्वमपां नास्ति पृथिव्या एव तद्गुणः ।&#x9;034a&lt;br&gt;&#xA;भूमिर्गन्धे रसे स्नेहो ज्योतिश्चक्षुषि संस्थितम् ।&#x9;034c&lt;br&gt;&#xA;प्राणापानाश्रयोः वायुः खेष्वाकाशः शरीरिणां ॥&#x9;034e&lt;br&gt;&#xA;केशास्थिनखदन्तत्वक्पाणिपादशिरांसि च ।&#x9;035a&lt;br&gt;&#xA;पृष्ठोदरकटिग्रीवाः सर्वं भूम्यात्मकं स्मृतम् ॥&#x9;035c&lt;br&gt;&#xA;यत्किञ्चिदपि कायेऽस्मिन्धातुदोषमलाश्रितम् ।&#x9;036a&lt;br&gt;&#xA;तत्सर्वं भौतिकं विद्धि देहैरेवास्य स्वामिकम् ॥&#x9;036c&lt;br&gt;&#xA;बुद्धीन्द्रियाणि कर्णत्वक्चक्षुर्जिह्वाऽथ नासिका ।&#x9;037a&lt;br&gt;&#xA;कर्मेन्द्रियाणि वाक्पाणिपादौ मेढ्रं गुदस्तथा ॥&#x9;037c&lt;br&gt;&#xA;शब्दः स्पर्शश्च रूपं च रसो गन्धश्च पञ्चमः ।&#x9;038a&lt;br&gt;&#xA;बुद्धीन्द्रियार्थाञ्जानीयाद्भूतेभ्यस्त्वभिनिःसृतान् ॥&#x9;038c&lt;br&gt;&#xA;वाक्यं क्रिया गतिः प्रीतिरुत्सर्गश्चेति पञ्चधा ।&#x9;039a&lt;br&gt;&#xA;कर्मेन्द्रियार्थाञ्जानीयात्ते च भूतोद्भवा मताः ॥&#x9;039c&lt;br&gt;&#xA;इन्द्रियाणां तु सर्वेषामीश्वरं मन उच्यते ।&#x9;040a&lt;br&gt;&#xA;प्रार्थनालक्षणं तच्च इन्द्रियं तु मनः स्मृतम् ॥&#x9;040c&lt;br&gt;&#xA;नियुङ्क्ते च सदा तानि भूतानि मनसा सह ।&#x9;041a&lt;br&gt;&#xA;नियमे च विसर्गे च मनसः कारणं प्रभुः ॥&#x9;041c&lt;br&gt;&#xA;इन्द्रियाणीन्द्रियार्थाश्च स्वभावश्चेतना धृतिः ।&#x9;042a&lt;br&gt;&#xA;भूताभूतविकारश्च शरीरमिति संस्मृतम् ॥&#x9;042c&lt;br&gt;&#xA;शरीराच्च परो देही शरीरं च व्यपाश्रितः ।&#x9;043a&lt;br&gt;&#xA;शरीरिणः शरीरस्य सोऽन्तरं वेत्ति वै मुनिः ॥&#x9;043c&lt;br&gt;&#xA;रसः स्पर्शस्च गन्धश्च रूपं शब्दविवर्जितम् ।&#x9;044a&lt;br&gt;&#xA;अशरीरं शरीरेषु दिदृक्षेत निरिन्द्रियम् ।&#x9;044c&lt;br&gt;&#xA;अव्यक्तं सर्वदेहेषु मर्त्येष्वमरमाश्रितम् ।&#x9;045a&lt;br&gt;&#xA;यः पश्येत्परमात्मानं बन्धनैः स विमुच्यते ॥&#x9;045c&lt;br&gt;&#xA;नैवायं चक्षुषां ग्राह्यो नापरैरिन्द्रियैरपि ।&#x9;046a&lt;br&gt;&#xA;मनसैव प्रदीप्तेन महानात्मा प्रदृश्यते ॥&#x9;046c&lt;br&gt;&#xA;स हि सर्वेषु भूतेषु स्थावरेषु चरेषु च ।&#x9;047a&lt;br&gt;&#xA;वसत्येको महावीर्यो नानाभावसमन्वितः ॥&#x9;047c&lt;br&gt;&#xA;नैव चोर्ध्वं न तिर्यक्च नाधस्तान्न कदाचन ।&#x9;048a&lt;br&gt;&#xA;इन्द्रियैरिव बुद्ध्या वा न दृश्येत कदाचन ॥&#x9;048c&lt;br&gt;&#xA;नवद्वारं पुरं गत्वा स्थितोऽसौ नियतो वशी ।&#x9;049a&lt;br&gt;&#xA;ईश्वरः सर्वलोकेषु स्थावरस्य चरस्य च ॥&#x9;049c&lt;br&gt;&#xA;तमेवाहुरणुभ्योऽणुं तं महद्भ्यो महत्तरम् ।&#x9;050a&lt;br&gt;&#xA;बहुधा सर्वभूतानि व्याप्य तिष्ठति शाश्वतम् ॥&#x9;050c&lt;br&gt;&#xA;क्षेत्रज्ञमेकतः कृत्वा सर्वं क्षेत्रमथैकतः ।&#x9;051a&lt;br&gt;&#xA;एवं स विमृशेज्ज्ञानी संयतः सततं हृदि ॥&#x9;051c&lt;br&gt;&#xA;पुरुषः प्रकृतिस्थो हि भुङ्क्ते प्रकृतिजान्गुणान् ।&#x9;052a&lt;br&gt;&#xA;अकर्ता लेपको नित्यो मध्यस्थः सर्वकर्मणाम् ॥&#x9;052c&lt;br&gt;&#xA;कार्यकारणकर्तृत्वे हेतुः प्रकृतिरुच्यते ।&#x9;053a&lt;br&gt;&#xA;पुरुषः सुखदुःखानां भोक्तृत्वे हेतुरुच्यते ॥&#x9;053c&lt;br&gt;&#xA;अजय्योऽयमचिन्त्योऽयमव्यक्तोऽयं सनातनः ।&#x9;054a&lt;br&gt;&#xA;देही तेजोमयो देहि तिष्ठतीत्यपरे विदुः ॥&#x9;054c&lt;br&gt;&#xA;ज्ञानमूष्मा च वायुश्च शरीरे जीवसञ्ज्ञकः ।&#x9;055a&lt;br&gt;&#xA;इत्येते निश्चिता बुद्ध्या तत्रैते बुद्धिचिन्तकाः ॥&#x9;055c&lt;br&gt;&#xA;अपरे सर्वलोकांश्च व्याप्य तिष्ठन्तमीश्वरम् ।&#x9;056a&lt;br&gt;&#xA;ब्रुवते केचिदत्रैव तिलतैलवदास्थितम् ॥&#x9;056c&lt;br&gt;&#xA;अपरे नास्तिका मूढा हीनत्वात्स्थूललक्षणैः ।&#x9;057a&lt;br&gt;&#xA;नास्त्यात्मेति विनिश्चित्याप्रज्ञास्ते निरयालयाः ॥&#x9;057c&lt;br&gt;&#xA;एवं नानाविधा नैव विमृशन्ति महेश्वरम् ॥&#x9;058ac&lt;br&gt;&#xA;उमोवाच ।&#x9;059&lt;br&gt;&#xA;भगवन्ब्राह्मणो लोके नित्यमक्षरमव्ययम् ।&#x9;059a&lt;br&gt;&#xA;अस्त्यात्मा सर्वभूतेषु हेतुस्तत्र सुदुर्गमः ॥&#x9;059c&lt;br&gt;&#xA;महेश्वर उवाच ।&#x9;060&lt;br&gt;&#xA;ऋषिभिश्चापि देवैश्च व्यक्तमेष न दृश्यते ।&#x9;060a&lt;br&gt;&#xA;दृष्ट्वा तु तं महात्मानं पुनस्तु न निवर्तते ॥&#x9;060c&lt;br&gt;&#xA;तस्मात्तद्दर्शनादेव विन्दते परमां गतिम् ।   &#x9;061a&lt;br&gt;&#xA;इति ते कथितो देवि साङ्ख्यधर्मः सनातनः ।&#x9;061c&lt;br&gt;&#xA;कपिलादिभिराचार्यैः सेवितः परमर्षिभिः ॥ ॥&#x9;061e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/246/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/246/</guid>
      <description>&lt;p&gt;अध्यायः 246&#xA;महेश्वरेण पार्वतीम्प्रति योगनिरूपणपूर्वकं तत्फलप्रतिपादनम् ॥ 1 ॥&lt;/p&gt;&#xA;&lt;p&gt;महेश्वर उवाच ।&#x9;001&lt;br&gt;&#xA;साङ्ख्यज्ञाने नियुक्तानां यथावत्कीर्तितं मया ।&#x9;001a&lt;br&gt;&#xA;योगधर्मं पुनः कृत्स्नं कीर्तयिष्यामि ते शृणु ॥&#x9;001c&lt;br&gt;&#xA;स च योगो द्विधा भिन्नो ब्रह्मिदेवर्षिसम्मतः ।&#x9;002a&lt;br&gt;&#xA;समानमुभयत्रापि वृत्तं शास्त्रप्रचोदितम् ॥&#x9;002c&lt;br&gt;&#xA;स चाष्टगुणमैश्वर्यमधिकृत्य विधीयते ।&#x9;003a&lt;br&gt;&#xA;सायुज्यं सर्वदेवानां योगधर्मं परं श्रिताः ॥&#x9;003c&lt;br&gt;&#xA;ज्ञानं सर्वस्य योगस्य मूलमित्यवधारय ।&#x9;004a&lt;br&gt;&#xA;व्रतोपवासनियमैस्तत्सर्वं चापि बृंहयेत् ॥&#x9;004c&lt;br&gt;&#xA;ऐकात्म्यं बुद्धिमनसोरिन्द्रियाणां च सर्वशः ।&#x9;005a&lt;br&gt;&#xA;आत्मनो वेदितं प्राज्ञे ज्ञानमेतत्तु योगिनाम् ॥&#x9;005c&lt;br&gt;&#xA;अर्चयेद्ब्राह्मणानग्निं देवतायतनानि च ।&#x9;006a&lt;br&gt;&#xA;वर्जयेदशिवं भावं सर्वसत्त्वमुपाश्रितः ॥&#x9;006c&lt;br&gt;&#xA;दानमध्ययनं श्रुद्धा व्रतानि नियमास्तथा ।&#x9;007a&lt;br&gt;&#xA;सत्यमाहारशुद्धिश्च शौचमिन्द्रियनिग्रहः ।&#x9;007c&lt;br&gt;&#xA;एतैश्च वर्धते तेजः पापं चाप्यवधूयते ॥&#x9;007e&lt;br&gt;&#xA;निर्धूतपापस्तेजस्वी लघ्वाहारो जितेन्द्रियः ।&#x9;008a&lt;br&gt;&#xA;अमोघो निर्मलो दान्तः पश्चाद्योगं समाचरेत् ॥&#x9;008c&lt;br&gt;&#xA;अवरुध्यात्मनः पूर्वं मत्स्यघात इवामिषम् ।&#x9;009a&lt;br&gt;&#xA;एकान्ते विजने देशे सर्वतः संवृते शुचौ ।&#x9;009c&lt;br&gt;&#xA;कल्पयेदासनं तत्र स्वास्तीर्णं मृदुभिः कुशैः ॥&#x9;009e&lt;br&gt;&#xA;उपविश्यासने तस्मिन्नृजुकायशिरोधरः ।&#x9;010a&lt;br&gt;&#xA;अव्यग्रः सुखमासीनः स्वाङ्गानि न विकम्पयेत् ।&#x9;010c&lt;br&gt;&#xA;सम्प्रेक्ष्य नासिकाग्रं स्वं दिशश्चानवलोकयन् ॥&#x9;010e&lt;br&gt;&#xA;मनोऽवस्थापनं देवि योगस्योपनिषद्भवेत् ।&#x9;011a&lt;br&gt;&#xA;तस्मात्सर्वप्रयत्नेन मनोऽवस्थापयेत्सदा ॥&#x9;011c&lt;br&gt;&#xA;त्वक्छ्रोत्रं च ततो जिह्वा घ्राणं चक्षुश्च संहरेत् ।&#x9;012a&lt;br&gt;&#xA;पञ्चेन्द्रियाणि सन्धाय मनसि स्थापयेद्बुधः ॥&#x9;012c&lt;br&gt;&#xA;सर्वं चापोह्य सङ्कल्पमात्मनि स्थापयेन्मनः ।&#x9;013a&lt;br&gt;&#xA;यदैतान्यवतिष्ठन्ते मनःषष्ठानि चात्मनि ॥&#x9;013c&lt;br&gt;&#xA;प्राणापानौ तदा तस्य युगपत्तिष्ठतो वशे ।&#x9;014a&lt;br&gt;&#xA;प्राणे हि वशमापन्ने योगसिद्धिर्ध्रुवा भवेत् ॥&#x9;014c&lt;br&gt;&#xA;शरीरं चिन्तयेत्सर्वं विपाट्य च समीपतः ।&#x9;015a&lt;br&gt;&#xA;अन्तर्देहगतिं चापि प्राणानां परिचिन्तयेत् ॥&#x9;015c&lt;br&gt;&#xA;ततो मूर्धानमग्निं च शरीरं परिपालयेत् ।&#x9;016a&lt;br&gt;&#xA;प्राणो मूर्धनि च श्वासो वर्तमाने विचेष्टते ॥&#x9;016c&lt;br&gt;&#xA;सज्जस्तु सर्वभूतात्मा पुरुषः स सनातनः ।&#x9;017a&lt;br&gt;&#xA;मनो बुद्धिरहङ्कारो भूतानि विषयांश्च सः ॥&#x9;017c&lt;br&gt;&#xA;बस्तिर्मूलं गुदं चैव पावकं च समाश्रितः ।&#x9;018a&lt;br&gt;&#xA;वहन्मूत्रं पुरीषं च सदाऽपानः प्रवर्तते ॥&#x9;018c&lt;br&gt;&#xA;अतः प्रवृत्तिर्देहेषु कर्म चापानसंयुतम् ।&#x9;019a&lt;br&gt;&#xA;उदीरयन्सर्वधातूनत ऊर्ध्वं प्रवर्तते ।&#x9;019c&lt;br&gt;&#xA;उदान इति तं विद्युरध्यात्मकुशला जनाः ॥&#x9;019e&lt;br&gt;&#xA;सन्धौसन्धौ स निर्विष्टः सर्वचेष्टाप्रवर्तकः ।&#x9;020a&lt;br&gt;&#xA;शरीरेषु मनुष्याणां व्यान इत्युपदिश्यते ॥&#x9;020c&lt;br&gt;&#xA;धातुष्वग्नौ च विततः समानोऽग्निः समीरणः ।&#x9;021a&lt;br&gt;&#xA;स एव सर्वचेष्टानामन्तकाले निवर्तकः ॥&#x9;021c&lt;br&gt;&#xA;प्राणानां सन्निपातेषु संसर्गाद्यः प्रजायते ।&#x9;022a&lt;br&gt;&#xA;ऊष्मा सोग्निरिति ज्ञेयः सोन्नं पचति देहिनाम् ॥&#x9;022c&lt;br&gt;&#xA;अपानप्राणयोर्मध्ये व्यानोदानावुपाश्रितौ ।&#x9;023a&lt;br&gt;&#xA;समन्वितः समानेन सम्यक्पचति पावकः ॥&#x9;023c&lt;br&gt;&#xA;शरीरमध्ये नाभिः स्यान्नाभ्यामग्निः प्रतिष्ठितः ।&#x9;024a&lt;br&gt;&#xA;अग्नौ प्राणाश्च संयुक्ताः प्राणेष्वात्मा व्यवस्थितः ॥&#x9;024c&lt;br&gt;&#xA;पक्वाशयस्त्वधो नाभेरूर्ध्वमामाशयस्तथा ।&#x9;025a&lt;br&gt;&#xA;नाभिर्मध्ये शरीरस्य सर्वप्राणाश्च संश्रिताः ॥&#x9;025c&lt;br&gt;&#xA;स्थिताः प्राणादयः सर्वे तिर्यगूर्ध्वमधश्वराः ।&#x9;026a&lt;br&gt;&#xA;वहन्त्यन्नरसान्नाड्यो दशप्राणाग्निचोदिताः ॥&#x9;026c&lt;br&gt;&#xA;योगिनामेष मार्गस्तु पञ्चस्वेतेषु तिष्ठति ।&#x9;027a&lt;br&gt;&#xA;जितश्रमः समासीनो मूर्धन्यात्मानमादधेत् ॥&#x9;027c&lt;br&gt;&#xA;मूर्धन्यात्मानमाधाय भ्रुवोर्मध्ये मनस्तथा ।&#x9;028a&lt;br&gt;&#xA;सन्निरुध्य ततः प्राणानात्मानं चिन्तयेत्परम् ॥&#x9;028c&lt;br&gt;&#xA;प्राणे त्वपानं युञ्जीत प्राणांश्चापानकर्मणि ।&#x9;029a&lt;br&gt;&#xA;प्राणापानगती रुद्ध्वा प्राणायामपरो भवेत् ॥&#x9;029c&lt;br&gt;&#xA;एवमन्तः प्रयुञ्जीत पञ्च प्राणान्परस्परम् ।&#x9;030a&lt;br&gt;&#xA;विजने सम्मिताहारो मुनस्तूष्णीं निरुच्छ्वसन् ॥&#x9;030c&lt;br&gt;&#xA;अश्रान्तश्चिन्तयेद्योगी उत्थाय च पुनःपुनः ।&#x9;031a&lt;br&gt;&#xA;तिष्ठन्गच्छन्स्वपंश्चापि युञ्जीतैवमतन्द्रितः ॥&#x9;031c&lt;br&gt;&#xA;एवं नियुञ्जतस्तस्य योगिनो युक्तचेतसः ।&#x9;032a&lt;br&gt;&#xA;प्रसीदति मनः क्षिप्रं प्रसन्ने दृश्यते परम् ॥&#x9;032c&lt;br&gt;&#xA;विधूम इव दीप्तोऽग्निरादित्य इव रश्मिवान् ।&#x9;033a&lt;br&gt;&#xA;वैद्युतोऽग्निरिवाकाशे पुरुषो दृश्यतेऽव्ययः ॥&#x9;033c&lt;br&gt;&#xA;दृष्ट्वा तदात्मनो ज्योतिरैश्वर्याष्टगुणैर्युतः ।&#x9;034a&lt;br&gt;&#xA;प्राप्नोति परमं स्थानं स्पृहणीयं सुरैरपि ॥&#x9;034c&lt;br&gt;&#xA;इमान्योगस्य दोषांश्च दशैव परिचक्षते ।&#x9;035a&lt;br&gt;&#xA;दोषैर्विघ्ने वरारोहे योगिनां कविभिः स्मृताः ॥&#x9;035c&lt;br&gt;&#xA;कामः क्रोधो भयं स्वप्नः स्नेहमत्यशनं तथा ।&#x9;036a&lt;br&gt;&#xA;वैचित्यं व्याधिरालस्यं लोभं च दशमं स्मृतम् ॥&#x9;036c&lt;br&gt;&#xA;एतैस्तेषां भवेद्विघ्नो दशभिर्देवकारितैः ।&#x9;037a&lt;br&gt;&#xA;तस्मादेतानपास्यादौ युञ्जीत च परं मनः ॥&#x9;037c&lt;br&gt;&#xA;इमानपि गुणानष्टौ योगस्य परिचक्षते ।&#x9;038a&lt;br&gt;&#xA;गुणैस्तैरष्टभिर्द्रव्यमैश्वर्यमधिगम्यते ॥&#x9;038c&lt;br&gt;&#xA;अणिमा महिमा चैव प्राप्तिः प्राकाम्यमेव हि ।&#x9;039a&lt;br&gt;&#xA;ईशित्वं च वशित्वं च यत्र कामावसायिता ॥&#x9;039c&lt;br&gt;&#xA;एतानष्टौ गुणान्प्राप्य कथञ्चिद्योगिनां वराः ।&#x9;040a&lt;br&gt;&#xA;ईशाः सर्वस्य लोकस्य देवानप्यतिशेरते ॥&#x9;040c&lt;br&gt;&#xA;योगोस्ति नैवात्यशिनो न चैकान्तमनश्नतः ।&#x9;041a&lt;br&gt;&#xA;न चातिस्वप्नशीलस्य नातिजागरतस्तथा ॥&#x9;041c&lt;br&gt;&#xA;युक्ताहारविहारस्य युक्तचेष्टस्य कर्मसु ।&#x9;042a&lt;br&gt;&#xA;युक्तस्वप्नावबोधस्य योगो भवति दुःखहा ॥&#x9;042c&lt;br&gt;&#xA;अनेनैव विधानेन सायुज्यं तत्प्रकल्प्यते ।&#x9;043a&lt;br&gt;&#xA;सायुज्यं देवसात्कृत्वा प्रयुञ्जीतात्मभक्तितः ॥&#x9;043c&lt;br&gt;&#xA;अनन्यमनसा देवि नित्यं तद्गतचेतसा ।&#x9;044a&lt;br&gt;&#xA;सायुज्यं प्राप्यते देवैर्यत्नेन महता चिरात् ॥&#x9;044c&lt;br&gt;&#xA;हविर्भिरर्चनैर्होमैः प्रणामैर्नित्यचिन्तया ।&#x9;045a&lt;br&gt;&#xA;अर्चयित्वा यथाशक्ति स्वकं देशं विशन्ति ते ॥&#x9;045c&lt;br&gt;&#xA;सायुज्यानां विशिष्टं च मामकं वैष्णवं तथा ।&#x9;046a&lt;br&gt;&#xA;मां प्राप्य न निवर्तन्ते विष्णुं वा शुभलोचने ॥&#x9;046c&lt;br&gt;&#xA;इति ते कथितो देवि योगधर्मः सनातनः ।&#x9;047a&lt;br&gt;&#xA;न शक्यः प्रष्टुमन्येन योगधर्मस्त्वया विना ॥ ॥&#x9;047c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/247/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/247/</guid>
      <description>&lt;p&gt;अध्यायः 247&lt;/p&gt;&#xA;&lt;p&gt;महेश्वरेण पार्वतीम्प्रति स्वमाहात्म्यकथनपूर्वकं दीक्षया शिवलिङ्गार्चनाफलकथनम् ॥ 1 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;त्रियक्ष त्रिदशश्रेष्ठ त्र्यम्बक त्रिदशाधिप ।&#x9;001a&lt;br&gt;&#xA;त्रिपुरान्तक कामाङ्गहर त्रिपथगाधर ॥&#x9;001c&lt;br&gt;&#xA;दक्षयज्ञप्रशमन शूलपाणेऽरिसूदन ।&#x9;002a&lt;br&gt;&#xA;नमस्ते लोकपालेश लोकपालवरप्रद ॥&#x9;002c&lt;br&gt;&#xA;नैकशाखमपर्यन्तमध्यात्मज्ञानमुत्तमम् ।&#x9;003a&lt;br&gt;&#xA;अप्रतर्क्यमविज्ञेयं साङ्ख्ययोगसमन्वितम् ॥&#x9;003c&lt;br&gt;&#xA;भवता परिपृष्टेन शृण्वन्त्या मम भाषितम् ।&#x9;004a&lt;br&gt;&#xA;इदानीं श्रोतुमिच्छामि सायुज्यं त्वद्गतं विभो ॥&#x9;004c&lt;br&gt;&#xA;कथं परिचरन्त्येते भक्तास्त्वां परमेष्ठिनम् ।&#x9;005a&lt;br&gt;&#xA;आचारः कीदृशस्तेषां केन तुष्टो भवेद्भवान् ।&#x9;005c&lt;br&gt;&#xA;वर्ण्यमानं त्वया साक्षात्प्रीणयत्यधिकं हि मा ॥&#x9;005e&lt;br&gt;&#xA;महेश्वर उवाच ।&#x9;006&lt;br&gt;&#xA;हन्त ते कथयिष्यामि मम सायुज्यमद्भुतम् ।&#x9;006a&lt;br&gt;&#xA;येन ते न निवर्तन्ते युक्ताः परमयोगिनः ॥&#x9;006c&lt;br&gt;&#xA;अव्यक्तोऽहमचिन्त्योऽहं पूर्वैरपि मुमुक्षुभिः ।&#x9;007a&lt;br&gt;&#xA;साङ्ख्ययोगौ मया सृष्टौ सर्वं चापि चराचरम् ॥&#x9;007c&lt;br&gt;&#xA;अर्चनीयोऽहमीशोऽहमव्ययोऽहं सनातनः ।&#x9;008a&lt;br&gt;&#xA;अहं प्रसन्नो भक्तानां ददाम्यमरतामपि ॥&#x9;008c&lt;br&gt;&#xA;न मां विदुः सुरगणा मुनयश्च तपोधनाः ।&#x9;009a&lt;br&gt;&#xA;त्वत्प्रियार्थमहं देवि मद्विभूतिं ब्रवीमि ते ॥&#x9;009c&lt;br&gt;&#xA;आश्रमेभ्यश्चतुर्भ्योऽहं चतुरो ब्राह्मणाञ्शुभे ।&#x9;010a&lt;br&gt;&#xA;मद्भक्तान्निर्मलान्पुण्यान्समानीय तपस्विनः ॥&#x9;010c&lt;br&gt;&#xA;व्याचख्येऽहं तथा देवि योगं पाशुपतं महत् ।&#x9;011a&lt;br&gt;&#xA;गृहीतं तच्च तैः सर्वं मुखाच्च मम दक्षिणात् ॥&#x9;011c&lt;br&gt;&#xA;श्रुत्वा तत्त्रिषु लोकेषु स्थापितं चापि तैः पुनः ।&#x9;012a&lt;br&gt;&#xA;इदानीं च त्वया पृष्टो वदाम्येकमनाः शृणु ॥&#x9;012c&lt;br&gt;&#xA;अहं पशुपतिर्नाम मद्भक्ता ये च मानवाः ।&#x9;013a&lt;br&gt;&#xA;सर्वे पाशुपता ज्ञेया भस्मदिग्धतनूरुहाः ॥&#x9;013c&lt;br&gt;&#xA;रक्षार्थं मङ्गलार्थं च पवित्रार्थं च भामिनि ।&#x9;014a&lt;br&gt;&#xA;लिङ्गार्थं चैव भक्तानां भस्म दत्तं मया पुरा ॥&#x9;014c&lt;br&gt;&#xA;तेन सन्दिग्धसर्वाङ्गा भस्मना ब्रह्मचारिणः ।&#x9;015a&lt;br&gt;&#xA;जटिला मुण्डिता वाऽपि नानाकारशिखण्डिनः ॥&#x9;015c&lt;br&gt;&#xA;विकृताः पिङ्गलाभिश्च नग्ना नानाप्रकारिणः ।&#x9;016a&lt;br&gt;&#xA;भैक्षं चरन्तः सर्वत्र निःस्पृहा निष्परिग्रहाः ॥&#x9;016c&lt;br&gt;&#xA;मृत्पात्रहस्ता मद्भक्ता मन्निवेशितबुद्धयः ।&#x9;017a&lt;br&gt;&#xA;चरन्तो निखिलं लोकं मम हर्षविवर्धनाः ॥&#x9;017c&lt;br&gt;&#xA;मम पाशुपतं दिव्यं योगशास्त्रमनुत्तमम् ।&#x9;018a&lt;br&gt;&#xA;सूक्ष्मं सर्वेषु लोकेषु विमृशन्तश्चरन्ति ते ॥&#x9;018c&lt;br&gt;&#xA;एवं नित्याभियुक्तानां मद्भक्तानां तपस्विनाम् ।&#x9;019a&lt;br&gt;&#xA;उपायं चिन्तयाम्याशु येन मामुपयान्ति ते ॥&#x9;019c&lt;br&gt;&#xA;स्थापितं त्रिषु लोकेषु शिवलिङ्गं मया मम ।&#x9;020a&lt;br&gt;&#xA;नमस्कारेण वा तस्य मुच्यन्ते सर्वकिल्बिषैः ॥&#x9;020c&lt;br&gt;&#xA;इष्टं दत्तमधीतं च यज्ञाश्च बहुदक्षिणाः ।&#x9;021a&lt;br&gt;&#xA;शिवलिङ्गप्रणामस्य कलां नार्हन्ति षोडशीम् ॥&#x9;021c&lt;br&gt;&#xA;अर्चया शिवलिङ्गस्य परितुष्याम्यहं प्रिये ।&#x9;022a&lt;br&gt;&#xA;शिवलिङ्गार्चनायां तु विधानमपि मे शृणु ॥&#x9;022c&lt;br&gt;&#xA;गोक्षीरनवनीताभ्यामर्चयेद्यः शिवं मम ।&#x9;023a&lt;br&gt;&#xA;इष्टस्य हयमेधस्य यत्फलं तत्फलं भवेत् ॥&#x9;023c&lt;br&gt;&#xA;घृतमण्डेन यो नित्यमर्चयेद्यः शिवं मम ।&#x9;024a&lt;br&gt;&#xA;स फलं प्राप्नुयान्मर्त्यो ब्राह्मणस्याग्निहोत्रिणः ॥&#x9;024c&lt;br&gt;&#xA;केवलेनापि तोयेन स्नापयेद्यः शिवं मम ।&#x9;025a&lt;br&gt;&#xA;स चापि लभते पुण्यं प्रियं च लभते नरः ॥&#x9;025c&lt;br&gt;&#xA;सघृतं गुग्गुलु सम्यग्धूपयेद्यः शिवान्तिके ।&#x9;026a&lt;br&gt;&#xA;गोसवस्य तु यज्ञस्य यत्फलं तस्य तद्भवेत् ॥&#x9;026c&lt;br&gt;&#xA;यस्तु गुग्गुलपिण्डेन केवलेनापि धूपयेत् ।&#x9;027a&lt;br&gt;&#xA;तस्य रुक्मप्रधानस्य यत्फलं तस्य तद्भवेत् ॥&#x9;027c&lt;br&gt;&#xA;यस्तु नानाविधैः पुष्पैर्मम लिङ्गं समर्चयेत् ।&#x9;028a&lt;br&gt;&#xA;स हि धेनुसहस्रस्य दत्तस्य फलमाप्नुयात् ।&#x9;028c&lt;br&gt;&#xA;यस्तु देशान्तरं गत्वा शिवलिङ्गं समर्चयेत् ।&#x9;029a&lt;br&gt;&#xA;तस्मात्सर्वमनुष्येषु नास्ति मे प्रियकृत्तमः ॥&#x9;029c&lt;br&gt;&#xA;एवं नानाविधैर्द्रव्यैः शिवलिङ्गं समर्चयेत् ।&#x9;030a&lt;br&gt;&#xA;मत्समानो मनुष्येषु न पुनर्जायते नरः ॥&#x9;030c&lt;br&gt;&#xA;अर्चनाभिर्नमस्कारैरुपहारैः स्तवैरपि ।&#x9;031a&lt;br&gt;&#xA;भक्तो मामर्चयेन्नित्यं शिवलिङ्गेष्वतन्द्रितः ॥&#x9;031c&lt;br&gt;&#xA;पलाशबिल्वपत्राणि राजवृक्षस्रजं तथा ।&#x9;032a&lt;br&gt;&#xA;अर्कपुष्पाणि मेध्यानि मत्प्रियाणि विशेषतः ॥&#x9;032c&lt;br&gt;&#xA;फलं वा यदि वा शाकं पुष्पं वा यदि वा जलम् ।&#x9;033a&lt;br&gt;&#xA;दत्तं सम्प्रीणयेद्देवि भक्तैर्मद्गतमानसैः ॥&#x9;033c&lt;br&gt;&#xA;ममाभिपरितुष्टस्य नास्ति लोकेषु दुर्लभम् ।&#x9;034a&lt;br&gt;&#xA;तस्मात्ते सततं भक्ता मामेवाभ्यर्चयन्त्युत ॥&#x9;034c&lt;br&gt;&#xA;मद्भक्ता न विनश्यन्ति मद्भक्ता वीतकल्मषाः ।&#x9;035a&lt;br&gt;&#xA;मद्भक्ताः सर्वलोकेषु पूजनीया विशेषतः ॥&#x9;035c&lt;br&gt;&#xA;मद्द्वेषिणश्च ये मर्त्या मद्भक्तद्वेषिणश्च वा ।&#x9;036a&lt;br&gt;&#xA;यान्ति ते नरकं घोरमिष्ट्वा क्रतुशतैरपि ॥&#x9;036c&lt;br&gt;&#xA;एतत्ते सर्वमाख्यातं योगं पाशुपतं महत् ।&#x9;037a&lt;br&gt;&#xA;मद्भक्तैर्मनुजैर्देवि श्राव्यमेतद्दिनेदिने ॥&#x9;037c&lt;br&gt;&#xA;शृणुयाद्यः पठेद्वाऽपि ममेदं धर्मनिश्चयम् ।&#x9;038a&lt;br&gt;&#xA;स्वर्गं कीर्तिं धनं धान्यं स लभेत नरोत्तमः ॥ &#x9;038c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/248/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/248/</guid>
      <description>&lt;p&gt;अध्यायः 248&lt;/p&gt;&#xA;&lt;p&gt;महेश्वरेण पार्वतीम्प्रति सश्लाघं स्त्रीधर्मकथनचोदना ॥ 1 ॥ पार्वत्या गङ्गादिमहानदीषु तन्निवेदनम् ॥ 2 ॥ गङ्गया तदनुमोदनपूर्वकं भगवति तत्कथनाभ्यनुज्ञानम् ॥ 3 ॥&lt;/p&gt;&#xA;&lt;p&gt;नारद उवाच ।&#x9;001&lt;br&gt;&#xA;एवमुक्त्वा महादेवः श्रोतुकामः स्वयं प्रभुः ।&#x9;001a&lt;br&gt;&#xA;अनुकूलां प्रियां भार्यां पार्श्वस्थामभ्यभाषत ॥&#x9;001c&lt;br&gt;&#xA;महेश्वर उवाच ।&#x9;002&lt;br&gt;&#xA;परावरज्ञे धर्माणां तपोवननिवासिनाम् ।&#x9;002a&lt;br&gt;&#xA;दीक्षाविधिदमोपेते सततं व्रतचारिणि ।&#x9;002c&lt;br&gt;&#xA;पृच्छामि त्वां वरारोहे पृष्टा वद ममेप्सितम् ॥&#x9;002e&lt;br&gt;&#xA;सावित्री ब्रह्मणः पत्नी कौशिकस्य शची शुभा ।&#x9;003a&lt;br&gt;&#xA;लक्ष्मीर्विष्णोः प्रिया भार्या धृतिर्भार्या यमस्य तु ॥&#x9;003c&lt;br&gt;&#xA;मार्कण्डेयस्य धूमोर्णा ऋद्धिर्वैश्रवणस्य तु ।&#x9;004a&lt;br&gt;&#xA;वरुणस्य प्रिया गौरी सवितुश्च सुवर्चला ॥&#x9;004c&lt;br&gt;&#xA;रोहिणी शशिनो भार्या स्वाहा चाग्नेरनिन्दिता ।&#x9;005a&lt;br&gt;&#xA;काश्यपस्यादितिश्चैव वसिष्ठस्याप्यरुन्धती ॥&#x9;005c&lt;br&gt;&#xA;एताश्चान्याश्च देव्यस्तु सर्वास्ताः पतिदेवताः ।&#x9;006a&lt;br&gt;&#xA;श्रूयन्ते लोकविख्यातास्त्वया चैव सहोषिताः ॥&#x9;006c&lt;br&gt;&#xA;ताभिश्च पूजिताऽपि त्वमनुवृत्त्यनुभाषणैः ।&#x9;007a&lt;br&gt;&#xA;तस्मात्तु परिपृच्छामि धर्मज्ञे लोकसम्मते ॥&#x9;007c&lt;br&gt;&#xA;स्त्रीधर्मं श्रोतुमिच्छामि त्वयैव समुदाहृतम् ।&#x9;008a&lt;br&gt;&#xA;सधर्मचारिणी मे त्वं लोकसन्धारिणी तथा ॥&#x9;008c&lt;br&gt;&#xA;अयं हि स्त्रीगणस्त्वां तु अनुयाति न मुञ्चति ।&#x9;009a&lt;br&gt;&#xA;त्वत्प्रसादाद्धितं श्रोतुं स्त्रीवृत्तं शुभलक्षणम् ॥&#x9;009c&lt;br&gt;&#xA;त्वया चोक्तं विशेषेण गुणभूतं हि तिष्ठति ।&#x9;010a&lt;br&gt;&#xA;स्त्रिय एव सदा लोके स्त्रीगणस्य गतिः प्रिये ॥&#x9;010c&lt;br&gt;&#xA;शश्वद्गौर्गोषु गच्छेत नान्यत्र रमते नरः ।&#x9;011a&lt;br&gt;&#xA;एवं लोकगतिर्देवि आदिप्रभृति वर्तते ॥&#x9;011c&lt;br&gt;&#xA;प्रमदोक्तं तु यत्किञ्चित्तत्स्त्रीषु बहुमन्यते ।&#x9;012a&lt;br&gt;&#xA;न तथा मन्यते स्त्रीषु पुरुषोक्तमनिन्दिते ॥&#x9;012c&lt;br&gt;&#xA;त्वयैष विदितो ह्यर्थः स्त्रीणां धर्मः सनातनः ।&#x9;013a&lt;br&gt;&#xA;तस्मात्त्वां प्रति पृच्छामि पृष्टा वद ममेप्सितम् ॥&#x9;013c&lt;br&gt;&#xA;नारद उवाच ।&#x9;014&lt;br&gt;&#xA;एवमुक्ता तदा देवी महादेवेन शोभना ।&#x9;014a&lt;br&gt;&#xA;सोद्वेगा च सलज्जा च नावदत्तत्र किञ्चन ।&#x9;014c&lt;br&gt;&#xA;पुनः पुनस्तदा देवी देवः किमिति चाब्रवीत् ॥&#x9;014e&lt;br&gt;&#xA;उमोवाच ।&#x9;015&lt;br&gt;&#xA;भगवन्देवदेवेश सुरासुरनमस्कृत ।&#x9;015a&lt;br&gt;&#xA;त्वदन्तिके मया वक्तुं स्त्रीणां धर्मः कथं भवेत् ॥&#x9;015c&lt;br&gt;&#xA;महेश्वर उवाच ।&#x9;016&lt;br&gt;&#xA;मन्नियोगादवश्यं तु वक्तव्यं तु मम प्रिये ॥&#x9;016ac&lt;br&gt;&#xA;उमोवाच ।&#x9;017&lt;br&gt;&#xA;इमा नद्यो महादेव सर्वतीर्थोदकान्विताः ।&#x9;017a&lt;br&gt;&#xA;उपस्पर्शनहेतोस्त्वां न त्यजन्ति समीपतः ॥&#x9;017c&lt;br&gt;&#xA;एताभिः सह सम्मन्त्र्य प्रवक्ष्यामि तवेप्सितम् ।&#x9;018a&lt;br&gt;&#xA;अयुक्तं सत्सु तन्त्रेषु तानतिक्रम्य भाषितुम् ॥&#x9;018c&lt;br&gt;&#xA;मया सम्मानिताश्चैव भविष्यन्ति सरिद्वराः ॥&#x9;019ac&lt;br&gt;&#xA;नारद उवाच ।&#x9;020&lt;br&gt;&#xA;इति मत्वा महादेवी नदीर्देवीः समाह्वयत् ।&#x9;020a&lt;br&gt;&#xA;विपाशां च वितस्त्यां च चन्द्रभागां सरस्वतीम् ॥&#x9;020c&lt;br&gt;&#xA;शतद्रुं देविक्तां सिन्धुं गौतमीं कौशिकीं तथा ।&#x9;021a&lt;br&gt;&#xA;यमुनां नर्मदां चैव कावेरीमथ निम्नगाम् ॥&#x9;021c&lt;br&gt;&#xA;तथा देवनदीं गङ्गां श्रेष्ठां त्रिपथगां शुभाम् ।&#x9;022a&lt;br&gt;&#xA;सर्वतीर्थोदकवहां सर्वपापविनाशिनीम् ।&#x9;022c&lt;br&gt;&#xA;एता नदीः समाहूय समुद्वीक्ष्येदमब्रवीत् ॥&#x9;022e&lt;br&gt;&#xA;उमोवाच ।&#x9;023&lt;br&gt;&#xA;हे पुण्याः सरितः श्रेष्ठाः सर्वपापविनाशिकाः ।&#x9;023a&lt;br&gt;&#xA;ज्ञानविज्ञानसम्पन्नाः शृणुध्वं वचनं मम ॥&#x9;023c&lt;br&gt;&#xA;अयं भगवता प्रश्न उक्तः स्त्रीधर्ममाश्रितः ।&#x9;024a&lt;br&gt;&#xA;न चैकया मया साद्यं तस्माद्वस्त्वानयाम्यहम् ॥&#x9;024c&lt;br&gt;&#xA;युष्माभिस्तद्विचार्यैवं वक्तुमिच्छामि शोभनाः ।&#x9;025a&lt;br&gt;&#xA;तत्कथं देवदेवाय वाच्यः स्त्रीधर्म उत्तमः ॥&#x9;025c&lt;br&gt;&#xA;नारद उवाच ।&#x9;026&lt;br&gt;&#xA;इति पृष्टास्तथा देव्या महानद्यश्चकम्पिरे ।&#x9;026a&lt;br&gt;&#xA;तासां श्रेष्ठतमा गङ्गा वचनं त्ववेमब्रवीत् ॥&#x9;026c&lt;br&gt;&#xA;धन्याश्चानुगृहीताः स्म अनेन वचनेन ते ।&#x9;027a&lt;br&gt;&#xA;या त्वं सुरासुरैर्मान्या नदीराद्रियसेऽनघे ॥&#x9;027c&lt;br&gt;&#xA;तवैवार्हति कल्याणि एवं सान्त्वप्रसादनम् ।&#x9;028a&lt;br&gt;&#xA;अशक्यमपि ये मूर्खाः स्वात्मसम्भावनायुताः ।&#x9;028c&lt;br&gt;&#xA;वाक्यं वदन्ति संसत्सु स्वयमेव यथेष्टतः ॥&#x9;028e&lt;br&gt;&#xA;शक्तो यश्चानहंवादी सुदुर्लभतमो मतः ॥&#x9;029ac&lt;br&gt;&#xA;त्वं हि शक्ता सती देवी वक्तुं प्रश्नमशेषतः ।&#x9;030a&lt;br&gt;&#xA;व्याहर्तुं नेच्छसि स्त्रीत्वात्सम्पूजयसि नस्तथा ॥&#x9;030c&lt;br&gt;&#xA;त्वं हि देवि महादेवी ऊहापोहविशारदा ।&#x9;031a&lt;br&gt;&#xA;दिव्यज्ञानयुता देवि दिव्यज्ञानेन्धनैधिता ॥&#x9;031c&lt;br&gt;&#xA;त्वमेवार्हसि तद्वक्तुं स्त्रीणां वृत्तं शुभाशुभम् ।&#x9;032a&lt;br&gt;&#xA;याचामहे वयं श्रोतुममृतं त्वन्मुखोद्गतम् ।&#x9;032c&lt;br&gt;&#xA;नारद उवाच ।&#x9;033&lt;br&gt;&#xA;एवं प्रसादिता देवी गङ्गया लोकपूज्यया ।&#x9;033a&lt;br&gt;&#xA;प्राह धर्ममशेषेण स्त्रीधर्मं सुरसुन्दरी ॥&#x9;033c&lt;br&gt;&#xA;उमोवाच ।&#x9;034&lt;br&gt;&#xA;भगवन्देवदेवेश सुरेश्वर महेश्वर ।&#x9;034a&lt;br&gt;&#xA;त्वत्प्रसादात्सुरश्रेष्ठ तवैव प्रियकाम्यया ।&#x9;034c&lt;br&gt;&#xA;तमहं कीर्तयिष्यामि यथावच्छ्रोतुमिच्छसि ॥ ॥&#x9;034e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/249/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/249/</guid>
      <description>&lt;p&gt;अध्यायः 249&lt;/p&gt;&#xA;&lt;p&gt;पार्वत्या परमेश्वरम्प्रति देवगन्धर्वादियोषितां मध्ये स्त्रीधर्मकथनम् ॥ 1 ॥&lt;/p&gt;&#xA;&lt;p&gt;नारद उवाच ।&#x9;001&lt;br&gt;&#xA;एवं ब्रुवन्त्यां स्त्रीधर्मं देव्यां देवस्य शासनात् ।&#x9;001a&lt;br&gt;&#xA;ऋषिगन्धर्वयक्षाणां योषितश्चाप्सरोगणाः ॥&#x9;001c&lt;br&gt;&#xA;नागभूतस्त्रियश्चैव नद्यश्चैव समागताः ।&#x9;002a&lt;br&gt;&#xA;श्रुतुकामाः परं वाक्यं सर्वाः पर्यवतस्थिरे ॥&#x9;002c&lt;br&gt;&#xA;उमादेवी मुदा युक्ता पुज्यमानाऽङ्गनागणैः ।&#x9;003a&lt;br&gt;&#xA;आनृशंस्यपरा देवी सततं स्त्रीगणं प्रति ॥&#x9;003c&lt;br&gt;&#xA;स्त्रीगणस्य हितार्थाय भवप्रियचिकीर्षया ।&#x9;004a&lt;br&gt;&#xA;वक्तुं वचनमारेभे स्त्रीणां धर्माश्रयान्वितम् ॥&#x9;004c&lt;br&gt;&#xA;उमोवाच ।&#x9;005&lt;br&gt;&#xA;भगवन्सर्वभूतेश श्रूयतां वचनं मम ।&#x9;005a&lt;br&gt;&#xA;ऋतुप्राप्ता सुशुद्दा या कन्या सेत्यभिधीयते ॥&#x9;005c&lt;br&gt;&#xA;तां तु कन्यां पिता माता भ्राता मातुल एव वा ।&#x9;006a&lt;br&gt;&#xA;पितृव्यश्चैव पञ्चैते दातुं प्रभवतां गताः ॥&#x9;006c&lt;br&gt;&#xA;विवाहाश्च तथा पञ्च तासां धर्मार्थकारणात् ।&#x9;007a&lt;br&gt;&#xA;कामतश्च मिथो दानमितरेतरकाम्यया ॥&#x9;007c&lt;br&gt;&#xA;दत्ता यस्य भवेद्भार्या एतेषां येन केन चित् ।&#x9;008a&lt;br&gt;&#xA;दातारः सुविमृश्यैव दातुमर्हन्ति नान्यथा ॥&#x9;008c&lt;br&gt;&#xA;उत्तमानां तु वर्णानां मन्त्रवत्पाणिसङ्ग्रहः ।&#x9;009a&lt;br&gt;&#xA;विवाहकारणं चाहुः शूद्राणां सम्प्रयोगतः ॥&#x9;009c&lt;br&gt;&#xA;यदा दत्ता भवेत्कन्या तस्माद्भार्यार्थिने स्वकैः ।&#x9;010a&lt;br&gt;&#xA;तदाप्रभृति सा नारी दशरात्रं विलज्जया ।&#x9;010c&lt;br&gt;&#xA;मनसा कर्मणा वाचा अनुकूला च सा भवेत् ॥&#x9;010e&lt;br&gt;&#xA;इति भर्तृव्रतं कुर्यात्पतिमुद्दिश्य शोभना ।&#x9;011a&lt;br&gt;&#xA;तदाप्रभृति सा नारी न कुर्यात्पत्युरप्रियम् ॥&#x9;011c&lt;br&gt;&#xA;यद्यदिच्छति वै भर्ता ध्रमकामार्थकारणात् ।&#x9;012a&lt;br&gt;&#xA;तथैवानुप्रिया भूत्वा तथैवोपचरेत्पतिम् ।&#x9;012c&lt;br&gt;&#xA;पतिव्रतात्वं नारीणामेतदेव सनातनम् ॥&#x9;012e&lt;br&gt;&#xA;तादृशी सा भवेन्नित्यं यादृशस्तु भवेत्पतिः ।&#x9;013a&lt;br&gt;&#xA;शुभाशुभसमाचार एतद्वृत्तं समासतः ॥&#x9;013c&lt;br&gt;&#xA;दैवतं सततं साध्वी भर्तारं या तु पश्यति ।&#x9;014a&lt;br&gt;&#xA;दैवमेव भवेत्तस्याः पतिरित्यवगम्यते ॥&#x9;014c&lt;br&gt;&#xA;एतस्मिन्कारणं देव पौराणी श्रूयते श्रुतिः ।&#x9;015a&lt;br&gt;&#xA;कथयामि प्रसादात्ते शृणु देव समासतः ॥&#x9;015c&lt;br&gt;&#xA;कस्य चित्त्वथ विप्रस्य भार्ये द्वे हि बभूवतुः ।&#x9;016a&lt;br&gt;&#xA;तयोरेका धर्मकामा देवानुद्दिश्य भक्तितः ॥&#x9;016c&lt;br&gt;&#xA;भर्तारमवमत्यैव देवतासु समाहिता ।&#x9;017a&lt;br&gt;&#xA;चकार विपुलं धर्मं पूजयानाऽर्चयाऽन्वितम् ॥&#x9;017c&lt;br&gt;&#xA;अपरा धर्मकामा च पतिमुद्दिश्य शोभना ।&#x9;018a&lt;br&gt;&#xA;भर्तारं दैवतं कृत्वा चकार किल तत्प्रियम् ॥&#x9;018c&lt;br&gt;&#xA;एवं विवर्तमाने तु युगपन्मरणेऽध्वनि ।&#x9;019a&lt;br&gt;&#xA;गते किल महादेव तत्रैका या पतिव्रता ।&#x9;019c&lt;br&gt;&#xA;देवप्रियायां तिष्ठन्त्यां पुण्यलोकं जगाम सा ॥&#x9;019e&lt;br&gt;&#xA;देवप्रिया च तिष्ठन्ती विललाप सुदुःखिता ।&#x9;020a&lt;br&gt;&#xA;तां यमो लोकपालस्तु बभाषे पुष्कलं वचः ॥&#x9;020c&lt;br&gt;&#xA;मा शुचस्त्वं निवर्तस्व न लोकाः सन्ति तेऽनघे ।&#x9;021a&lt;br&gt;&#xA;स्वधर्मविमुखा सा त्वं तस्माल्लोका न सन्ति ते ॥&#x9;021c&lt;br&gt;&#xA;देवता हि पतिर्नार्याः स्थापिता सर्वदैवतैः ।&#x9;022a&lt;br&gt;&#xA;अवमत्य शुभे तत्त्वं कथं लोकान्गमिष्यसि ॥&#x9;022c&lt;br&gt;&#xA;मोहेन त्वं वरारोहे न जानीषे स्वदैवतम् ।&#x9;023a&lt;br&gt;&#xA;पतिमत्या स्त्रिया कार्यो धर्मः पत्यर्पणस्त्विति ॥&#x9;023c&lt;br&gt;&#xA;तस्मात्त्वं हि निवर्तस्व कुरु पत्याश्रितं हितम् ।&#x9;024a&lt;br&gt;&#xA;तदा गन्तासि लोकांस्तान्यान्गच्छन्ति पतिव्रताः ।&#x9;024c&lt;br&gt;&#xA;नान्यथा शक्यते प्राप्तुं पतीनां लोकमुत्तमम् ॥&#x9;024e&lt;br&gt;&#xA;यमेनैवंविधं चोक्ता निवृत्ता पुनरेव सा ।&#x9;025a&lt;br&gt;&#xA;बभूव पतिमालम्ब्य पतिप्रियपरायणा ॥&#x9;025c&lt;br&gt;&#xA;एवमेतन्महगादेव दैवतं हि स्त्रियाः पतिः ।&#x9;026a&lt;br&gt;&#xA;तस्मात्पतिपरा भूत्वा पतीनुपचरेदिति ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/250/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/250/</guid>
      <description>&lt;p&gt;अध्यायः 250&lt;/p&gt;&#xA;&lt;p&gt;पार्वत्या महेश्वरम्प्रति स्त्रीधर्मकथनम् ॥ 1 ॥ नारदेन कृष्णम्प्रति उमामहेश्वरसंवादानुवादोपसंहारः ॥ 2 ॥&lt;/p&gt;&#xA;&lt;p&gt;उमोवाच ।&#x9;001&lt;br&gt;&#xA;पतिमत्या दिवारात्रं वृत्तान्तं श्रूयतां शुभम् ।&#x9;001a&lt;br&gt;&#xA;पत्युः पूर्वं समुत्थाय प्रातःक्रम समाचरेत् ॥&#x9;001c&lt;br&gt;&#xA;पत्युर्भावं विदित्वा तु पश्चात्सम्बोधयेत्तु तम् ।&#x9;002a&lt;br&gt;&#xA;नित्यं पौर्वाह्णिकं कार्यं स्वयं कुर्याद्यथाविधि ॥&#x9;002c&lt;br&gt;&#xA;निवेद्य च तथाऽऽहारं यथा सम्पद्यतामिति ।&#x9;003a&lt;br&gt;&#xA;तथैव कुर्यात्तत्सर्वं यथा पत्युः प्रियं भवेत् ॥&#x9;003c&lt;br&gt;&#xA;यथा भर्ता तथा नारी गुरूणां प्रतिपद्यते ॥&#x9;004ac&lt;br&gt;&#xA;शुश्रूषापोषणविधौ पतिप्रियचिकीर्षया ।&#x9;005a&lt;br&gt;&#xA;भर्तुर्निष्क्रमणे कार्यं संस्मरेदप्रमादतः ॥&#x9;005c&lt;br&gt;&#xA;आगतं तु पतिं दृष्ट्वा सहसा परिचारणम् ।&#x9;006a&lt;br&gt;&#xA;स्वयं कुर्वीत सम्प्रीत्या कायश्रमहरं परम् ॥&#x9;006c&lt;br&gt;&#xA;पाद्यसनाभ्यां शयनैर्वाक्यैश्च हृदयप्रियैः ।&#x9;007a&lt;br&gt;&#xA;अतिथीनामागमेन प्रीतियुक्ता सदा भवेत् ॥&#x9;007c&lt;br&gt;&#xA;कर्मणा वचनेनापि तोषयेदतिथीन्सदा ।&#x9;008a&lt;br&gt;&#xA;मङ्गलं गृहशौचं च सर्वोपकरणानि च ॥&#x9;008c&lt;br&gt;&#xA;सर्वकालमवेक्षेत कारयन्ती च कुर्वती ।&#x9;009a&lt;br&gt;&#xA;धर्मकार्ये तु सम्प्राप्ते तद्वद्धर्मपरा भवेत् ॥&#x9;009c&lt;br&gt;&#xA;अर्थकार्ये पुनर्भर्तुः प्रमादालस्यवर्जिता ।&#x9;010a&lt;br&gt;&#xA;सा यत्नं परमं कुर्यात्तस्य साहाय्यकारणात् ॥&#x9;010c&lt;br&gt;&#xA;धुरन्धरा भवेद्भर्तुः साध्वी धर्मार्थयोः सदा ।&#x9;011a&lt;br&gt;&#xA;विहारकाले वै भर्तुर्ज्ञात्वा भावं हृदि स्थितम् ॥&#x9;011c&lt;br&gt;&#xA;अलङ्कृत्य यथायोगं मन्दहाससमन्वितम् ।&#x9;012a&lt;br&gt;&#xA;वाक्यैर्मधुरसंयुक्तैः स्मयन्ती तोषयेत्पतिम् ॥&#x9;012c&lt;br&gt;&#xA;कठोराणि न वाच्यानि अन्यथा प्रमदान्तरे ।&#x9;013a&lt;br&gt;&#xA;यस्यां कामी भवेद्भर्ता तस्याः प्रीतिकरी भवेत् ॥&#x9;013c&lt;br&gt;&#xA;अप्रमादं पुरस्कृत्य मनसा तोषयेत्पतिम् ।&#x9;014a&lt;br&gt;&#xA;अनन्तरमथान्येषां भोजनावेक्षणं चरेत् ॥&#x9;014c&lt;br&gt;&#xA;अनाथान्कृपणांश्चैव भिक्षुकांश्च तथैव च ।&#x9;015a&#x9;दासीदासबलीवर्दांश्चण्डालं च शुनस्तथा ।015c&lt;br&gt;&#xA;पूजयेद्बलिभैक्षेण पत्युर्धर्मं विवर्धयेत् ॥&#x9;015e&lt;br&gt;&#xA;कुपितं वाऽर्थहीनं वा श्रान्तं वोपचरेत्पतिम् ।&#x9;016a&lt;br&gt;&#xA;यथा स तुष्टः स्वस्थश्च तथा सन्तोषयेत्पतिम् ॥&#x9;016c&lt;br&gt;&#xA;यथा कुटुम्बचिन्तायां विवादे वाऽर्थसञ्चये ।&#x9;017a&lt;br&gt;&#xA;आहूता तत्सहायार्थं तथा प्रियहितं वदेत् ॥&#x9;017c&lt;br&gt;&#xA;अप्रियं च हितं ब्रूयात्तस्य धर्मार्थकाङ्क्षया ।&#x9;018a&lt;br&gt;&#xA;एकान्तचर्याकथनं कलहं वर्जयेत्परैः ॥&#x9;018c&lt;br&gt;&#xA;बहिरालोकनं चैव मोहं व्रीडां च पैशुनम् ।&#x9;019a&lt;br&gt;&#xA;बह्वाशित्वं दिवास्वप्नमेवमादि विवर्जयेत् ॥&#x9;019c&lt;br&gt;&#xA;रहस्येकासनं साध्वी न कुर्यादात्मजैरपि ।&#x9;020a&lt;br&gt;&#xA;यद्यद्दद्यान्नियत्स्वेति न्यासवत्परिपालयेत् ॥&#x9;020c&lt;br&gt;&#xA;विस्मृतं वाऽपि यद्द्रव्यं प्रतिपद्यात्स्वशौचतः ।&#x9;021a&lt;br&gt;&#xA;यत्किञ्चित्पतिना दत्तं लब्ध्वा तत्सा सुखी भवेत् ॥&#x9;021c&lt;br&gt;&#xA;अतीवाज्ञामतीर्ष्यां च दूरतः परिवर्जयेत् ।&#x9;022a&lt;br&gt;&#xA;बालवद्वृद्धवद्भार्या सदैवानुचरेत्पतिम् ॥&#x9;022c&lt;br&gt;&#xA;भार्याया व्रतमित्येव कर्तव्यं सततं विभो ।&#x9;023a&lt;br&gt;&#xA;एतत्पतिव्रतावृत्तमुक्तं देव समासतः ॥&#x9;023c&lt;br&gt;&#xA;न च भोगे न चैश्वर्ये न सुखे न धने तथा ।&#x9;024a&lt;br&gt;&#xA;स्पृहा यस्यास्तथा भर्तुः सा नारीणां पतिव्रता ॥&#x9;024c&lt;br&gt;&#xA;पतिर्हि दैवतं स्त्रीणां पतिर्बन्धुः पतिर्गतिः ।&#x9;025a&lt;br&gt;&#xA;नान्यं गतिमहं पश्ये प्रमदाया यथा पतिः ॥&#x9;025c&lt;br&gt;&#xA;जातिष्वपि च वै स्त्रीत्वं विशिष्टं मे मतिः प्रभो ।&#x9;026a&lt;br&gt;&#xA;कायक्लेशेन महता पुरुषः प्राप्नुयात्फलम् ।&#x9;026c&lt;br&gt;&#xA;तत्सर्वं लभते नारी सुखेन पतिपूजया ॥&#x9;026e&lt;br&gt;&#xA;यथासुखं पतिमती सर्वं पत्यनुकूलतः ।&#x9;027a&lt;br&gt;&#xA;ईदृशं धर्मसाकल्यं पश्य त्वं प्रमदां प्रति ।&#x9;027c&lt;br&gt;&#xA;एतद्विसृज्य पच्यन्ते कुस्त्रियः पापमोहिताः ॥&#x9;027c&lt;br&gt;&#xA;तपश्चर्या च दानं च पतौ तस्याः समर्पितम् ।&#x9;028a&lt;br&gt;&#xA;रूपं कुलं यशस्तेजः सर्वं तस्मिन्प्रतिष्ठितम् ॥&#x9;028c&lt;br&gt;&#xA;एवं व्रतसमाचाराः स्ववृत्तेनैव शोभनाः ।&#x9;029a&lt;br&gt;&#xA;स्वभर्त्रा च समं गच्छेत्पुण्यलोकान्सुकर्मणा ॥&#x9;029c&lt;br&gt;&#xA;वृद्धो विरुपो बीभत्सो धनवान्निर्धनोऽपि वा ।&#x9;030a&lt;br&gt;&#xA;एवम्भूतोपि वै भर्ता स्त्रीणां भूषणमुत्तमम् ॥&#x9;030c&lt;br&gt;&#xA;आढ्यं वा रूपयुक्तं वा विरूपं धनवर्जितम् ।&#x9;031a&lt;br&gt;&#xA;या पतिं तोषयेत्साध्वी सा पत्नीनां विशिष्यते ॥&#x9;031c&lt;br&gt;&#xA;दरिद्रांश्च विरूपाश्च प्रमूढान्कुष्टसंयुतान् ।&#x9;032a&lt;br&gt;&#xA;पतीनुपचरेल्लोकानक्षयान्प्रतिपद्यते ॥&#x9;032c&lt;br&gt;&#xA;एवं प्रवर्तमानायाः पतिः पूर्वं म्रियेत चेत् ।&#x9;033a&lt;br&gt;&#xA;तदाऽनुमरणं गच्छेत्पुनर्धर्मं चरेत वा ॥&#x9;033c&lt;br&gt;&#xA;एतदेवं मया प्रोक्तं स्त्रियस्तु बहुधा स्मृताः ।&#x9;034a&lt;br&gt;&#xA;देवदानवगन्धर्वा मनुष्या इति नैकधा ॥&#x9;034c&lt;br&gt;&#xA;सौम्यशीलाः शुभाचाराः सर्वास्ताः सम्भवन्ति च ।&#x9;035a&lt;br&gt;&#xA;यथा शुभं प्रवक्ष्यामि स्त्रीणां धर्मं महेश्वर ॥&#x9;035c&lt;br&gt;&#xA;आसुर्यश्चैव पैशाच्यो राक्षस्यश्च भन्ति हि ।&#x9;036a&lt;br&gt;&#xA;तासां वृत्तमशेषेण श्रूयतां लोककारणात् ॥&#x9;036c&lt;br&gt;&#xA;न्यायतो वाऽन्यथा प्रोक्ता भावदोषसमन्विताः ।&#x9;037a&lt;br&gt;&#xA;भर्तॄनुपचरन्त्येव रागद्वेषबलात्कृताः ॥&#x9;037c&lt;br&gt;&#xA;स्वधर्मविमुखा भूत्वा प्रदूष्यन्ति यतस्ततः ।&#x9;038a&lt;br&gt;&#xA;प्रवृद्दविषया नित्यं प्रतिकूलं वदन्ति च ॥&#x9;038c&lt;br&gt;&#xA;अर्थान्विनाशयन्त्येवं न गृह्णन्ति हितं क्वचित् ।&#x9;039a&lt;br&gt;&#xA;स्वबुद्धिनिरता भूत्वा जीवन्ति च यथा तथा ॥&#x9;039c&lt;br&gt;&#xA;गुणवत्यः क्वचिद्भूत्वा पतिधर्मपरा इव ।&#x9;040a&lt;br&gt;&#xA;पुनर्भवन्ति पापिष्ठा विषमं वृत्तमास्थिताः ॥&#x9;040c&lt;br&gt;&#xA;अनवस्थितमर्यादा बहुवेषा व्यवस्थिताः ।&#x9;041a&lt;br&gt;&#xA;असन्तुष्टाश्च लुब्धाश्च ईर्ष्याक्रोधयुता भृशम् ॥&#x9;041c&lt;br&gt;&#xA;भोगप्रिया हितद्वेष्याः कामभोगपरायणाः ।&#x9;042a&lt;br&gt;&#xA;प्रायशोऽनृतभूयिष्ठा गुरूणां प्रतिलोमकाः ॥&#x9;042c&lt;br&gt;&#xA;एवंवृत्तसमाचारा आसुरं भावमाश्रिताः ।&#x9;043a&lt;br&gt;&#xA;अपकारपरा नित्यं सततं कलहप्रिया ॥&#x9;043c&lt;br&gt;&#xA;परुषा रुक्षवचना निर्घृणा निरपत्रपाः ।&#x9;044a&lt;br&gt;&#xA;निःस्नेहाः क्रोधनाश्चैव भर्तृपुत्रस्वबन्धुषु ॥&#x9;044c&lt;br&gt;&#xA;पतीन्व्यभिचरन्त्येव दुर्मार्गेण यथा तथा ।&#x9;045a&#x9;घोरा मांसप्रिया नित्यं हसन्ति च रुदन्ति च ।045c&lt;br&gt;&#xA;अथवा भर्त्सिता देव निवृत्ताः स्वेषु कर्मसु ।&#x9;046a&lt;br&gt;&#xA;तथैवात्मवधं घोरं व्यवस्येयुर्न संशयः ॥&#x9;046c&lt;br&gt;&#xA;निर्दया निरनुक्रोशाः कुटुम्बार्थविलोपकाः ।&#x9;047a&lt;br&gt;&#xA;धर्मर्थरहिता घोराः सततं कुर्वते क्रियाः ॥&#x9;047c&lt;br&gt;&#xA;अनर्थे निपुणाः पापाः परप्राणेषु निर्दयाः ।&#x9;048a&lt;br&gt;&#xA;एवंयुक्तसमाचाराः स्त्रियः पैशाचमाश्रिताः ॥&#x9;048c&lt;br&gt;&#xA;अशुद्धा मलदिग्धाङ्ग्य पानमांसरता भृशम् ।&#x9;049a&#x9;अपरा मोहसंयुक्ता निर्लज्जा रोदनप्रियाः ।049c&lt;br&gt;&#xA;वदन्त्यनृतवाक्यानि हसन्ति विलपन्ति च ॥&#x9;049e&lt;br&gt;&#xA;दुष्प्रसादा महाक्रोधाः स्वप्नशीला निरन्तरम् ।&#x9;050a&lt;br&gt;&#xA;तामस्यो नष्टतत्वार्था मन्दशीला महोदराः ।&#x9;050c&lt;br&gt;&#xA;भुञ्जते विविधं सिद्धं भोजनं तीव्रसम्भ्रमाः ॥&#x9;050e&lt;br&gt;&#xA;गुणरूपवयोयुक्तं पतिं कामिनमुत्तमम् ।&#x9;051a&lt;br&gt;&#xA;हित्वाऽन्येनैव गच्छन्ति सर्वधा भृशतापिताः ॥&#x9;051c&lt;br&gt;&#xA;निर्लज्जा धर्मसन्दिग्धाः प्रतिकूलाः समन्ततः ।&#x9;052a&lt;br&gt;&#xA;एवंरूपसमाचाराः स्त्रियो राक्षसमाश्रिताः ॥&#x9;052c&lt;br&gt;&#xA;एवंविधानां सर्वासां न परत्र महासुखम् ।&#x9;053a&lt;br&gt;&#xA;नरकाद्विप्रमुक्तानां मानुष्यं दुर्लभं भवेत् ॥&#x9;053c&lt;br&gt;&#xA;कष्टं तत्रापि भुञ्जन्ते स्वकृतं दुःखजं बहु ।&#x9;054a&lt;br&gt;&#xA;दरिद्राः क्लेशभूयिष्ठा विरूपाः कुत्सिताः परैः ।&#x9;054c&lt;br&gt;&#xA;विधवा दुर्भगा वाऽपि लभन्ते दुःखमीदृशम् ॥&#x9;054e&lt;br&gt;&#xA;शतवर्षसहस्राणि निरयं व्यभिचारिणी ।&#x9;055a&lt;br&gt;&#xA;व्रजेत्पतिं च पापेन संयोज्य स्वकुलं तथा ॥&#x9;055c&lt;br&gt;&#xA;एतद्विज्ञाय पतितं पुनश्चेद्धितमात्मनः ।&#x9;056a&lt;br&gt;&#xA;कुर्याद्भर्तारमाश्रित्य तथा धर्मवमाप्नुयात् ॥&#x9;056c&lt;br&gt;&#xA;अतिसंयान्ति ताल्ँलोकान्पुण्यान्परमशोभनान् ।&#x9;057a&lt;br&gt;&#xA;अवमत्य च याः पूर्वं पतिं दुष्टेन चेतसा ॥&#x9;057c&lt;br&gt;&#xA;वर्तमानास्च सततं भर्तॄणां प्रतिकूलतः ।&#x9;058a&lt;br&gt;&#xA;भर्त्रानुमरणं काले याः कुर्वन्ति तथाविधाः ॥&#x9;058c&lt;br&gt;&#xA;कामात्क्रोधाद्भयाल्लोभादपहास्या भवन्ति ताः ।&#x9;059a&lt;br&gt;&#xA;आदिप्रभृति कुस्त्रीणां तथाऽनुमरणं वृथा ॥&#x9;059c&lt;br&gt;&#xA;आदिप्रभृति या साध्वी पत्युः प्रियपरायणा ।&#x9;060a&lt;br&gt;&#xA;ऊर्ध्वं गच्छति सा पूता भर्त्राऽनुमरणं गता ॥&#x9;060c&lt;br&gt;&#xA;एवं मृताया वै लोकानहं पश्यामि चक्षुषा ।&#x9;061a&lt;br&gt;&#xA;स्पृहणीयान्सुरगणैर्यान्गच्छन्ति पतिव्रताः ॥&#x9;061c&lt;br&gt;&#xA;अथवा भर्तरि मृते वैधव्यं धर्ममाश्रिताः ।&#x9;062a&lt;br&gt;&#xA;तूष्णीं भौमं जले नित्यमञ्जलिस्नानमुत्तमम् ।&#x9;062c&lt;br&gt;&#xA;व्रतं च पतिमुद्दिश्य कुर्यश्चैव विधिं ततः ॥&#x9;062e&lt;br&gt;&#xA;एवं गच्छति सा नारी पतिलोकमनुत्तमम् ।&#x9;063a&lt;br&gt;&#xA;रमणीयमनिर्देश्यं दुष्प्रापं देवमानुषैः ॥&#x9;063c&lt;br&gt;&#xA;प्राप्नुयात्तादृशं लोकं केवलं या पतिव्रता ।&#x9;064a&lt;br&gt;&#xA;इति ते कथितं देव स्त्रीणां धर्ममनुत्तमम् ॥&#x9;064c&lt;br&gt;&#xA;भवतः प्रियकामिन्या यन्मयोक्तं तवाग्रतः ।&#x9;065a&lt;br&gt;&#xA;चापल्यान्मम देवेश तद्भवान्क्षन्तुमर्हति ॥&#x9;065c&lt;br&gt;&#xA;नारद उवाच ।&#x9;066&lt;br&gt;&#xA;एवं वदन्तीं रुद्राणीं लज्जाभावसमन्विताम् ।&#x9;066a&lt;br&gt;&#xA;प्रशशंस च देवेशो वाचा सञ्जनयन्प्रियम् ॥&#x9;066c&lt;br&gt;&#xA;ऋषयो देवगन्धर्वाः प्रमदाश्च सहस्रशः ।&#x9;067a&lt;br&gt;&#xA;प्रणम्य शिरसा देवीं स्तुतिभिश्चाभितुष्टुवुः ॥&#x9;067c&lt;br&gt;&#xA;पूजयामासुरपरे देवदेव मुदा युताः ।&#x9;068a&lt;br&gt;&#xA;संवादं चिन्तयन्त्यन्ते श्रद्दधानाः सुचेतसः ॥&#x9;068c&lt;br&gt;&#xA;ततस्तु देवदेवेशो देवीं वचनमब्रवीत् ।&#x9;069a&lt;br&gt;&#xA;शृणु कल्याणि मद्वाक्यं संवादोऽयं मया तव ।&#x9;069c&lt;br&gt;&#xA;पुण्यं पवित्रं ख्यातं च भविता नात्र संशयः ॥&#x9;069e&lt;br&gt;&#xA;य इमं श्रावयेद्विद्वान्संवादं चावयोः प्रिये ।&#x9;070a&lt;br&gt;&#xA;शुचिर्भूत्वा नरान्युक्तान्स तैः स्वर्गं व्रजेत्सुखम् ॥&#x9;070c&lt;br&gt;&#xA;यस्त्वेनं शृणुयान्नित्यं संवादं चावयोः शुभम् ।&#x9;071a&lt;br&gt;&#xA;कीर्तिमायुष्यमारोग्यं लभते स गतिं पराम् ॥ ॥&#x9;071c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/251/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/251/</guid>
      <description>&lt;p&gt;अध्यायः 251&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;महेश्वरेण मुनिगणान्प्रति श्रीकृष्णस्य वंशानुक्रमवर्णनपूर्वकं गुणगणानुवर्णनम् ॥ 1 ॥&lt;/p&gt;&#xA;&lt;p&gt;ऋषय ऊचुः ।&#x9;001&lt;br&gt;&#xA;पिनाकिन्भगनेत्रघ्न सर्वलोकनमस्कृत ।&#x9;001a&lt;br&gt;&#xA;महात्म्यं वासुदेवस्य श्रोतुमिच्छाम शङ्कर ॥&#x9;001c&lt;br&gt;&#xA;ईश्वर उवाच ।&#x9;002&lt;br&gt;&#xA;पितामहादपि वरः शाश्वतः पुरुषो हरिः ।&#x9;002a&lt;br&gt;&#xA;कृष्णो जाम्बूनदाभासो व्यभ्रे सूर्य इवोदितः ॥&#x9;002c&lt;br&gt;&#xA;दशबाहुर्महातेजा देवतारिनिषूदनः ।&#x9;003a&lt;br&gt;&#xA;श्रीवत्साङ्को हृषीकेशः सर्वदैवतपूजितः ॥&#x9;003c&lt;br&gt;&#xA;ब्रह्मा तस्योदरभवस्तस्याहं च शिरोभवः ।&#x9;004a&lt;br&gt;&#xA;शिरोरुहेभ्यो ज्योतींषि रोमभ्यश्च सुराऽसुराः ॥&#x9;004c&lt;br&gt;&#xA;ऋषयो देहसम्भूतास्तस्य लोकाश्च शाश्वताः ।&#x9;005a&lt;br&gt;&#xA;पितामहगृहं साक्षात्सर्वदेवगृहं च सः ॥&#x9;005c&lt;br&gt;&#xA;सोस्याः पृथिव्याः कृत्स्नायाः स्रष्टा त्रिभुवनेश्वरः ।&#x9;006a&lt;br&gt;&#xA;संहर्ता चैव भूतानां स्थावरस्य चरस्य च ॥&#x9;006c&lt;br&gt;&#xA;स हि देववरः साक्षाद्देवनाथः परन्तपः ।&#x9;007a&lt;br&gt;&#xA;सर्वज्ञः सर्वसंश्लिष्टः सर्वगः सर्वतोमुखः ॥&#x9;007c&lt;br&gt;&#xA;परमात्मा हृषीकेशः सर्वव्यापी महेश्वरः ।&#x9;008a&lt;br&gt;&#xA;न तस्मात्परमं भूतं त्रिषु लोकेषु किञ्चन ॥&#x9;008c&lt;br&gt;&#xA;सनातनो वै मधुहा गोविन्द इति विश्रुतः ।&#x9;009a&lt;br&gt;&#xA;स सर्वान्पार्थिवान्सङ्ख्ये घातयिष्यति मानदः ॥&#x9;009c&lt;br&gt;&#xA;सुरकार्यार्थमुत्पन्नो मानुषं वपुरास्थितः ।&#x9;010a&lt;br&gt;&#xA;न हि देवगणाः शक्तास्त्रिविक्रमविनाकृताः ॥&#x9;010c&lt;br&gt;&#xA;भुवने देवकार्याणि कर्तुं नायकवर्जिताः ।&#x9;011a&lt;br&gt;&#xA;नायकः सर्वभूतानां सर्वदेवनमस्कृतः ॥&#x9;011c&lt;br&gt;&#xA;एतस्य देवनाथस्य देवकार्यपरस्य च ।&#x9;012a&lt;br&gt;&#xA;ब्रह्मभूतस्य सततं ब्रह्मर्षिशरणस्य च ॥&#x9;012c&lt;br&gt;&#xA;ब्रह्मा वसति गर्भस्थः शरीरे सुखसंस्थितः ।&#x9;013a&lt;br&gt;&#xA;शर्वः सुखं संश्रितश्च शरीरे सुखसंस्थितः ॥&#x9;013c&lt;br&gt;&#xA;सर्वाः सुखं संश्रिताश्च शरीरे तस्य देवताः ।&#x9;014a&lt;br&gt;&#xA;स देवः पुण्डरीकाक्षः श्रीगर्भः श्रीसहोषितः ॥&#x9;014c&lt;br&gt;&#xA;शार्ङ्गचक्रायुधः खड्गी सर्वनागरिपुध्वज ।&#x9;015a&lt;br&gt;&#xA;उत्तमेन स शीलेन दमेन च शमेन च ॥&#x9;015c&lt;br&gt;&#xA;पराक्रमेण वीर्येण वपुषा दर्शनेन च ।&#x9;016a&lt;br&gt;&#xA;आरोहेण प्रमाणेन धैर्येणार्जवसम्पदा ॥&#x9;016c&lt;br&gt;&#xA;आनृशंस्येन रूपेण बलेन न समन्वितः ।&#x9;017a&lt;br&gt;&#xA;अस्त्रैः समुदितः सर्वैर्दिव्यैरद्भुतदर्शनैः ॥&#x9;017c&lt;br&gt;&#xA;योगमायः सहस्राक्षो निरपायो महामनाः ।&#x9;018a&lt;br&gt;&#xA;वीरो मित्रजनश्लाघी ज्ञातिबन्धुजनप्रियः ॥&#x9;018c&lt;br&gt;&#xA;क्षमावांश्चानहंवादी ब्रह्मण्यो ब्रह्मनायकः ।&#x9;019a&lt;br&gt;&#xA;भयहर्ता भयार्तानां मित्राणां नन्दिवर्धनः ॥&#x9;019c&lt;br&gt;&#xA;शरण्यः सर्वभूतानां दीनानां पालने रतः ।&#x9;020a&lt;br&gt;&#xA;श्रुतवानर्थसम्पन्नः सर्वभूतनमस्कृतः ॥&#x9;020c&lt;br&gt;&#xA;समाश्रितानां वरदः शत्रूणामपि धर्मवित् ।&#x9;021a&lt;br&gt;&#xA;नीतिज्ञो नीतिसम्पन्नो ब्रह्मवादी जितेन्द्रियः ॥&#x9;021c&lt;br&gt;&#xA;भवार्थमिह देवानां बुद्ध्या परमया युतः ।&#x9;022a&lt;br&gt;&#xA;प्राजापत्ये शुभे मार्गे मानवे धर्मसंस्कृते ॥&#x9;022c&lt;br&gt;&#xA;समुत्पत्स्यति गोविन्दो मनोर्वंशे महात्मनः ।&#x9;023a&lt;br&gt;&#xA;अङ्गो नाम मनोः पुत्रो अन्तर्धामा ततः परः ॥&#x9;023c&lt;br&gt;&#xA;अन्तर्धाम्नो हविर्धामा प्रजापतिरनिन्दितः ।&#x9;024a&lt;br&gt;&#xA;प्राचीनबर्हिर्भविता हविर्धाम्नः सुतो महान् ॥&#x9;024c&lt;br&gt;&#xA;तस्य प्रचेतःप्रमुखा भविष्यन्ति दशात्मजाः ।&#x9;025a&lt;br&gt;&#xA;प्राचेतसस्तथा दक्षो भवितेह प्रजापतिः ॥&#x9;025c&lt;br&gt;&#xA;दाक्षायण्यास्तथाऽऽदित्यो मनुरादित्यतस्तथा ।&#x9;026a&lt;br&gt;&#xA;मनोश्च वंशज इला सुद्युम्नश्च भविष्यति ॥&#x9;026c&lt;br&gt;&#xA;बुधात्पुरूरवाश्चापि तस्मादायुर्भविष्यति ।&#x9;027a&lt;br&gt;&#xA;नहुषो भविता तस्माद्ययातिस्तस्य चात्मजः ॥&#x9;027c&lt;br&gt;&#xA;यदुस्तस्मान्महासत्वः क्रोष्टा तस्माद्भविष्यति ।&#x9;028a&lt;br&gt;&#xA;क्रोष्टुश्चैव महान्पुत्रो वृजिनीवान्भविष्यति ॥&#x9;028c&lt;br&gt;&#xA;वृजिनीवतश्च भविता उषङ्गुरपराजितः ।&#x9;029a&lt;br&gt;&#xA;उषङ्गोर्भविता पुत्रः शूरश्चित्ररथस्तथा ।&#x9;029c&lt;br&gt;&#xA;तस्य त्ववरजः पुत्रः शूरो नाम भविष्यति ॥&#x9;029e&lt;br&gt;&#xA;तेषां विख्यातवीर्याणां चरित्रगुणशालिनाम् ।&#x9;030a&lt;br&gt;&#xA;यज्वनां सुविशुद्धानां वंशे ब्राह्मणसम्मते ॥&#x9;030c&lt;br&gt;&#xA;स शूरः क्षत्रियश्रेष्ठो महावीर्यो महायशाः ।&#x9;031a&lt;br&gt;&#xA;स्ववंशविस्तरकरं जनयिष्यति मानदः ।&#x9;031c&lt;br&gt;&#xA;वसुदेव इति ख्यातं पुत्रमानकदुन्दुभिम् ॥&#x9;031e&lt;br&gt;&#xA;तस्य पुत्रश्चतुर्बाहुर्वासुदेवो भविष्यति ॥&#x9;032ac&lt;br&gt;&#xA;दाता ब्राह्मणसत्कर्ता ब्रह्मभूतो द्विजप्रियः ।&#x9;033a&lt;br&gt;&#xA;राज्ञो मागधसंरुद्धान्मोक्षयिष्यति यादवः ॥&#x9;033c&lt;br&gt;&#xA;जरासन्धं तु राजानं निर्जित्य गिरिगह्वरे ।&#x9;034a&lt;br&gt;&#xA;सर्वपार्थिवरत्नाढ्यो भविष्यति स वीर्यवान् ॥&#x9;034c&lt;br&gt;&#xA;पृथिव्यामप्रतिहतो वीर्येण च भविष्यति ।&#x9;035a&lt;br&gt;&#xA;विक्रमेण च सम्पन्नः सर्वपार्थिवपार्थिवः ॥&#x9;035c&lt;br&gt;&#xA;शूरसेनेषु भूत्वा स द्वारकायां वसन्प्रभुः ।&#x9;036a&lt;br&gt;&#xA;पालयिष्यति गां देवीं विजित्य नयवित्सदा ॥&#x9;036c&lt;br&gt;&#xA;तं भवन्तः समासाद्य वाङ्भाल्यैरर्हणैर्वरैः ।&#x9;037a&lt;br&gt;&#xA;अर्चयन्तु यथान्यायं ब्रह्माणमिव शाश्वतम् ॥&#x9;037c&lt;br&gt;&#xA;यो हि मां द्रष्टुमिच्छेत ब्रह्माणं च पितामहम् ।&#x9;038a&lt;br&gt;&#xA;द्रष्टव्यस्तेन भगवान्वासुदेवः प्रतापवान् ॥&#x9;038c&lt;br&gt;&#xA;दृष्टे तस्मिन्नहं दृष्टो न मेऽत्रास्ति विचारणा ।&#x9;039a&lt;br&gt;&#xA;पितामहो वा देवेश इति वित्त तपोधनाः ॥&#x9;039c&lt;br&gt;&#xA;स यस्य पुण्डरीकाक्षः प्रीतियुक्तो भविष्यति ।&#x9;040a&lt;br&gt;&#xA;तस्य देवगणः प्रीतो ब्रह्मपूर्वो भविष्यति ॥&#x9;040c&lt;br&gt;&#xA;यश्च तं मानवे लोके संश्रयिष्यति केशवम् ।&#x9;041a&lt;br&gt;&#xA;तस्य कीर्तिर्जयश्चैव स्वर्गश्चैव भविष्यति ॥&#x9;041c&lt;br&gt;&#xA;धर्माणां देशिकः साक्षात्स भविष्यति धर्मभाक् ।&#x9;042a&lt;br&gt;&#xA;धर्मवद्भिः स देवेशो नमस्कार्यः सदोद्यतैः ॥&#x9;042c&lt;br&gt;&#xA;धर्म एव परो हि स्यात्तस्मिन्नभ्यर्चिते विभौ ।&#x9;043a&lt;br&gt;&#xA;सहि देवो महातेजाः प्रजाहितचिकीर्षया ॥&#x9;043c&lt;br&gt;&#xA;धर्मार्थं पुरुषव्याघ्र ऋषिकोटीः ससर्ज ह ।&#x9;044a&lt;br&gt;&#xA;ताः सृष्टास्तेन विभुना पर्वते गन्धमादने ॥&#x9;044c&lt;br&gt;&#xA;सनत्कुमारप्रमुखास्तिष्ठन्ति तपसाऽन्विताः ।&#x9;045a&lt;br&gt;&#xA;तस्मात्स वाग्मी धर्मज्ञो नमस्यो द्विजपुङ्गवाः ॥&#x9;045c&lt;br&gt;&#xA;दिवि श्रेष्ठो हि भगवान्हरिर्नारायणः प्रभुः ।&#x9;046a&lt;br&gt;&#xA;वन्दितो हि स वन्देत मानितो मानयीत च ।&#x9;046c&lt;br&gt;&#xA;अर्हितश्चार्हयेन्नित्यं पूजितः प्रतिपूजयेत् ॥&#x9;046e&lt;br&gt;&#xA;दृष्टः पश्येदहरहः संश्रितः प्रतिसंश्रयेत् ।&#x9;047a&lt;br&gt;&#xA;अर्चितश्चार्चयेन्नित्यं स देवो द्विजसत्तमाः ॥&#x9;047c&lt;br&gt;&#xA;एतत्तस्यानवद्यस्य विष्णोर्वै परमं व्रतम् ।&#x9;048a&lt;br&gt;&#xA;आदिदेवस्य महतः सज्जनाचरितं सदा ॥&#x9;048c&lt;br&gt;&#xA;भुवनेऽभ्यर्चितो नित्यं देवैरपि सनातनः ।&#x9;049a&lt;br&gt;&#xA;अभयेनानुरूपेण युज्यन्ते तमनुव्रताः ॥&#x9;049c&lt;br&gt;&#xA;कर्मणा मनसा वाचा स नमस्यो द्विजैः सदा ।&#x9;050a&lt;br&gt;&#xA;यत्नवद्भिरुपस्थाय द्रष्टव्यो देवकीसुतः ॥&#x9;050c&lt;br&gt;&#xA;एष वोऽभिहितो मार्गो मया वै मुनिसत्तमाः ।&#x9;051a&lt;br&gt;&#xA;तं दृष्ट्वा सर्वशो देवं दृष्टाः स्युः सुरसत्तमाः ॥&#x9;051c&lt;br&gt;&#xA;महावराहं तं देवं सर्वलोकपितामहम् ।&#x9;052a&lt;br&gt;&#xA;अहं चैव नमस्यामि नित्यमेव जगत्पतिम् ॥&#x9;052c&lt;br&gt;&#xA;तत्र च त्रितयं दृष्टं भविष्यति न संशयः ।&#x9;053a&lt;br&gt;&#xA;समस्ता हि वयं देवास्तस्य देहे वसामहे ॥&#x9;053c&lt;br&gt;&#xA;तस्य चैवाग्रजो भ्राता सिताद्रिनिचयप्रभः ।&#x9;054a&lt;br&gt;&#xA;हली बल इति ख्यातो भविष्यति धराधरः ॥&#x9;054c&lt;br&gt;&#xA;त्रिशिरास्तस्य दिव्यश्च शातकुम्भमयो द्रुमः ।&#x9;055a&lt;br&gt;&#xA;ध्वजस्तृणेन्द्रो देवस्य भविष्यति रथाश्रितः ॥&#x9;055c&lt;br&gt;&#xA;शिरो नागैर्महाभोगैः परिकीर्णं महात्मभिः ।&#x9;056a&lt;br&gt;&#xA;भविष्यति महाबाहोः सर्वलोकेश्वरस्य च ॥&#x9;056c&lt;br&gt;&#xA;चिन्तितानि समेष्यन्ति शस्त्राण्यस्त्राणि चैव ह ।&#x9;057a&lt;br&gt;&#xA;अनन्तश्च स एवोक्तो भगवान्हरिरव्ययः ॥&#x9;057c&lt;br&gt;&#xA;समादिष्टश्च विबुधैर्दर्शय त्वमिति प्रभो ।&#x9;058a&lt;br&gt;&#xA;सुपर्णो यस्य वीर्येण कश्यपस्यात्मजो बली ।&#x9;058c&lt;br&gt;&#xA;अन्तं नैवाशकद्द्रष्टुं देवस्य परमात्मनः ॥&#x9;058e&lt;br&gt;&#xA;स च शेषो विचरते परया वै मुदा युतः ।&#x9;059a&lt;br&gt;&#xA;अन्तर्वसति भोगेन परिरभ्य वसुन्धराम् ॥&#x9;059c&lt;br&gt;&#xA;य एव विष्णुः सोऽनन्तो भगवान्वसुधाधरः ।&#x9;060a&lt;br&gt;&#xA;यो रामः स हृषीकेशो योच्युतः स धराधरः ॥&#x9;060c&lt;br&gt;&#xA;तावुभौ पुरुषव्याघ्रौ दिव्यौ दिव्यपराक्रमौ ।&#x9;061a&lt;br&gt;&#xA;द्रष्टव्यौ माननीयौ च चक्रलाङ्गलधारिणौ ॥&#x9;061c&lt;br&gt;&#xA;एष वोऽनुग्रहः प्रोक्तो मया पुण्यस्तपोधनाः ।&#x9;062a&lt;br&gt;&#xA;यद्भवन्तो यदुश्रेष्ठं पूजयेयुः प्रयत्नतः ॥ ॥&#x9;062c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/252/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/252/</guid>
      <description>&lt;p&gt;अध्यायः 252&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण हिमवद्गिरौ नारदोदितकृष्णमहिमानुवादः ॥ 1 ॥ तथा पार्थकृष्णयोर्नरनारायणात्मकत्वकथनपूर्वकं कृष्णमहिमप्रशंसनम् ॥ 2 ॥&lt;/p&gt;&#xA;&lt;p&gt;नारद उवाच ।&#x9;001&lt;br&gt;&#xA;अथ व्योम्नि महाञ्शब्दः सविद्युत्स्तनयित्नुमान् ।&#x9;001a&lt;br&gt;&#xA;मेघैश्च गगनं नीलं संरुद्धमभवद्धनैः ॥&#x9;001c&lt;br&gt;&#xA;प्रावृषीव च पर्जन्यो ववृषे निर्मलं पयः ।&#x9;002a&lt;br&gt;&#xA;तमश्वैवाभवद्धोरं दिशश्च न चकाशिरे ॥&#x9;002c&lt;br&gt;&#xA;ततो देवगिरौ तस्मिन्रम्ये पुण्ये सनातने ।&#x9;003a&lt;br&gt;&#xA;न शर्वं भूतसङ्घं वा ददृशुर्मनयस्तदा ॥&#x9;003c&lt;br&gt;&#xA;व्यभ्रं च गगनं सद्यः क्षणेन समपद्यत ।&#x9;004a&lt;br&gt;&#xA;तीर्थयात्रां ततो विप्रा जग्मुश्चान्ये यथागतम् ॥&#x9;004c&lt;br&gt;&#xA;तदद्भुतमचिन्त्यं च दृष्ट्वा ते विस्मिताऽभवन् ।&#x9;005a&lt;br&gt;&#xA;शङ्करस्योमया सार्धं संवादं त्वत्कथाश्रयम् ॥&#x9;005c&lt;br&gt;&#xA;स भवान्पुरुषव्याघ्र ब्रह्मभूतः सनातनः ।&#x9;006a&lt;br&gt;&#xA;यदर्थमनुशिष्टा स्मो गिरिपृष्ठे महात्मना ॥&#x9;006c&lt;br&gt;&#xA;द्वितीयं त्वद्भुतमिदं त्वत्तेजःकृतमद्य वै ।&#x9;007a&lt;br&gt;&#xA;दृष्ट्वा च विस्मिताः कृष्ण सा च नः स्मृतिरागता ॥&#x9;007c&lt;br&gt;&#xA;एतत्ते देवदेवस्य माहात्म्यं कथितं प्रभो ।&#x9;008a&lt;br&gt;&#xA;कपर्दिनो गिरीशस्य महाबाहो जनार्दन ॥&#x9;008c&lt;br&gt;&#xA;इत्युक्तः स तदा कृष्णस्तपोवननिवासिभिः ।&#x9;009a&lt;br&gt;&#xA;मानयामास तान्सर्वानृषीन्देवकिनन्दनः ॥&#x9;009c&lt;br&gt;&#xA;अथर्षयः सम्प्रहृष्टाः पुनस्ते कृष्ममब्रुवन् ।&#x9;010a&lt;br&gt;&#xA;पुनःपुनर्दर्शयास्मान्सदैव मधुसूदन ॥&#x9;010c&lt;br&gt;&#xA;न हि नः सा रति स्वर्गे या च त्वद्दर्शने विभो ।&#x9;011a&lt;br&gt;&#xA;तदृतं च महाबाहो यदाह भगवान्भवः ॥&#x9;011c&lt;br&gt;&#xA;एतत्ते सर्वमाख्यातं रहस्यमरिकर्शन ।&#x9;012a&lt;br&gt;&#xA;त्वमेव ह्यर्ततत्त्वज्ञः पृष्टोऽस्मान्पृच्छसे यदा ॥&#x9;012c&lt;br&gt;&#xA;तदस्माभिरिदं गुह्यं त्वत्प्रियार्थमुदाहृतम् ।&#x9;013a&lt;br&gt;&#xA;न च तेऽविदितं किञ्चित्त्रिषु लोकेषु विद्यते ॥&#x9;013c&lt;br&gt;&#xA;जन्म चैव प्रसूतिश्च यच्चान्यत्कारणं विभो ।&#x9;014a&lt;br&gt;&#xA;वयं तु बहुचापल्यादशक्ता गुह्यधारणे ॥&#x9;014c&lt;br&gt;&#xA;ततः स्थिते त्वयि विभो लघुत्वात्प्रलपामहे ।&#x9;015a&lt;br&gt;&#xA;न हि किञ्चित्तदाश्चर्यं यन्न वेत्ति भवानिह ॥&#x9;015c&lt;br&gt;&#xA;दिवि वा भुवि वा देव सर्वं हि विदितं तव ।&#x9;016a&lt;br&gt;&#xA;साधयाम वयं कृष्ण बुद्धिं पुष्टिमवाप्नुहि ॥&#x9;016c&lt;br&gt;&#xA;पुत्रस्ते सदृशस्तात विशिष्टो वा भविष्यति ।&#x9;017a&lt;br&gt;&#xA;महाप्रभावसंयुक्तो दीप्तिकीर्तिकरः प्रभुः ॥&#x9;017c&lt;br&gt;&#xA;भीष्म उवाच ।&#x9;018&lt;br&gt;&#xA;ततः प्रणम्य देवेशं यादवं पुरुषोत्तमम् ।&#x9;018a&lt;br&gt;&#xA;प्रदक्षिणमुपावृत्य प्रजग्मुस्ते महर्षयः ॥&#x9;018c&lt;br&gt;&#xA;सोयं नारायणः श्रीमन्दीप्त्या परमया युतः ।&#x9;019a&lt;br&gt;&#xA;व्रतं यथावत्तच्चीर्त्वा द्वारकां पुनरागमत् ॥&#x9;019c&lt;br&gt;&#xA;पूर्णे च दशमे मासि पुत्रोऽस्य परमाद्भुतः ।&#x9;020a&lt;br&gt;&#xA;रुक्मिण्यां सम्मतो जज्ञे शूरो वंशधरः प्रभो ॥&#x9;020c&lt;br&gt;&#xA;स कामः सर्वभूतानां सर्वभावगतो नृप ।&#x9;021a&lt;br&gt;&#xA;असुराणां सुराणां च चरत्यन्तर्गतः सदा ॥&#x9;021c&lt;br&gt;&#xA;सोयं पुरुषशार्दूलो मेघवर्णश्चतुर्भुजः ।&#x9;022a&lt;br&gt;&#xA;संश्रितः पाण्डवान्प्रेम्णा भवन्तश्चैनमाश्रिताः ॥&#x9;022c&lt;br&gt;&#xA;कीर्तिर्लक्ष्मीर्धृतिश्चैवक स्वर्गमार्गस्तथैव च ।&#x9;023a&lt;br&gt;&#xA;यत्रैष संस्थितस्तत्र देवो विष्णुस्त्रिविक्रमः ॥&#x9;023c&lt;br&gt;&#xA;सेन्द्रा देवास्त्रयस्त्रिंशदेष नात्र विचारणा ।&#x9;024a&lt;br&gt;&#xA;आदिदेवो महादेवः सर्वभूतप्रतिश्रयः ॥&#x9;024c&lt;br&gt;&#xA;अनादिनिधनोऽव्यक्तो महात्मा मधुसूदनः ।&#x9;025a&lt;br&gt;&#xA;अयं जातो महातेजाः सुराणामर्थसिद्धये ॥&#x9;025c&lt;br&gt;&#xA;सुदुस्तरार्थतत्त्वस्य वक्ता कर्ता च माधवः ।&#x9;026a&lt;br&gt;&#xA;तव पार्थ जयः कृत्स्नस्तव कीर्तिस्तथाऽतुला ॥&#x9;026c&lt;br&gt;&#xA;तवेयं पृथिवी देवी कृत्स्ना नारायणाश्रयात् ।&#x9;027a&lt;br&gt;&#xA;अयं नाथस्तवाचिन्त्यो यस्य नारायणो गतिः ॥&#x9;027c&lt;br&gt;&#xA;स भवांस्त्वमुपाध्वर्यू रणाग्नौ हुतवान्नृपान् ।&#x9;028a&lt;br&gt;&#xA;कृष्णस्रुवेण महता युगान्ताग्निसमेन वै ॥&#x9;028c&lt;br&gt;&#xA;दुर्योधनश्च शोच्योसौ सपुत्रभ्रातृबान्धवः ।&#x9;029a&lt;br&gt;&#xA;कृतवान्योऽबुधः क्रोधाद्धरिगाण्डीविविग्रहम् ॥&#x9;029c&lt;br&gt;&#xA;दैतेया दानवेन्द्राश्च महाकाया महाबलाः ।&#x9;030a&lt;br&gt;&#xA;चक्राग्नौ क्षयमापन्ना दावाग्नौ शलभा इव ॥&#x9;030c&lt;br&gt;&#xA;प्रतियोद्धुं न शक्यो हि मानुषैरेव संयुगे ।&#x9;031a&lt;br&gt;&#xA;विहीनैः पुरुषव्याघ्र सत्त्वशक्तिबलादिभिः ॥&#x9;031c&lt;br&gt;&#xA;जयो योगी युगान्ताभः सव्यसाची रणाग्रगः ।&#x9;032a&lt;br&gt;&#xA;तेजसा हतवान्सर्वं सुयोधनवलं नृप ॥&#x9;032c&lt;br&gt;&#xA;यत्तु गोवृषभाङ्केन मुनिभ्यः समुदाहृतम् ।&#x9;033a&lt;br&gt;&#xA;पुराणं हिमवत्पृष्ठे तन्मे निगदतः शृणु ॥&#x9;033c&lt;br&gt;&#xA;यावत्तस्य भवेत्पुष्टिस्तेजो दीप्तिः पराक्रमः ।&#x9;034a&lt;br&gt;&#xA;प्रभावः सन्नतिर्जन्म कृष्णे तत्त्रिगुणं विभो ॥&#x9;034c&lt;br&gt;&#xA;कः शक्नोत्यन्यथा कर्तुं तद्यदि स्यात्तथा शृणु ।&#x9;035a&lt;br&gt;&#xA;यत्रः कृष्णो हि भगवांस्तत्र पुष्टिरनुत्तमा ॥&#x9;035c&lt;br&gt;&#xA;वयं त्विहाल्पमतयः परतन्त्राः सुविक्लबाः ।&#x9;036a&lt;br&gt;&#xA;ज्ञानपूर्वं प्रपन्नाः स्मो मृत्योः पन्थानमव्ययम् ॥&#x9;036c&lt;br&gt;&#xA;भवांश्चाप्यार्जवपरः पूर्वं कृत्वा प्रतिश्रयम् ।&#x9;037a&lt;br&gt;&#xA;राजवृत्तं न लभते प्रतिज्ञापालने रतः ॥&#x9;037c&lt;br&gt;&#xA;अप्येवात्मवधं लोके राजंस्त्वं बहु मन्यसे ।&#x9;038a&lt;br&gt;&#xA;न हि प्रतिज्ञा या दत्ता तां प्रहातुमरिन्दम ॥&#x9;038c&lt;br&gt;&#xA;कालेनायं जनः सर्वो निहतो रणमूर्धनि ।&#x9;039a&lt;br&gt;&#xA;वयं च कालेन हताः कालो हि परमेश्वरः ॥&#x9;039c&lt;br&gt;&#xA;न हि कालेन कालज्ञः स्पृष्टः शोचितुमर्हसि ।&#x9;040a&lt;br&gt;&#xA;कालो लोहितरक्ताक्षः कृष्णो दण्डी सनातनः ॥&#x9;040c&lt;br&gt;&#xA;तस्मात्कुन्तीसुत ज्ञातीन्नेह शोचितुमर्हसि ।&#x9;041a&lt;br&gt;&#xA;व्यपेतमन्युर्नित्यं त्वं भव कौरवनन्दन ॥&#x9;041c&lt;br&gt;&#xA;माधवस्यास्य महात्म्यं श्रुतं यत्कथितं मया ।&#x9;042a&lt;br&gt;&#xA;तदेव तावत्पर्याप्तं सज्जनस्य निदर्शनम् ॥&#x9;042c&lt;br&gt;&#xA;व्यासस्य वचनं श्रुत्वा नारदस्य च धीमतः ।&#x9;043a&lt;br&gt;&#xA;स्वयं चैव महाराज कृष्णस्यार्हतमस्य वै ॥&#x9;043c&lt;br&gt;&#xA;प्रभावश्चर्षिपूगस्य कथितः सुमहान्मया ।&#x9;044a&lt;br&gt;&#xA;महेश्वरस्य संवादं शैलपुत्र्याश्च भारत ॥&#x9;044c&lt;br&gt;&#xA;धारयिष्यति यश्चैनं महापुरुषसम्भवम् ।&#x9;045a&lt;br&gt;&#xA;शृणुयात्कथयेद्वा यः स श्रेयो लभते परम् ॥&#x9;045c&lt;br&gt;&#xA;भवितारश्च तस्याथ सर्वे कामा यथेप्सिताः ।&#x9;046a&lt;br&gt;&#xA;प्रेत्य स्वर्गं च लभते नरो नास्त्यत्र संशयः ॥&#x9;046c&lt;br&gt;&#xA;न्याय्यं श्रेयोभिकामेन प्रतिपत्तुं जनार्दनः ।&#x9;047a&lt;br&gt;&#xA;एष एवाक्षयो विप्रैः स्तुतो राजञ्जनार्दनः ॥&#x9;047c&lt;br&gt;&#xA;महेश्वरमुखोत्सृष्टा ये च धर्मगुणाः स्मृताः ।&#x9;048a&lt;br&gt;&#xA;ते त्वया मनसा धार्याः कुरुराज दिवानिशम् ॥&#x9;048c&lt;br&gt;&#xA;एवं ते वर्तमानस्य सम्यग्दण्डधरस्य च ।&#x9;049a&lt;br&gt;&#xA;प्रजापालनदक्षस्य स्वर्गलोको भविष्यति ॥&#x9;049c&lt;br&gt;&#xA;धर्मोणापि सदा राजन्प्रजा रक्षितुमर्हसि ।&#x9;050a&lt;br&gt;&#xA;यस्तस्य विपुलो दण्डः सम्यग्धर्मः स कीर्त्यते ॥&#x9;050c&lt;br&gt;&#xA;य एष कथितो राजन्मया सज्जनसन्निधौ ।&#x9;051a&lt;br&gt;&#xA;शङ्करस्योमया सार्धं संवादो धर्मसंहितः ॥&#x9;051c&lt;br&gt;&#xA;श्रुत्वा वा श्रोतुकामो वाऽप्यर्चयेद्वृषभध्वजम् ।&#x9;052a&lt;br&gt;&#xA;विशुद्धेनेह भावेन य इच्छेद्भूतिमात्मनः ॥&#x9;052c&lt;br&gt;&#xA;एष तस्यानवद्यस्य नारदस्य महात्मनः ।&#x9;053a&lt;br&gt;&#xA;सन्देशो देवपूजार्थं तं तथा कुरु पाण्डव ॥&#x9;053c&lt;br&gt;&#xA;एतदत्यद्भुतं वृत्तं पुण्ये हि भवति प्रभो ।&#x9;054a&lt;br&gt;&#xA;वासुदेवस्य कौन्तेय स्थाणोश्चैव स्वभावजम् ॥&#x9;054c&lt;br&gt;&#xA;दशवर्शसहस्राणि बदर्यामेष शाश्वतः ।&#x9;055a&lt;br&gt;&#xA;तपश्चचार विपुलं सह गाण्डीवधन्वना ॥&#x9;055c&lt;br&gt;&#xA;त्रियुगौ पुण्डरीकाक्षौ वासुदेवधनञ्जयौ ।&#x9;056a&lt;br&gt;&#xA;विदितौ नारदादेतौ मम व्यासाच्च पार्थिव ॥&#x9;056c&lt;br&gt;&#xA;बाल एव महाबाहुश्चकार कदनं महत् ।&#x9;057a&lt;br&gt;&#xA;कंसस्य पुण्डरीकाक्षो ज्ञातित्राणार्थकारणात् ॥&#x9;057c&lt;br&gt;&#xA;कर्मणामस्य कौन्तेय नान्तं सङ्ख्यातुमुत्सहे ।&#x9;058a&lt;br&gt;&#xA;शाश्वतस्य पुराणस्य पुरुषस्य युधिष्ठिर ॥&#x9;058c&lt;br&gt;&#xA;ध्रुवं श्रेयः परं तात भविष्यति तवोत्तमम् ।&#x9;059a&lt;br&gt;&#xA;यस्य ते पुरुषव्याघ्रः सखा चायं जनार्दनः ॥&#x9;059c&lt;br&gt;&#xA;दुर्योधनं तु शोचामि प्रेत्य लोकेऽपि दुर्मतिम् ।&#x9;060a&lt;br&gt;&#xA;यत्कृते पृथिवी सर्वा विनष्टा सहयद्विपा ॥&#x9;060c&lt;br&gt;&#xA;दुर्योधनापराधेन कर्णस्य शकुनेस्तथा ।&#x9;061a&lt;br&gt;&#xA;दुःशासनचतुर्थानां कुरवो निधनं गताः ॥&#x9;061c&lt;br&gt;&#xA;वैशम्पायन उवाच ।&#x9;062&lt;br&gt;&#xA;एवं सम्भाषमाणे तु गाङ्गेये पुरुषर्षभे ।&#x9;062a&lt;br&gt;&#xA;तूष्णीं बभूव कौरव्यो मध्ये तेषां महात्मनाम् ॥&#x9;062c&lt;br&gt;&#xA;तच्छ्रुत्वा विस्मयं जग्मुर्धृतराष्ट्रादयो नृपाः ।&#x9;063a&lt;br&gt;&#xA;सम्पूज्य मनसा कृष्णं सर्वे प्राञ्जलयोऽभवन् ॥&#x9;063c&lt;br&gt;&#xA;ऋषयश्चापि ते सर्वे नारदप्रमुखास्तदा ।&#x9;064a&lt;br&gt;&#xA;प्रतिगृह्याभ्यनन्दन्त तद्वाक्यं प्रतिपूज्य च ॥&#x9;064c&lt;br&gt;&#xA;इत्येतदखिलं सर्वैः पाण्डवो भ्रातृभिः सह ।&#x9;065a&lt;br&gt;&#xA;श्रुतवान्सुमहाश्चर्यं पुण्यं भीष्मानुशासनम् ॥&#x9;065c&lt;br&gt;&#xA;वैशम्पायन उवाच ।&#x9;066&lt;br&gt;&#xA;युधिष्ठिरस्तु गाङ्गेयं विश्रान्तं भूरिदक्षिणम् ।&#x9;066a&lt;br&gt;&#xA;पुनरेव महाबुद्धिः पर्यपृच्छन्महीपतिः ॥ ॥&#x9;066c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/253/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/253/</guid>
      <description>&lt;p&gt;अध्यायः 253&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति दृष्टान्ततया विप्रकन्योपाख्यानकथनपूर्वकं विद्वत्संरक्षणस्य महाफलहेतुत्वकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कृपया परया प्रोक्तः सर्वेषां पापकर्मणाम् ।&#x9;001a&lt;br&gt;&#xA;ज्ञानस्य च परस्येह तन्मे ब्रूहि पितामह ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;उपायोऽयं परप्राप्तौ परमः परिकीर्तितः ।&#x9;002a&lt;br&gt;&#xA;नारायणस्यानुध्यानमर्चनं यजनं स्तुतिः ॥&#x9;002c&lt;br&gt;&#xA;श्रवणं तत्कथानां च विद्वत्संरक्षणं तथा ।&#x9;003a&lt;br&gt;&#xA;विद्वच्छुश्रूषणप्रीतिरुपदेशानुपालनम् ।&#x9;003c&lt;br&gt;&#xA;स ध्यानेन जपेनाशु मुच्यते प्राकृतोपि वा ॥&#x9;003e&lt;br&gt;&#xA;जपश्चतुर्विधः प्रोक्तो वैदिकस्तान्त्रिकोपि च ।&#x9;004a&lt;br&gt;&#xA;पौराणिकोथ विद्वद्भिः कथितः स्मार्त एव च ॥&#x9;004c&lt;br&gt;&#xA;विद्वच्छुश्रूषया ज्ञानं विद्वत्संरक्षणेन च ।&#x9;005a&lt;br&gt;&#xA;नासाध्यं ज्ञानिनां किञ्चित्तस्माद्रक्ष्यास्त्वया द्विजाः ॥&#x9;005c&lt;br&gt;&#xA;सुव्रता बन्धुहीनैका वने पूर्वं यमेन तु ।&#x9;006a&lt;br&gt;&#xA;आसीदाश्वासिता विद्वत्संरक्षणफलात्किल ॥&#x9;006c&lt;br&gt;&#xA;विप्रस्य मरणे हेतुस्तत्पत्नी पितृशोकदा ।&#x9;007a&lt;br&gt;&#xA;वैश्या त्वमतिलाभोऽयं विप्रकन्येति साम्प्रतम् ।&#x9;007c&lt;br&gt;&#xA;इत्युक्ताऽऽश्वासिताऽपृच्छत्केनैवं पापसंयुता ।&#x9;008a&lt;br&gt;&#xA;जाता विप्रकुले सम्यक् श्रेयश्चापि ब्रवीहि मे ॥&#x9;008c&lt;br&gt;&#xA;यम उवाच ।&#x9;009&lt;br&gt;&#xA;अन्यजन्मनि विद्वांसं प्रहारैरभिपीडितम् ।&#x9;009a&lt;br&gt;&#xA;चोरशङ्काविमोक्षेण मोक्षयित्वा सुजन्मिका ॥&#x9;009c&lt;br&gt;&#xA;इत्युक्ताऽष्टाक्षरध्यानजपादिश्रेयसंयुता ।&#x9;010a&lt;br&gt;&#xA;यमेनानुगृहीताऽभूत्पुण्यलोकनिवासिनी ॥&#x9;010c&lt;br&gt;&#xA;तन्नित्यं विदुषां रक्षा तत्परोऽभूर्महीपते ।&#x9;011a&lt;br&gt;&#xA;तेषां संरक्षणात्सद्यः सर्वपापैः प्रमुच्यते ॥ ॥&#x9;011c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/254/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/254/</guid>
      <description>&lt;p&gt;अध्यायः 254&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति श्रीविष्णुसहस्रनामकथनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;श्रुत्वा धर्मानशेषेण पावनानि च सर्वशः ।&#x9;001a&lt;br&gt;&#xA;युधिष्ठिरः शान्तनवं पुनरेवाभ्यभाषत ॥&#x9;001c&lt;br&gt;&#xA;किमेकं दैवतं लोके किं वाऽप्येकं परायणम् ।&#x9;002a&lt;br&gt;&#xA;स्तुवन्तः कं कर्मर्चन्तः प्राप्नुयुर्मानवाः शुभम् ॥&#x9;002c&lt;br&gt;&#xA;को धर्मः सर्वधर्माणां भवतः परमो मतः ।&#x9;003a&lt;br&gt;&#xA;किं जपन्मुच्यते जन्तुर्जन्मसंसारबन्धनात् ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;जगत्प्रभुं देवदेवमनन्तं पुरुषोत्तमम् ।&#x9;004a&lt;br&gt;&#xA;स्तुवन्नामसहस्रेण पुरुषः सततोत्थितः ॥&#x9;004c&lt;br&gt;&#xA;तमेव चार्चयन्नित्यं भक्त्या पुरुषमव्ययम् ।&#x9;005a&lt;br&gt;&#xA;ध्यायन्स्तुवन्नमस्यंश्च यजमानस्तमेव च ॥&#x9;005c&lt;br&gt;&#xA;अनादिनिधनं विष्णुं सर्वलोकमहेश्वरम् ।&#x9;006a&lt;br&gt;&#xA;लोकाध्यक्षं स्तुवन्नित्यं सर्वदुःखातिगो भवेत् ॥&#x9;006c&lt;br&gt;&#xA;ब्रह्मण्यं सर्वधर्मज्ञं लोकानां कीर्तिवर्धनम् ।&#x9;007a&lt;br&gt;&#xA;लोकनाथं महद्भूतं सर्वभूतभवोद्भवम् ॥&#x9;007c&lt;br&gt;&#xA;एष मे सर्वधर्माणां धर्मोऽधिकतमो मतः ।&#x9;008a&lt;br&gt;&#xA;यद्भक्त्या पुण्डरीकाक्षं स्तवैरर्चेन्नरः सदा ॥&#x9;008c&lt;br&gt;&#xA;परमं यो महत्तेजः परमं यो महत्तपः ।&#x9;009a&lt;br&gt;&#xA;परमं यो महद्ब्रह्म परमं यः परायणम् ॥&#x9;009c&lt;br&gt;&#xA;पवित्राणां पवित्रं यो मङ्गलानां च मङ्गलम् ।&#x9;010a&lt;br&gt;&#xA;दैवतं देवतानां च भूतानां योऽव्ययः पिता ॥&#x9;010c&lt;br&gt;&#xA;यतः सर्वाणि भूतानि भवन्त्यादियुगागमे ।&#x9;011a&lt;br&gt;&#xA;यस्मिंश्च प्रलयं यान्ति पुनरेव युगक्षये ॥&#x9;011c&lt;br&gt;&#xA;तस्य लोकप्रधानस्य जगन्नाथस्य भूपते ।&#x9;012a&lt;br&gt;&#xA;विष्णोर्नामसहस्रं मे शृणु पापभयापहम् ॥&#x9;012c&lt;br&gt;&#xA;यानि नामानि गौणानि विख्यातानि महात्मनः ।&#x9;013a&lt;br&gt;&#xA;ऋषिभिः परिगीतानि तानि वक्ष्यामि भूतये ॥&#x9;013c&lt;br&gt;&#xA;&#39;ऋषिर्नाम्नां सहस्रस्य वेदव्यासो महामुनिः ।&#x9;014a&lt;br&gt;&#xA;छन्दोनुष्टुप्तथा देवो भगवान्देवकीसुतः ॥&#x9;014c&lt;br&gt;&#xA;अमुतांशूद्भवो बीजं शक्तिर्देवकिनन्दनः ।&#x9;015a&lt;br&gt;&#xA;त्रिसाम हृदयं तस्य शान्त्यर्थे विनियुज्यते ॥&#39;&#x9;015c&lt;br&gt;&#xA;ओं विश्वं विष्णुर्वषट्कारो भूतभव्यभवत्प्रभुः ।&#x9;016a&lt;br&gt;&#xA;भूतकृद्भूतभृद्भावो भूतात्मा भूतभावनः ॥&#x9;016c&lt;br&gt;&#xA;पूतात्मा परमात्मा च मुक्तानां परमा गतिः ।&#x9;017a&lt;br&gt;&#xA;अव्ययः पुरुषः साक्षी क्षेत्रज्ञोऽक्षर एव च ॥&#x9;017c&lt;br&gt;&#xA;योगो योगविदान्नेता प्रधानपुरुषेश्वरः ।&#x9;018a&lt;br&gt;&#xA;नरसिंहवपुः श्रीमान्केशवः पुरुषोत्तमः ॥&#x9;018c&lt;br&gt;&#xA;सर्वः शर्वः शिवः स्थाणुर्भूतादिर्निधिरव्ययः ।&#x9;019a&lt;br&gt;&#xA;सम्भवो भावनो भर्ता प्रभवः प्रभुरीश्वरः ॥&#x9;019c&lt;br&gt;&#xA;स्वयम्भूः शम्भुरादित्यः पुष्कराक्षो महास्वनः ।&#x9;020a&lt;br&gt;&#xA;अनादिनिधनो धाता विधाता धातुरुत्तमः ॥&#x9;020c&lt;br&gt;&#xA;अप्रमेयो हृषीकेशः पद्मनाभोऽमरप्रभुः ।&#x9;021a&lt;br&gt;&#xA;विश्वकर्मा मनुस्त्वष्टा स्थविष्ठः स्थविरो ध्रुवः ॥&#x9;021c&lt;br&gt;&#xA;अग्राह्यः शाश्वतः कृष्णो लोहिताक्षः प्रतर्दनः ।&#x9;022a&lt;br&gt;&#xA;प्रभूतस्त्रिककुद्धाम पवित्रं मङ्गलं परम् ॥&#x9;022c&lt;br&gt;&#xA;ईशानः प्राणदः प्राणो ज्येष्ठः श्रेष्ठः प्रजापतिः ।&#x9;023a&lt;br&gt;&#xA;हिरण्यगर्भो भूगर्भो माघवो मधुसूदनः ॥&#x9;023c&lt;br&gt;&#xA;ईश्वरो विक्रमी धन्वी मेधावी विक्रमः क्रमः ।&#x9;024a&lt;br&gt;&#xA;अनुत्तमो दुराधर्षः कृतज्ञः कृतिरात्मवान् ॥&#x9;024c&lt;br&gt;&#xA;सुरेशः शरणं शर्म विश्वरेताः प्रजाभवः ।&#x9;025a&lt;br&gt;&#xA;अहः संवत्सरो व्यालः प्रत्ययः सर्वदर्शनः ॥&#x9;025c&lt;br&gt;&#xA;अजः सर्वेश्वरः सिद्धः सिद्धिः सर्वादिरच्युतः ।&#x9;026a&lt;br&gt;&#xA;वृषाकपिरमेयात्मा सर्वयोगविनिःसृतः ॥&#x9;026c&lt;br&gt;&#xA;वसुर्वसुमनाः सत्यः समात्मा सम्मितः समः ।&#x9;027a&lt;br&gt;&#xA;अमोघः पुण्डरीकाक्षो वृषकर्मा वृषाकृतिः ॥&#x9;027c&lt;br&gt;&#xA;रुद्रो बहुशिरा बभ्रुर्विश्वयोनिः शुचिश्रवाः ।&#x9;028a&lt;br&gt;&#xA;अमृतः शाश्वतः स्थाणुर्वरारोहो महातपाः ॥&#x9;028c&lt;br&gt;&#xA;सर्वगः सर्वविद्भानुर्विष्वक्सेनो जनार्दनः ।&#x9;029a&lt;br&gt;&#xA;वेदो वेदविदव्यङ्गो वेदाङ्गो वेदवित्कविः ॥&#x9;029c&lt;br&gt;&#xA;लोकाध्यक्षः सुराध्यक्षो धर्माध्यक्षः कृताकृतः ।&#x9;030a&lt;br&gt;&#xA;चतुरात्मा चतुर्व्यूहश्चतुर्दंष्ट्रश्चतुर्भुजः ॥&#x9;030c&lt;br&gt;&#xA;भ्राजिष्णुर्भोजनं भोक्ता सहिष्णुर्जगदादिजः ।&#x9;031a&lt;br&gt;&#xA;अनघो विजयो जेता विश्वयोनिः पुनर्वसु ॥&#x9;031c&lt;br&gt;&#xA;उपेन्द्रो वामनः प्रांशुरमोघः शुचिरूर्जितः ।&#x9;032a&lt;br&gt;&#xA;अतीन्द्रः सङ्ग्रहः सर्गो धृतात्मा नियमोयमः ॥&#x9;032c&lt;br&gt;&#xA;वेद्यो वैद्यः सदायोगी वीरहा माधवो मधुः ।&#x9;033a&lt;br&gt;&#xA;अतीन्द्रियो महामायो महोत्साहो महाबलः ॥&#x9;033c&lt;br&gt;&#xA;महाबुद्धिर्महावीर्यो महाशक्तिर्महाद्युतिः ।&#x9;034a&lt;br&gt;&#xA;अनिर्देश्यवपुः श्रीमानमेयात्मा महाद्रिधृक् ॥&#x9;034c&lt;br&gt;&#xA;महेष्वासो महीभर्ता श्रीनिवासः सताङ्गतिः ।&#x9;035a&lt;br&gt;&#xA;अनिरुद्धः सुरानन्दो गोविन्दो गोविदाम्पतिः ॥&#x9;035c&lt;br&gt;&#xA;मरीचिर्दमनो हंसः सुपर्णो भुजगोत्तमः ।&#x9;036a&lt;br&gt;&#xA;हिरण्यनाभः सुतपाः पद्मनाभः प्रजापतिः ॥&#x9;036c&lt;br&gt;&#xA;अमृत्युः सर्वदृक्सिंहः सन्धाता सन्धिमान्स्थिरः ।&#x9;037a&lt;br&gt;&#xA;अजो दुर्मर्षणः शास्ता विश्रुतात्मा सुरारिहा ॥&#x9;037c&lt;br&gt;&#xA;गुरुर्गरुतमो धाम सत्यः सत्यपराक्रमः ।&#x9;038a&lt;br&gt;&#xA;निमिषोऽनिमिषः स्रग्वी वाचस्पतिरुदारधीः ॥&#x9;038c&lt;br&gt;&#xA;अग्रणीर्ग्रामणीः श्रीमान्न्यायो नेता समीरणः ।&#x9;039a&lt;br&gt;&#xA;सहस्रमूर्धा विश्वात्मा सहस्राक्षः सहस्रपात् ॥&#x9;039c&lt;br&gt;&#xA;आवर्तनो निवृत्तात्मा संवृतः सम्प्रमर्दनः ।&#x9;040a&lt;br&gt;&#xA;अहः संवर्तको वह्निरनिलो धरणीधरः ॥&#x9;040c&lt;br&gt;&#xA;सुप्रसादः प्रसन्नात्मा विश्वदृग्विश्वभुग्विभुः ।&#x9;041a&lt;br&gt;&#xA;सत्कर्ता सत्कृतिः साधुर्जह्नुर्नारायणो नरः ॥&#x9;041c&lt;br&gt;&#xA;असङ्ख्येयोप्रमेयात्मा विशिष्टः शिष्टकृच्छुचिः ।&#x9;042a&lt;br&gt;&#xA;सिद्धार्थः सिद्धसङ्कल्पः सिद्धिदः सिद्धिसाधनः ॥&#x9;042c&lt;br&gt;&#xA;वृषाहिर्वृषभो विष्णुर्वृषपर्वा वृषोदरः ।&#x9;043a&lt;br&gt;&#xA;वर्धनो वर्धमानश्च विविक्तः श्रुतिसागरः ॥&#x9;043c&lt;br&gt;&#xA;सुभुजो दुर्धरो वाग्मी महेन्द्रो वसुदो वसुः ।&#x9;044a&lt;br&gt;&#xA;नैकरूपो बृहद्रूपः शिपिविष्टः प्रकाशनः ॥&#x9;044c&lt;br&gt;&#xA;ओजस्तेजोद्युतिधरः प्रकाशात्मा प्रतापनः ।&#x9;045a&lt;br&gt;&#xA;ऋद्धः स्पृष्टाक्षरो मन्त्रश्चन्द्रांशुर्भास्करद्युतिः ॥&#x9;045c&lt;br&gt;&#xA;अमृतांशूद्भवो भानुः शशबिन्दुः सुरेश्वरः ।&#x9;046a&lt;br&gt;&#xA;औषधं जगतः सेतुः सत्यधर्मपराक्रमः ॥&#x9;046c&lt;br&gt;&#xA;भूतभव्यभवन्नाथः पवनः पावनोऽनलः ।&#x9;047a&lt;br&gt;&#xA;कामहा कामकृत्कान्तः कामः कामप्रदः प्रभुः ॥&#x9;047c&lt;br&gt;&#xA;युगादिकृद्युगावर्तो नैकमायो महाशनः ।&#x9;048a&lt;br&gt;&#xA;अदृश्यो व्यक्तरूपश्च सहस्रजिदनन्तजित् ॥&#x9;048c&lt;br&gt;&#xA;इष्टो विशिष्टः शिष्टेष्ट शिखण्डी नहुषो वृषः ।&#x9;049a&lt;br&gt;&#xA;क्रोधहा क्रोधकृत्कर्ता विश्वबाहुर्महीधरः ॥&#x9;049c&lt;br&gt;&#xA;अच्युतः प्रथितः प्राणः प्राणदो वासवानुजः ।&#x9;050a&lt;br&gt;&#xA;अपान्निधिरधिष्ठानमप्रमत्तः प्रतिष्ठितः ॥&#x9;050c&lt;br&gt;&#xA;स्कन्दः स्कन्दधरो धुर्यो वरदो वायुवाहनः ।&#x9;051a&lt;br&gt;&#xA;वासुदेवो बृहद्भानुरादिदेवः पुरन्दरः ॥&#x9;051c&lt;br&gt;&#xA;अशोकस्तारणस्तारः शूरः शौरिर्जनेश्वरः ।&#x9;052a&lt;br&gt;&#xA;अनुकूलः शतावर्तः पद्मी पद्मनिभेक्षणः ॥&#x9;052c&lt;br&gt;&#xA;पद्मनाभोऽरविन्दाक्षः पद्मगर्भः शरीरभृत् ।&#x9;053a&lt;br&gt;&#xA;महर्द्धिर्ऋद्धो वृद्धात्मा महाक्षो गरुडध्वक्षः ॥&#x9;053c&lt;br&gt;&#xA;अतुलः शरभो भीमः समयज्ञो हविर्हरिः ।&#x9;054a&lt;br&gt;&#xA;सर्वलक्षणलक्षण्यो लक्ष्मीवान्समितिञ्जयः ॥&#x9;054c&lt;br&gt;&#xA;विक्षरो रोहितो मार्गो हेतुर्दामोदरः सहः ।&#x9;055a&lt;br&gt;&#xA;महीधरो महाभागो वेगवानमिताशनः ॥&#x9;055c&lt;br&gt;&#xA;उद्भवः क्षोभणो देवः श्रीगर्भः परमेश्वरः ।&#x9;056a&lt;br&gt;&#xA;करणं कारणं कर्ता विकर्ता गहनो गुहः ॥&#x9;056c&lt;br&gt;&#xA;व्यवसायो व्यवस्थानः संस्थानः स्थानदो ध्रुवः ।&#x9;057a&lt;br&gt;&#xA;परर्द्धिः परमस्पष्टस्तुष्टः पुष्टः शुभेक्षणः ॥&#x9;057c&lt;br&gt;&#xA;रामो विरामो विरजो मार्गो नेयो नयोऽनयः ।&#x9;058a&lt;br&gt;&#xA;वीरः शक्तिमतांश्रेष्ठो धर्मो धर्मविदुत्तमः ॥&#x9;058c&lt;br&gt;&#xA;वैकुण्ठः पुरुषः प्राणः प्राणदः प्रणवः पृथुः ।&#x9;059a&lt;br&gt;&#xA;हिरण्यगर्भः शत्रुघ्नो व्याप्तो वायुरधोक्षजः ॥&#x9;059c&lt;br&gt;&#xA;ऋतुः सुदर्शनः कालः परमेष्ठी परिग्रहः ।&#x9;060a&lt;br&gt;&#xA;उग्रः संवत्सरो दक्षो विश्रामो विश्वदक्षिणः ॥&#x9;060c&lt;br&gt;&#xA;विस्तारः स्थावरः स्थाणुः प्रमाणं बीजमव्ययम् ।&#x9;061a&lt;br&gt;&#xA;अर्थोऽनर्थो महाकोशो महाभोगो महाधनः ॥&#x9;061c&lt;br&gt;&#xA;अनिर्विण्णः स्थविष्ठो भूर्धर्मयूपो महामखः ।&#x9;062a&lt;br&gt;&#xA;नक्षत्रनेमिर्नक्षत्री क्षमः क्षामः समीहनः ॥&#x9;062c&lt;br&gt;&#xA;यज्ञ इज्यो महेज्यश्च क्रतुः सत्रं सताङ्गतिः ।&#x9;063a&lt;br&gt;&#xA;सर्वदर्शी विमुक्तात्मा सर्वज्ञो ज्ञानमुत्तमम् ॥&#x9;063c&lt;br&gt;&#xA;सुव्रतः सुमुखः सूक्ष्मः सुघोषः सुखदः सुहृत् ।&#x9;064a&lt;br&gt;&#xA;मनोहरो जितक्रोधो वीरबाहुर्विदारणः ॥&#x9;064c&lt;br&gt;&#xA;स्वापनः स्ववशो व्यापी नैकात्मा नैककर्मकृत् ।&#x9;065a&lt;br&gt;&#xA;वत्सरो वत्सलो वत्सी रत्नगर्भो धनेश्वरः ॥&#x9;065c&lt;br&gt;&#xA;धर्मगुब्धर्मकृद्धर्मी सदसत्क्षरमक्षरम् ।&#x9;066a&lt;br&gt;&#xA;अविज्ञाता सहस्रांशुर्विधाता कृतलक्षणः ॥&#x9;066c&lt;br&gt;&#xA;गभस्तिनेमिः सत्वस्थः सिंहो भूतमहेश्वरः ।&#x9;067a&lt;br&gt;&#xA;आदिदेवो महादेवो देवेशो देवभृद्गुरुः ॥&#x9;067c&lt;br&gt;&#xA;उत्तरो गोपतिर्गोप्ता ज्ञानगम्यः पुरातनः ।&#x9;068a&lt;br&gt;&#xA;शरीरी भूतभृद्भोक्ता कपीन्द्रो भूरिदक्षिणः ॥&#x9;068c&lt;br&gt;&#xA;सोमपोऽमृतपः सोमः पुरुजित्पुरुसत्तमः ।&#x9;069a&lt;br&gt;&#xA;विनयोज्यः सत्यसन्धो दाशार्हः सात्वताम्पतिः ॥&#x9;069c&lt;br&gt;&#xA;जीवो विनयिता साक्षी मुकुन्दोऽमितविक्रमः ।&#x9;070a&lt;br&gt;&#xA;अम्भोनिधिरनन्तात्मा महोदधिशयोऽन्तकः ॥&#x9;070c&lt;br&gt;&#xA;अजो महार्हः स्वाभाव्यो जितामित्रः प्रमोदनः ।&#x9;071a&lt;br&gt;&#xA;आनन्दो नन्दनो नन्दः सत्यधर्मा त्रिविक्रमः ॥&#x9;071c&lt;br&gt;&#xA;महर्षिः कपिलाचार्य कृतज्ञो मेदिनीपतिः ।&#x9;072a&lt;br&gt;&#xA;त्रिपदस्त्रिदशाध्यक्षो महाशृङ्गः कृतान्तकृत् ॥&#x9;072c&lt;br&gt;&#xA;महावराहो गोविन्दः सुषेणः कनकाङ्गदी ।&#x9;073a&lt;br&gt;&#xA;गुह्यो गभीरो गहनो गुप्तश्चक्रगदाधरः ॥&#x9;073c&lt;br&gt;&#xA;वेधाः स्वाङ्गोऽजितः कृष्णो दृढः सङ्कर्षणोच्युतः ।&#x9;074a&lt;br&gt;&#xA;वरुणो वारुणो वृक्षः पुष्कराक्षो महामनाः ॥&#x9;074c&lt;br&gt;&#xA;भगवान्भगहा नन्दी वनमाली हलायुधः ।&#x9;075a&lt;br&gt;&#xA;आदित्यो ज्योतिरादित्यः सहिष्णुर्गतिसत्तमः ॥&#x9;075c&lt;br&gt;&#xA;सुधन्वा खण्डपरशुर्दारुणो द्रविणप्रदः ।&#x9;076a&lt;br&gt;&#xA;दिवस्पृक्सर्वदृग्व्यासो वाचस्पतिरयोनिजः ॥&#x9;076c&lt;br&gt;&#xA;त्रिसामा सामगः साम निर्वाणं भेषजं भिषक् ।&#x9;077a&lt;br&gt;&#xA;सन्न्यासकृच्छमः शान्तो निष्ठा शान्तिः परायणम् ॥&#x9;077c&lt;br&gt;&#xA;शुभाङ्गः शान्तिदः स्रष्टा कुमुदः कुवलेशयः ।&#x9;078a&lt;br&gt;&#xA;गोहितो गोपतिर्गोप्ता वृषभाक्षो वृषप्रियः ॥&#x9;078c&lt;br&gt;&#xA;अनिवर्ती निवृत्तात्मा सङ्क्षेप्ता क्षेमकृच्छिवः ।&#x9;079a&lt;br&gt;&#xA;श्रीवत्सवक्षाः श्रीवासः श्रीपतिः श्रीमतांवरः ॥&#x9;079c&lt;br&gt;&#xA;श्रीदः श्रीशः श्रीनिवासः श्रीनिधिः श्रीविभावनः ।&#x9;080a&lt;br&gt;&#xA;श्रीधरः श्रीकरः श्रेयः श्रीमाल्ँलोकत्रयाश्रयः ॥&#x9;080c&lt;br&gt;&#xA;स्वक्षः स्वङ्गः शतानन्दो नन्दिर्ज्योतिर्गणेश्वरः ।&#x9;081a&lt;br&gt;&#xA;विजितात्मा विधेयात्मा सत्कीर्तिश्छिन्नसंशयः ॥&#x9;081c&lt;br&gt;&#xA;उदीर्णः सर्वतश्चक्षुरनीशः शाश्वतः स्थिरः ।&#x9;082a&lt;br&gt;&#xA;भूशयो भूषणो भूतिर्विशोकः शोकनाशनः ॥&#x9;082c&lt;br&gt;&#xA;अर्चिष्मानर्चितः कुम्भो विशुद्धात्मा विशोधनः ।&#x9;083a&lt;br&gt;&#xA;अनिरुद्धोऽप्रतिरथः प्रद्युम्नोऽमितविक्रमः ॥&#x9;083c&lt;br&gt;&#xA;कालनेमिनिहा वीरः शौरिः सूरजनेश्वरः ।&#x9;084a&lt;br&gt;&#xA;त्रिलोकात्मा त्रिलोकेशः केशवः केशिहा हरिः ॥&#x9;084c&lt;br&gt;&#xA;कामदेवः कामपालः कामी कान्तः कृतागमः ।&#x9;085a&lt;br&gt;&#xA;अनिर्देश्यवपुर्विष्णुर्वीरोऽनन्तो धनञ्जयः ॥&#x9;085c&lt;br&gt;&#xA;ब्रह्मण्यो ब्रह्मकृद्ब्रह्मा ब्रह्म ब्रह्मविवर्धनः ।&#x9;086a&lt;br&gt;&#xA;ब्रह्मविद्ब्राह्मणो ब्रह्मी ब्रह्मज्ञो ब्राह्मणप्रियः ॥&#x9;086c&lt;br&gt;&#xA;महाक्रमो महाकर्मा महातेजा महोरगः ।&#x9;087a&lt;br&gt;&#xA;महाक्रतुर्महायज्वा महायज्ञो महाहविः ॥&#x9;087c&lt;br&gt;&#xA;स्तव्यः स्तवप्रियः स्तोत्रं स्तुतिःस्तोता रणप्रियः ।&#x9;088a&lt;br&gt;&#xA;पूर्णः पूरयिता पुण्यः पुण्यकीर्तिरनामयः ॥&#x9;088c&lt;br&gt;&#xA;मनोजवस्तीर्थकरो वसुरेता वसुप्रदः ।&#x9;089a&lt;br&gt;&#xA;वसुप्रदो वासुदेवो वसुर्वसुमना हविः ॥&#x9;089c&lt;br&gt;&#xA;सद्गतिः सत्कृतिः सत्ता सद्भूतिः सत्परायणः ।&#x9;090a&lt;br&gt;&#xA;शूरसेनो यदुश्रेष्ठः सन्निवासः सुयामुनः ॥&#x9;090c&lt;br&gt;&#xA;भूतावासो वासुदेवः सर्वासुनिलयोऽनलः ।&#x9;091a&lt;br&gt;&#xA;दर्पहा दर्पहो दृप्तो दुर्धरोऽद्धाऽपराजितः ॥&#x9;091c&lt;br&gt;&#xA;विश्वमूर्तिर्महमूर्तिर्दीप्तमूर्तिरमूर्तिमान् ।&#x9;092a&lt;br&gt;&#xA;अनेकमूर्तिरव्यक्तः शतमूर्तिः शताननः ॥&#x9;092c&lt;br&gt;&#xA;एको नैकः सवः कः किं यत्तत्पदमनुत्तमम् ।&#x9;093a&lt;br&gt;&#xA;लोकबन्धुर्लोकनाथो माधवो भक्तवत्सलः ॥&#x9;093c&lt;br&gt;&#xA;सुवर्णवर्णो हेमाङ्गो वराङ्गश्चन्दनाङ्गदी ।&#x9;094a&lt;br&gt;&#xA;वीरहा विषमः शून्यो घृताशीरचलश्चलः ॥&#x9;094c&lt;br&gt;&#xA;अमानी मानदो मान्यो लोकस्वामी त्रिलोकधृत् ।&#x9;095a&lt;br&gt;&#xA;सुमेधा मेधजो धन्यः सत्यमेधा धराधरः ॥&#x9;095c&lt;br&gt;&#xA;तेजो वृषो द्युतिधरः सर्वशस्त्रभृतांवरः ।&#x9;096a&lt;br&gt;&#xA;प्रग्रहो निग्रहो व्यग्रो नैकशृङ्गो गदाग्रजः ॥&#x9;096c&lt;br&gt;&#xA;चतुर्मूर्तिश्चतुर्बाहुश्चतुर्व्यूहश्चतुर्गतिः ।&#x9;097a&lt;br&gt;&#xA;चतुरात्मा चतुर्भावश्चतुर्वदविदेकपात् ॥&#x9;097c&lt;br&gt;&#xA;समावर्तो निवृत्तात्मा दुर्जयो दुरतिक्रमः ।&#x9;098a&lt;br&gt;&#xA;दुर्लभो दुर्गमो दुर्गो दुरावासो दुरारिहा ॥&#x9;098c&lt;br&gt;&#xA;शुभाङ्गो लोकसारङ्गः सुतन्तुस्तन्तुवर्धनः ।&#x9;099a&lt;br&gt;&#xA;इन्द्रकर्मा महाकर्मा कृतकर्मा कृतागमः ॥&#x9;099c&lt;br&gt;&#xA;उद्भवः सुन्दरः सुन्दो रत्ननाभः सुलोचनः ।&#x9;100a&lt;br&gt;&#xA;अर्को वाजसनः शृङ्गी जयन्तः सर्वविज्जयी ॥&#x9;100c&lt;br&gt;&#xA;सुवर्णबिन्दुरक्षोभ्यः सर्ववागीश्वरेश्वरः ।&#x9;101a&lt;br&gt;&#xA;महाह्रदो महागर्तो महाभूतो महानिधिः ॥&#x9;101c&lt;br&gt;&#xA;कुमुदः कुन्दरः कुन्दः पर्जन्यः पवनोऽनिलः ।&#x9;102a&lt;br&gt;&#xA;अमृतांशोऽमृतवपुः सर्वज्ञः सर्वतोमुखः ॥&#x9;102c&lt;br&gt;&#xA;सुलभः सुव्रतः सिद्धः शत्रुजिच्छत्रुतापनः ।&#x9;103a&lt;br&gt;&#xA;न्यग्रोधोदुम्बरोश्वत्थश्चाणूरान्ध्रनिषूदनः ॥&#x9;103c&lt;br&gt;&#xA;सहस्रार्चिः सप्तजिह्वः सप्तैधाः सप्तवाहनः ।&#x9;104a&lt;br&gt;&#xA;अमूर्तिरनघोऽचिन्त्यो भयकृद्भयनाशनः ॥&#x9;104c&lt;br&gt;&#xA;अणुर्बृहत्कृशः स्थूलो गुणभृन्नर्गुणो महान् ।&#x9;105a&lt;br&gt;&#xA;अधृतः स्वधृतः स्वास्थ्यः प्राग्वंशो वंशवर्धनः ॥&#x9;105c&lt;br&gt;&#xA;भारभृत्कथितो योगी योगीशः सर्वकामदः ।&#x9;106a&lt;br&gt;&#xA;आश्रमः श्रमणः क्षामः सुपर्णो वायुवाहनः ॥&#x9;106c&lt;br&gt;&#xA;धनुर्धरो धनुर्वेदो दण्डो दमयिता दमः ।&#x9;107a&lt;br&gt;&#xA;अपराजितः सर्वसहो नियन्ता नियमो यमः ॥&#x9;107c&lt;br&gt;&#xA;सत्ववान्सात्विकः सत्यः सत्यधर्मपरायणः ।&#x9;108a&lt;br&gt;&#xA;अभिप्रायः प्रियार्होऽर्हः प्रियकृत्प्रीतिवर्धनः ॥&#x9;108c&lt;br&gt;&#xA;विहायसगतिर्ज्योतिः सुरुचिर्हुतभुग्विभुः ।&#x9;109a&lt;br&gt;&#xA;रविर्विरोचनः सूर्यः सविता रविलोचनः ॥&#x9;109c&lt;br&gt;&#xA;अन्तो हुतभुग्भोक्ता सुखदो नैकदोऽग्रजः ।&#x9;110a&lt;br&gt;&#xA;अनिर्विण्णः सदामर्षी लोकाधिष्ठानमद्भुतः ॥&#x9;110c&lt;br&gt;&#xA;सनात्सनातनतमः कपिलः कपिरप्ययः ।&#x9;111a&lt;br&gt;&#xA;स्वस्तिदः स्वस्तिकृत्स्वस्ति स्वस्तिभुक् स्वस्तिदक्षिणः ॥&#x9;111c&lt;br&gt;&#xA;अरौद्रः कुण्डली चक्री विक्रम्यूर्जितशासनः ।&#x9;112a&lt;br&gt;&#xA;शब्दातिगः शब्दसहः शिशिरः शर्वरीकरः ॥&#x9;112c&lt;br&gt;&#xA;अक्रूरः पेशलो दक्षो दक्षिणः क्षमिणांवरः ।&#x9;113a&lt;br&gt;&#xA;विद्वत्तमो वीतभयः पुण्यश्रवणकीर्तनः ॥&#x9;113c&lt;br&gt;&#xA;उत्तारणो दुष्कृतिहा पुण्यो दुःखप्ननाशनः ।&#x9;114a&lt;br&gt;&#xA;वीरहा रक्षणः सन्तो जीवनः पर्यवस्थितः ॥&#x9;114c&lt;br&gt;&#xA;अनन्तरूपोऽनन्तश्रीर्जितमन्युर्भयापहः ।&#x9;115a&lt;br&gt;&#xA;चतुरस्रो गभीरात्मा विदिशो व्यादिशो दिशः ॥&#x9;115c&lt;br&gt;&#xA;अनादिर्भूर्भुवो लक्ष्मीः सुवीरो रुचिराङ्गदः ।&#x9;116a&lt;br&gt;&#xA;जननो जनजन्मादिर्भीमो भीमपराक्रमः ॥&#x9;116c&lt;br&gt;&#xA;आधारनिलयो धाता पुष्पहासः प्रजागरः ।&#x9;117a&lt;br&gt;&#xA;ऊर्ध्वगः सत्पथाचारः प्राणदः प्रणवः पणः ॥&#x9;117c&lt;br&gt;&#xA;प्रमाणं प्राणनिलयः प्राणभृत्प्राणजीवनः ।&#x9;118a&lt;br&gt;&#xA;तत्त्वं तत्त्वविदेकात्मा जन्ममृत्युजरातिगः ॥&#x9;118c&lt;br&gt;&#xA;भूर्भुवःस्वस्तरुस्तारः सविता प्रपितामहः ।&#x9;119a&lt;br&gt;&#xA;यज्ञो यज्ञपतिर्यज्वा यज्ञाङ्गो यज्ञवाहनः ॥&#x9;119c&lt;br&gt;&#xA;यज्ञभृद्यज्ञकृद्यज्ञी यज्ञभुग्यज्ञसाधनः ।&#x9;120a&lt;br&gt;&#xA;यज्ञान्तकृद्यज्ञगुह्यमन्नमन्नाद एव च ॥&#x9;120c&lt;br&gt;&#xA;आत्मयोनिः स्वयञ्जातो वैखानः सामगायनः ।&#x9;121a&lt;br&gt;&#xA;देवकीनन्दनः स्रष्टा क्षितीशः पापनाशनः ॥&#x9;121c&lt;br&gt;&#xA;शङ्खभृन्नन्दकी चक्री शार्ङ्गधन्वा गदाधरः ।&#x9;122a&lt;br&gt;&#xA;रथाङ्गपाणिरक्षोभ्यः सर्वप्रहरणायुधः ।&#x9;122c&lt;br&gt;&#xA;सर्वप्रहारणायुध ओन्नम इति ॥&#x9;122e&lt;br&gt;&#xA;इतीदं कीर्तनीयस्यि केशवस्य महात्मनः ।&#x9;123a&lt;br&gt;&#xA;नाम्नां सहस्रं दिव्यानामशेषेण प्रकीर्तितम् ॥&#x9;123c&lt;br&gt;&#xA;य इदं शृणुयान्नित्यं यश्चापि परिकीर्तयेत् ।&#x9;124a&lt;br&gt;&#xA;नाशुभं प्राप्नुयात्किञ्चित्सोमुत्रेह च मानवः ॥&#x9;124c&lt;br&gt;&#xA;वेदान्तगो ब्राह्मणः स्यात्क्षत्रियो विजयी भवेत् ।&#x9;125a&lt;br&gt;&#xA;वैश्यो धनसमृद्धः स्याच्छूद्रः सुखमवाप्नुयात् ॥&#x9;125c&lt;br&gt;&#xA;धर्मार्थी प्राप्नुयाद्धर्ममर्थार्थी चार्थमाप्नुयात् ।&#x9;126a&lt;br&gt;&#xA;कामानवाप्नुयात्कामी प्रजार्थी प्राप्नुयात्प्रजाम् ॥&#x9;126c&lt;br&gt;&#xA;भक्तिमान्यः सदोत्थाय शुचिस्तद्गतमानसः ।&#x9;127a&lt;br&gt;&#xA;सहस्रं वासुदेवस्य नाम्नातेमत्प्रकीर्तयेत् ॥&#x9;127c&lt;br&gt;&#xA;यशः प्राप्नोति विपुलं ज्ञातिप्राधान्यमेव च ।&#x9;128a&lt;br&gt;&#xA;अचलां श्रियमाप्नोति श्रेयः प्राप्नोत्यनुत्तमम् ॥&#x9;128c&lt;br&gt;&#xA;न भयं क्वचिदाप्नोति वीर्यं तेजश्च विन्दति ।&#x9;129a&lt;br&gt;&#xA;भवत्यरोगो द्युतिमान्बलरूपगुणान्वितः ॥&#x9;129c&lt;br&gt;&#xA;रोगार्तो मुच्यते रोगाद्बद्धो मुच्येत बन्धनात् ।&#x9;130a&lt;br&gt;&#xA;भयान्मुच्येत भीतस्तु मुच्येदापन्न आपदः ॥&#x9;130c&lt;br&gt;&#xA;दुर्गाण्यतितरत्याशु पुरुषः पुरुषोत्तमम् ।&#x9;131a&lt;br&gt;&#xA;स्तुवन्नामसहस्रेण नित्यं भक्तिसमन्वितः ॥&#x9;131c&lt;br&gt;&#xA;वासुदेवाश्रयो मर्त्यो वासुदेवपरायणः ।&#x9;132a&lt;br&gt;&#xA;सर्वपापविशुद्धात्मा याति ब्रह्म सनातनम् ॥&#x9;132c&lt;br&gt;&#xA;न वासुदेवभक्तानामशुभं विद्यते क्वचित् ।&#x9;133a&lt;br&gt;&#xA;जन्ममृत्युजराव्याधिभयं नैवोपजायते ॥&#x9;133c&lt;br&gt;&#xA;इमं स्तवमधीयानः श्रद्धाभक्तिसमन्वितः ।&#x9;134a&lt;br&gt;&#xA;युज्येतात्मसुखक्षान्तिश्रीधृतिस्मृतिकीर्तिभिः ॥&#x9;134c&lt;br&gt;&#xA;न क्रोधो न च मात्सर्यं न लोभो नाशुभा मतिः ।&#x9;135a&lt;br&gt;&#xA;भन्ति कृतपुण्यानां भक्तानां पुरुषोत्तमे ॥&#x9;135c&lt;br&gt;&#xA;द्यौः सचन्द्रार्कनक्षत्रा खं दिशो भूर्महोदधिः ।&#x9;136a&lt;br&gt;&#xA;वासुदेवस्य वीर्येण विधृतानि महात्मनः ॥&#x9;136c&lt;br&gt;&#xA;ससुरासुरगन्धर्वं सयक्षोरगराक्षसम् ।&#x9;137a&lt;br&gt;&#xA;जगद्वशे वर्ततेदं कृष्णस्य सचराचरम् ॥&#x9;137c&lt;br&gt;&#xA;इन्द्रियाणि मनो बुद्धिः सत्वं तेजो बलं धृतिः ।&#x9;138a&lt;br&gt;&#xA;वासुदेवात्मकान्याहुः क्षेत्रं क्षेत्रज्ञ एव च ॥&#x9;138c&lt;br&gt;&#xA;सर्वागमानामाचारः प्रथमं परिकल्प्यते ।&#x9;139a&lt;br&gt;&#xA;आचारप्रभवो धर्मो धर्मस्य प्रभुरच्युतः ॥&#x9;139c&lt;br&gt;&#xA;ऋषयः पितरो देवा महाभूतानि धातवः ।&#x9;140a&lt;br&gt;&#xA;जङ्गमाजङ्गमं चेदं जगन्नारयणोद्भवम् ॥&#x9;140c&lt;br&gt;&#xA;योगो ज्ञानं तथा साङ्ख्यं विद्याः शिल्पादिकर्म च ।&#x9;141a&lt;br&gt;&#xA;वेदाः शास्त्राणि विज्ञानमेतत्सर्वं जनार्दनात् ॥&#x9;141c&lt;br&gt;&#xA;एको विष्णुर्महद्भूतं पृथग्भूतान्यनेकशः ।&#x9;142a&lt;br&gt;&#xA;त्रींल्लोकान्व्याप्य भूतात्मा भुङ्क्ते विश्वभुगव्ययः ॥&#x9;142c&lt;br&gt;&#xA;इमं स्तवं भगवतो विष्णोर्व्यासेन कीर्तितम् ।&#x9;143a&lt;br&gt;&#xA;पठेद्य इच्छेत्पुरुषः श्रेयः प्राप्तुं सुखानि च ॥&#x9;143c&lt;br&gt;&#xA;विश्वेश्वरमजं देवं जगतः प्रभवाप्ययम् ।&#x9;144a&lt;br&gt;&#xA;भजन्ति ये पुष्कराक्षं न ते यान्ति पराभवम् ।&#x9;144c&lt;br&gt;&#xA;&#39;न ते यान्ति पराभवम् ओं नम इति ॥&#x9;144e&lt;br&gt;&#xA;अर्जुन उवाच ।&#x9;145&lt;br&gt;&#xA;पद्मपत्रविशालक्ष पद्मनाभ सुरोत्तम ।&#x9;145a&lt;br&gt;&#xA;भक्तानामनुरक्तानां त्राता भव जनार्दन ॥&#x9;145c&lt;br&gt;&#xA;भगवानुवाच ।&#x9;146&lt;br&gt;&#xA;यो मां नामसहस्रेण स्तोतुमिच्छति पाण्डव ।&#x9;146a&lt;br&gt;&#xA;सोहमेकेन श्लोकेन स्तुत एव न संशयः ।&#x9;146c&lt;br&gt;&#xA;स्तुत एव न संशय ओं नम इति ॥&#x9;146e&lt;br&gt;&#xA;वासनाद्वासुदेवः स्या वासितं ते जगत्त्रयम् ।&#x9;147a&lt;br&gt;&#xA;सर्वभूतनिवासोसि वासुदेव नमोस्तु ते ॥&#x9;147c&lt;br&gt;&#xA;नमोस्त्वनन्ताय सहस्रमूर्तयेसहस्रपादाक्षिशिरोरुबाहवे ।&#x9;148a&lt;br&gt;&#xA;सहस्रनाम्ने पुरुषाय शाश्वतेसहस्रकोटियुगधारिणे नमः ।&#x9;148c&lt;br&gt;&#xA;श्रीसहस्रकोटियुगधारिणे नम इति ॥&#39;&#x9;148e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/255/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/255/</guid>
      <description>&lt;p&gt;अध्यायः 255&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति एकादशरुद्रद्वादशादित्यादीनां वसिष्ठादिमहर्षीणां राजर्ष्यादीनां च पृथक्पृथङ्नामनिर्देशपूर्वकं तत्तन्नामकीर्तनादेः सावित्रीजपादेश्च महाफलहेतुत्वाभिधानम् ॥ 1 ॥&lt;/p&gt;&#xA;&lt;p&gt;युधिष्ठिर उवाच* ।&#x9;001&lt;br&gt;&#xA;पितामह महाप्राज्ञ सर्वशास्त्रविशारद ।&#x9;001a&lt;br&gt;&#xA;किं जप्यं जपतो नित्यं भवेद्धर्मफलं महत् ॥&#x9;001c&lt;br&gt;&#xA;प्रस्थाने वा प्रवेशे वा प्रवृत्ते वाऽपि कर्मणि ।&#x9;002a&lt;br&gt;&#xA;दैवे वा श्राद्धकाले वा किं जप्यं कर्मसाधनम् ॥&#x9;002c&lt;br&gt;&#xA;शान्तिकं पौष्टिकं रक्षा शत्रुघ्नं भयनाशनम् ।&#x9;003a&lt;br&gt;&#xA;जप्यं यद्ब्रह्म समितं तद्भवान्वक्तुमर्हति ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;व्यासप्रोक्तमिमं मन्त्रं शृणुष्वैकमना नृप ।&#x9;004a&lt;br&gt;&#xA;सावित्र्या विहितं दिव्यं सद्यः पावविमोचनम् ॥&#x9;004c&lt;br&gt;&#xA;शृणु मन्त्रविधिं कृत्स्नं प्रोच्यमानं मयाऽनघ ।&#x9;005a&lt;br&gt;&#xA;यं श्रुत्वा पाण्डवश्रेष्ठ सर्वपापैः प्रमुच्यते ॥&#x9;005c&lt;br&gt;&#xA;रात्रावहनि धर्मज्ञ जपन्पापैर्न लिप्यते ।&#x9;006a&lt;br&gt;&#xA;तत्तेऽहं सम्प्रवक्ष्यामि शृणुष्वैकमना नृप ॥&#x9;006c&lt;br&gt;&#xA;आयुष्मान्भवते चैव यं श्रुत्वा पार्थिवात्मज ।&#x9;007a&lt;br&gt;&#xA;पुरुषस्तु सुसिद्धार्थः प्रेत्य चेह च मोदते ॥&#x9;007c&lt;br&gt;&#xA;सेवितं सततं राजन्पुरा राजर्षिसत्तमैः ।&#x9;008a&lt;br&gt;&#xA;क्षत्रधर्मपैरर्नित्यं सत्यव्रतपरायणैः ॥&#x9;008c&lt;br&gt;&#xA;इदमाह्निकमव्यग्रं कुर्वद्भिर्नियतैः सदा ।&#x9;009a&lt;br&gt;&#xA;नृपैर्भरतशार्दूल प्राप्यते श्रीरनुत्तमा ॥&#x9;009c&lt;br&gt;&#xA;नमो वसिष्ठाय महाव्रताय पराशरं वेदनिधिं नमस्ते ।&#x9;010a&lt;br&gt;&#xA;नमोस्त्वनन्ताय महोरगाय नमोस्तु सिद्धेभ्य इहाक्षयेभ्यः ॥&#x9;010c&lt;br&gt;&#xA;नमोस्त्वृषिभ्यः परमं परेषां देवेषु देवं वरदं वराणाम् ।&#x9;011a&lt;br&gt;&#xA;सहस्रशीर्षाय नमः शिवाय सहस्रनामाय जनार्दनाय ॥&#x9;011c&lt;br&gt;&#xA;अजैकपादहिर्बुध्न्यः पिनाकी चापराजितः ।&#x9;012a&lt;br&gt;&#xA;ऋतश्च पितृरूपश्च त्र्यम्बकश्च महेश्वरः ॥&#x9;012c&lt;br&gt;&#xA;वृषाकपिश्च शम्भुश्च हवनोऽथेश्वरस्तथा ।&#x9;013a&lt;br&gt;&#xA;एकादशैते प्रथिता रुद्रास्त्रिभुवनेश्वराः ॥&#x9;013c&lt;br&gt;&#xA;शतमेतत्समाम्नातं शतरुद्रे महात्मनाम् ॥&#x9;014ac&lt;br&gt;&#xA;अंशो भगश्च मित्रश्च वरुणश्च जलेश्वरः ।&#x9;015a&lt;br&gt;&#xA;तथा धाताऽर्यमा चैव जयन्तो भास्करस्तथा ॥&#x9;015c&lt;br&gt;&#xA;त्वष्टा पूषा तथैवेन्द्रो द्वादशो विष्णुरुच्यते ।&#x9;016a&lt;br&gt;&#xA;इत्येते द्वादशादित्याः काश्यपेया इति श्रुतिः ॥&#x9;016c&lt;br&gt;&#xA;धरो ध्रुवश्च सोमश्च सावित्रोऽथानिलोऽनलः ।&#x9;017a&lt;br&gt;&#xA;प्रत्यूषश्च प्रभासश्च वसवोष्टौ प्रकीर्तिताः ॥&#x9;017c&lt;br&gt;&#xA;नासत्यश्चापि दस्रश्च स्मृतौ द्वावश्विनावपि ।&#x9;018a&lt;br&gt;&#xA;मार्तण्डस्यात्मजावेतौ सञ्ज्ञानासाविनिर्गतौ ॥&#x9;018c&lt;br&gt;&#xA;अतः परं प्रवक्ष्यामि लोकानां कर्मसाक्षिणः ।&#x9;019a&lt;br&gt;&#xA;अपि यज्ञस्य वेत्तारो दत्तस्य सुकृतस्य च ॥&#x9;019c&lt;br&gt;&#xA;अदृश्याः सर्वभूतेषु पश्यन्ति त्रिदशेश्वराः ।&#x9;020a&lt;br&gt;&#xA;शुभाशुभानि कर्माणि मृत्युः कालश्च सर्वशः ॥&#x9;020c&lt;br&gt;&#xA;विश्वेदेवाः पितृगणा मूर्तिमन्तस्तपोधनाः ।&#x9;021a&lt;br&gt;&#xA;मुनयश्चैव सिद्धाश्च तपोमोक्षपरायणाः ।&#x9;021c&lt;br&gt;&#xA;शुचिस्मिताः कीर्तयतां प्रयच्छन्ति शुभं नृणाम् ॥&#x9;021e&lt;br&gt;&#xA;प्रजापतिकृतानेतान्लोकान्दिव्येन तेजसा ।&#x9;022a&lt;br&gt;&#xA;वसन्ति सर्वलोकेषु प्रयताः सर्वकर्मसु ॥&#x9;022c&lt;br&gt;&#xA;प्राणानामीश्वरानेतान्कीर्तयन्प्रयतो नरः ।&#x9;023a&lt;br&gt;&#xA;धर्मार्थकामैर्विपुलैर्युज्यते सह नित्यशः ॥&#x9;023c&lt;br&gt;&#xA;लोकांश्च लभते पुण्यान्विश्वेश्वरकृताञ्शुभान् ।&#x9;024a&lt;br&gt;&#xA;एते देवास्त्रयस्त्रिंशत्सर्वभूतगणेश्वराः ॥&#x9;024c&lt;br&gt;&#xA;नन्दीश्वरो महाकायो ग्रामणीर्वृषभध्वजः ।&#x9;025a&lt;br&gt;&#xA;ईश्वराः सर्वलोकानां गणेश्वरविनायकाः ॥&#x9;025c&lt;br&gt;&#xA;सौम्या रौद्रा गणाश्चैव योगभूतगणास्तथा ।&#x9;026a&lt;br&gt;&#xA;ज्योतींषि सरितो व्योम सुपर्णः पतगेश्वरः ॥&#x9;026c&lt;br&gt;&#xA;पृथिव्यां तपसा सिद्धाः स्थावराश्च चराश्च ह ।&#x9;027a&lt;br&gt;&#xA;हिमवान्गिरयः सर्वे चत्वारश्च महार्णवाः ॥&#x9;027c&lt;br&gt;&#xA;भवस्यानुचराश्चैव हरतुल्यपराक्रमाः ।&#x9;028a&lt;br&gt;&#xA;विष्णुर्देवोथ जिष्णुश्च स्कन्दश्चाम्बिकया सह ॥&#x9;028c&lt;br&gt;&#xA;कीर्तयन्प्रयतः सर्वान्सर्वपापैः प्रमुच्यते ।&#x9;029a&lt;br&gt;&#xA;अत ऊर्ध्वं प्रवक्ष्यामि मानवानृषिसत्तमान् ॥&#x9;029c&lt;br&gt;&#xA;यवक्रीतश्च रैभ्यश्च अर्वावसुपरावसू ।&#x9;030a&lt;br&gt;&#xA;औशिजश्चैव कक्षीवान्बलश्चाङ्गिरसः सुतः ॥&#x9;030c&lt;br&gt;&#xA;ऋषिर्मेधातिथेः पुत्रः कण्वो बर्हिषदस्तथा ।&#x9;031a&lt;br&gt;&#xA;ब्रह्मतेजोमयाः सर्वे कीर्तिता लोकभावनाः ॥&#x9;031c&lt;br&gt;&#xA;लभन्ते हि शुभं सर्वे रुद्रानलवसुप्रभाः ।&#x9;032a&lt;br&gt;&#xA;भुवि कृत्वा शुभं कर्म मोदन्ते दिवि दैवतैः ॥&#x9;032c&lt;br&gt;&#xA;महेन्द्रगुरवः सप्त प्राचीं वै दिशमाश्रिताः ।&#x9;033a&lt;br&gt;&#xA;प्रयतः कीर्तयेदेताञ्शक्रलोके महीयते ॥&#x9;033c&lt;br&gt;&#xA;उन्मुचुः प्रमुचुश्चैव स्वस्त्यात्रेयश्च वीर्यवान् ।&#x9;034a&lt;br&gt;&#xA;दृढव्यश्चोर्ध्वबाहुश्च तृणसोमाङ्गिरास्तथा ॥&#x9;034c&lt;br&gt;&#xA;मित्रावरुणयोः पुत्रस्तथाऽगस्त्यः प्रतापवान् ।&#x9;035a&lt;br&gt;&#xA;धर्मराजर्त्विजः सप्त दक्षिणां दिशमाश्रिताः ॥&#x9;035c&lt;br&gt;&#xA;दृढेयुश्च ऋतेयुश्च परिव्याधश्च कीर्तिमान् ।&#x9;036a&lt;br&gt;&#xA;एकतश्च द्वितश्चैव त्रितश्चादित्यसन्निभाः ॥&#x9;036c&lt;br&gt;&#xA;अत्रेः पुत्रश्च धर्मात्मा ऋषिः सारस्वतस्तथा ।&#x9;037a&lt;br&gt;&#xA;वरुणस्यर्त्विजः सप्त पश्चिमां दिशमाश्रिताः ॥&#x9;037c&lt;br&gt;&#xA;अत्रिर्वसिष्ठो भगवान्कश्यपश्च महानृषिः ।&#x9;038a&lt;br&gt;&#xA;गौतमश्च भरद्वाजो विश्वामित्रोथ कौशिकः ॥&#x9;038c&lt;br&gt;&#xA;ऋचीकतनयश्चोग्रो जमदग्निः प्रतापवान् ।&#x9;039a&lt;br&gt;&#xA;धनेश्वरस्य गुरवः सप्तैते उत्तराश्रिताः ॥&#x9;039c&lt;br&gt;&#xA;अपरे मुनयः सप्त दिक्षु सर्वास्वधिष्ठिताः ।&#x9;040a&lt;br&gt;&#xA;कीर्तिस्वस्तिकरा नॄणां कीर्तिता लोकभावनाः ॥&#x9;040c&lt;br&gt;&#xA;धर्मः कामश्च कालश्च वसुर्वासुकिरेव च ।&#x9;041a&lt;br&gt;&#xA;अनन्तः कपिलश्चैव सप्तैते धरणीधराः ॥&#x9;041c&lt;br&gt;&#xA;रामो व्यासस्तथा द्रौणिरश्वत्थामा च लोमशः ।&#x9;042a&lt;br&gt;&#xA;इत्येते मुनयो दिव्या एकैकः सप्तसप्तधा ॥&#x9;042c&lt;br&gt;&#xA;शान्तिस्वस्तिकरा लोके दिशाम्पालाः प्रकीर्तिताः ।&#x9;043a&lt;br&gt;&#xA;यस्यांयस्यां दिशि ह्येते तन्मुखः शरणं व्रजेत् ॥&#x9;043c&lt;br&gt;&#xA;स्रष्टारः सर्वभूतानां कीर्तिता लोकपावनाः ।&#x9;044a&lt;br&gt;&#xA;संवर्तो मेरुसावर्णो मार्कण्डेयश्च धार्मिकः ॥&#x9;044c&lt;br&gt;&#xA;साङ्ख्ययोगौ नारदश्च दुर्वासाश्च महानृषिः ।&#x9;045a&lt;br&gt;&#xA;अत्यन्ततपसो दान्तास्त्रिषु लोकेषु विश्रुताः ॥&#x9;045c&lt;br&gt;&#xA;अपरे रुद्रसङ्काशाः कीर्तिता ब्रह्मलौकिकाः ।&#x9;046a&lt;br&gt;&#xA;अपुत्रो लभते पुत्रं दरिद्रो लभते धनम् ॥&#x9;046c&lt;br&gt;&#xA;तथा धर्मार्थकामेषु सिद्धिं च लभते नरः ।&#x9;047a&lt;br&gt;&#xA;पृथुं वैन्यं नृपवरं पृथ्वी यस्याभवत्सुता ॥&#x9;047c&lt;br&gt;&#xA;प्रजापतिं सार्वभौमं कीर्तयेद्वसुधाधिपम् ।&#x9;048a&lt;br&gt;&#xA;आदित्यवंशप्रभवं महेन्द्रसमविक्रमम् ॥&#x9;048c&lt;br&gt;&#xA;पुरूरवसमैलं च त्रिषु लोकेषु विश्रुतम् ।&#x9;049a&lt;br&gt;&#xA;बुधस्य दयितं पुत्रं कीर्तयेद्वसुधाधिपम् ॥&#x9;049c&lt;br&gt;&#xA;त्रिलोकविश्रुतं वीरं भरतं च प्रकीर्तयेत् ।&#x9;050a&lt;br&gt;&#xA;गवामयेन यज्ञेन येनेष्टं वै कृते युगे ॥&#x9;050c&lt;br&gt;&#xA;रन्तिदेवं महादेवं कीर्तयेत्परमद्युतिम् ।&#x9;051a&lt;br&gt;&#xA;विश्वजित्तपसोपेतं लक्षण्यं लोकपूजितम् ॥&#x9;051c&lt;br&gt;&#xA;तथा श्वेतं च राजर्षिं कीर्तयेत्परमुद्यतिम् ।&#x9;052a&lt;br&gt;&#xA;सगरस्यात्मजा येन प्लावितास्तारितास्तथा ॥&#x9;052c&lt;br&gt;&#xA;हुताशनसमानेतान्महारूपान्महौजसः ।&#x9;053a&lt;br&gt;&#xA;उग्रकायान्महासत्वान्कीर्तयेत्कीर्तिवर्धनान् ॥&#x9;053c&lt;br&gt;&#xA;देवानृषिगणांश्चैव नृपांश्च जगतीश्वरान् ।&#x9;054a&lt;br&gt;&#xA;साङ्ख्यं योगं च परमं हव्यं कव्यं तथैव च ॥&#x9;054c&lt;br&gt;&#xA;कीर्तितं परमं ब्रह्म सर्वश्रुतिपरायणम् ।&#x9;055a&lt;br&gt;&#xA;मङ्गल्यं सर्वभूतानां पवित्रं बहु कीर्तितम् ॥&#x9;055c&lt;br&gt;&#xA;व्याधिप्रशमनं श्रेष्ठं पौष्टिकं सर्वकर्मणाम् ।&#x9;056a&lt;br&gt;&#xA;प्रयतः कीर्तयेच्चैतान्कल्यं सायं च भारत ॥&#x9;056c&lt;br&gt;&#xA;एते वै यान्ति वर्षन्ति भान्ति वान्ति सृजन्ति च ।&#x9;057a&lt;br&gt;&#xA;एते विनायकाः श्रेष्ठा दक्षाः क्षान्ता जितेन्द्रियाः ॥&#x9;057c&lt;br&gt;&#xA;नराणामशुभं सर्वे व्यपोहन्ति प्रकीर्तिताः ।&#x9;058a&lt;br&gt;&#xA;साक्षिभूता महात्मानः पापस्य सुकृतस्य च ॥&#x9;058c&lt;br&gt;&#xA;एतान्वै कल्यमुत्थाय कीर्तयञ्शुभमश्नुते ।&#x9;059a&lt;br&gt;&#xA;नाग्निचोरभयं तस्य न मार्गप्रतिरोधनम् ॥&#x9;059c&lt;br&gt;&#xA;एतान्कीर्तयतां नित्यं दुःस्वप्नो नश्यते नृणाम् ।&#x9;060a&lt;br&gt;&#xA;मुच्यते सर्वपापेभ्यः स्वस्तिमांश्च गृहान्व्रजेत् ॥&#x9;060c&lt;br&gt;&#xA;दीक्षाकालेषु सर्वेषु यः पठेन्नियतो द्विजः ।&#x9;061a&lt;br&gt;&#xA;न्यायवानात्मनिरतः क्षान्तो दान्तोऽनसूयकः ॥&#x9;061c&lt;br&gt;&#xA;रोगार्तो व्याधियुक्तो वा पठन्पापात्प्रमुच्यते ।&#x9;062a&lt;br&gt;&#xA;वास्तुमध्ये तु पठतः कुले स्वस्त्ययनं भवेत् ॥&#x9;062c&lt;br&gt;&#xA;क्षेत्रमध्ये तु पठतः सर्वं सस्यं प्ररोहति ।&#x9;063a&lt;br&gt;&#xA;गच्छतः क्षेममध्वानं ग्रामान्तरगतः पठन् ॥&#x9;063c&lt;br&gt;&#xA;आत्मनश्च सुतानां च दाराणां च धनस्य च ।&#x9;064a&lt;br&gt;&#xA;बीजानामोषधीनां च रक्षामेतां प्रयोजयेत् ॥&#x9;064c&lt;br&gt;&#xA;एतान्सङ्ग्रामकाले तु पठतः क्षत्रियस्य तु ।&#x9;065a&lt;br&gt;&#xA;व्रजन्ति रिपवो नाशं क्षेमं च परिवर्तते ॥&#x9;065c&lt;br&gt;&#xA;एतान्दैवे च पित्र्ये च पठतः पुरुषस्य हि ।&#x9;066a&lt;br&gt;&#xA;भुञ्जते पितरः कव्यं हव्यं च त्रिदिवौकसः ॥&#x9;066c&lt;br&gt;&#xA;न व्याधिश्वापदभयं न द्विपान्न हि तस्करात् ।&#x9;067a&lt;br&gt;&#xA;कश्मलं लघुतां याति पाप्मना च प्रमुच्यते ॥&#x9;067c&lt;br&gt;&#xA;यानपात्रे च याने च प्रवासे राजवेश्मनि ।&#x9;068a&lt;br&gt;&#xA;परां सिद्धिमवाप्नोति सावित्रीं ह्युत्तमां पठन् ॥&#x9;068c&lt;br&gt;&#xA;न च राजभयं तेषां न पिशाचान्न राक्षसात् ।&#x9;069a&lt;br&gt;&#xA;नाग्न्यम्बुपवनव्यालाद्भयं तस्योपजायते ॥&#x9;069c&lt;br&gt;&#xA;चतुर्णामपि वर्णानामाश्रमस्य विशेषतः ।&#x9;070a&lt;br&gt;&#xA;करोति सततं शान्तिं सावित्रीमुत्तमां पठन् ॥&#x9;070c&lt;br&gt;&#xA;नाग्निर्दहति काष्ठानि सावित्री यत्र पठ्यते ।&#x9;071a&lt;br&gt;&#xA;न तत्र बालो म्रियते न च तिष्ठन्ति पन्नगाः ॥&#x9;071c&lt;br&gt;&#xA;न तेषां विद्यते दुःखं गच्छन्ति परमां गतिम् ।&#x9;072a&lt;br&gt;&#xA;ये शृण्वन्ति महद्ब्रह्म सावित्रीगुणकीर्तनम् ॥&#x9;072c&lt;br&gt;&#xA;गवां मध्ये तु पठतो गावोऽस्य बहुवत्सलाः ।&#x9;073a&lt;br&gt;&#xA;प्रस्थाने वा प्रवासे वा सर्वावस्थां गतः पठेत् ॥&#x9;073c&lt;br&gt;&#xA;जपतां जुह्वतां चैव नित्यं च प्रयतात्मनाम् ।&#x9;074a&lt;br&gt;&#xA;ऋषीणां परमं जप्यं गुह्यमेतन्नराधिप ॥&#x9;074c&lt;br&gt;&#xA;याथातथ्येन सिद्धस्य इतिहासं पुरातनम् ।&#x9;075a&lt;br&gt;&#xA;पराशरमतं दिव्यं शक्राय कथितं पुरा ॥&#x9;075c&lt;br&gt;&#xA;तदेतत्ते समाख्यातं तथ्यं ब्रह्म सनातनम् ।&#x9;076a&lt;br&gt;&#xA;हृदयं सर्वभूतानां श्रुतिरेषा सनातनी ॥&#x9;076c&lt;br&gt;&#xA;सोमादित्यान्वयाः सर्वे राघवाः कुरवस्तथा ।&#x9;077a&lt;br&gt;&#xA;पठन्ति शुचयो नित्यं सावित्रीं प्राणिनां गतिं ॥&#x9;077c&lt;br&gt;&#xA;अभ्यासे नित्यं देवानां सप्तर्षीणां ध्रुवस्य च ।&#x9;078a&lt;br&gt;&#xA;मोक्षणं सर्वकृच्छ्राणां मोचयत्यशुभात्सदा ॥&#x9;078c&lt;br&gt;&#xA;वृद्धैः काश्यपगौतमप्रभृतिभिर्भृग्वङ्गिरोत्र्यादिभिः शुक्रागस्त्यबृहस्पतिप्रभृतिभिर्ब्रह्मर्षिभिः सेवितम् ।&#x9;079a&lt;br&gt;&#xA;भारद्वाजमतं ऋचीकतनयैः प्राप्तं वसिष्ठात्पुनः सावित्रीमधिगम्य शक्रवसुभिः कृत्स्ना जिता दानवाः ॥&#x9;079c&lt;br&gt;&#xA;यो गोशतं कनकशृङ्गमयं ददाति विप्राय वेदविदुषे च बहुश्रुताय ।&#x9;080a&lt;br&gt;&#xA;दिव्यां च भारतकथां कथयेच्च नित्यं तुल्यं फलं भवति तस्य च तस्य चैव ॥&#x9;080c&lt;br&gt;&#xA;धर्मो विवर्धति भृगोः परिकीर्तनेन वीर्यं विवर्धति वसिष्ठनमोनतेन ।&#x9;081a&lt;br&gt;&#xA;सङ्ग्रामजिद्भवति चैव रघुं नमस्यन्स्यादश्विनौ च परिकीर्तयतो न रोगः ॥&#x9;081c&lt;br&gt;&#xA;एषा ते कथिता राजन्सावित्री ब्रह्मशाश्वती ।&#x9;082a&lt;br&gt;&#xA;विवक्षुरसि यच्चान्यत्तत्ते वक्ष्यामि भारत ॥ ॥&#x9;082c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/256/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/256/</guid>
      <description>&lt;p&gt;अध्यायः 256&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति ब्राह्मणमहिमप्रशंसनपूर्वकं तेषां पूज्यत्वादिकथनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;के पूज्याः के नमस्कार्याः कथं वर्तेत केषु च ।&#x9;001a&lt;br&gt;&#xA;किमाचारः कीदृशेषु पितामह न रिष्यते ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;ब्राह्मणानां परिभवः सादयेदपि देवताः ।&#x9;002a&lt;br&gt;&#xA;ब्राह्मणांस्तु नमस्कृत्य युधिष्ठिर न रिष्यते ॥&#x9;002c&lt;br&gt;&#xA;ते पूज्यास्ते नमस्कार्या वर्तेथास्तेषु पुत्रवत् ।&#x9;003a&lt;br&gt;&#xA;ते हि लोकानिमान्सर्वान्धारयन्ति मनीषिणः ॥&#x9;003c&lt;br&gt;&#xA;ब्राह्मणाः सर्वलोकानां महान्तो धर्मसेतवः ॥&#x9;004a&lt;br&gt;&#xA;धनत्यागाभिरामाश्च वाक्सङ्गमधुराश्च ये ॥&#x9;004c&lt;br&gt;&#xA;रमणीयाश्च भूतानां नियमेन धृतव्रताः ।&#x9;005a&lt;br&gt;&#xA;प्रणेतारश्च कोशानां शास्त्राणां च यशस्विनः ॥&#x9;005c&lt;br&gt;&#xA;तपो येषां धनं नित्यं वाक्चैव विपुलं बलम् ।&#x9;006a&lt;br&gt;&#xA;प्रसवाश्चैव धर्माणां धर्मज्ञाः सूक्ष्मदर्शिनः ॥&#x9;006c&lt;br&gt;&#xA;धर्मकामाः स्थिता धर्मे सुकृतैर्धर्मसेवतः ।&#x9;007a&lt;br&gt;&#xA;यान्समाश्रित्य तिष्ठन्ति प्रजाः सर्वाश्चतुर्विधाः ॥&#x9;007c&lt;br&gt;&#xA;पन्थानः सर्वनेतारो यज्ञवाहाः सनातनाः ।&#x9;008a&lt;br&gt;&#xA;पितृपैतामहीं गुर्वीमुद्वहन्ति धुरं सदा ॥&#x9;008c&lt;br&gt;&#xA;धुरि ये नावसीदन्ति विषमे सद्धया इव ।&#x9;009a&lt;br&gt;&#xA;पितृदेवातिथिमुखा हव्यकव्याग्रभोजिनः ॥&#x9;009c&lt;br&gt;&#xA;भोजनादेव लोकांस्त्रींस्त्रायन्ते महतो भयात् ।&#x9;010a&lt;br&gt;&#xA;दीपः सर्वस्य लोकस्य चक्षुश्चक्षुष्मतामपि ॥&#x9;010c&lt;br&gt;&#xA;सर्वशिल्पादिनिधयो निपुणाः सूक्ष्मदर्शिनः ।&#x9;011a&lt;br&gt;&#xA;गतिज्ञाः सर्वभूतानामध्यात्मगतिचिन्तकाः ॥&#x9;011c&lt;br&gt;&#xA;आदिमध्यावसानानां ज्ञातारश्छिन्नसंशयाः ।&#x9;012a&lt;br&gt;&#xA;परावरविशेषज्ञा गन्तारः परमां गतिम् ॥&#x9;012c&lt;br&gt;&#xA;विमुक्ता धूतपाप्मानो निर्द्वन्द्वा निष्परिग्रहाः ।&#x9;013a&lt;br&gt;&#xA;मानार्हा मानिता नित्यं ज्ञानविद्भिर्महात्मभिः ॥&#x9;013c&lt;br&gt;&#xA;चन्दने मलपङ्के च भोजनेऽभोजने समाः ।&#x9;014a&lt;br&gt;&#xA;समं येषां दुकूलं च शाणक्षौमाजिनानि च ॥&#x9;014c&lt;br&gt;&#xA;तिष्ठेयुरप्यभुञ्जाना बहूनि दिवसान्यपि ।&#x9;015a&lt;br&gt;&#xA;शोषयेयुश्च गात्राणि स्वाध्यायैः संयतेन्द्रियाः ॥&#x9;015c&lt;br&gt;&#xA;अदैवं दैवतं कुर्युर्दैवतं चाप्यदैवतम् ।&#x9;016a&lt;br&gt;&#xA;लोकानन्यान्सृजेयुस्ते लोकपालांश्च कोपिताः ॥&#x9;016c&lt;br&gt;&#xA;अपेयः सागरो येषामपि शापान्महात्मनाम् ।&#x9;017a&lt;br&gt;&#xA;येषां कोपाग्निरद्यापि दण्डके नोपशाम्यति ॥&#x9;017c&lt;br&gt;&#xA;देवानामपि ये देवाः कारणं कारणस्य च ।&#x9;018a&lt;br&gt;&#xA;प्रमाणस्य प्रमाणं च तस्मान्नाभिभवेद्बुधः ॥&#x9;018c&lt;br&gt;&#xA;तेषां वृद्धाश्च बालाश्च सर्वे सन्मार्गदर्शिनः ।&#x9;019a&lt;br&gt;&#xA;तपोविद्याविशेषात्तु मानयन्ति परस्परम् ॥&#x9;019c&lt;br&gt;&#xA;अविद्वान्ब्राह्मणो देवः पात्रं वै पावनं महत् ।&#x9;020a&lt;br&gt;&#xA;विद्वान्भूयस्तरो देवः पूर्णसागरसन्निभः ॥&#x9;020c&lt;br&gt;&#xA;अविद्वांश्चैव विद्वांश्च ब्राह्मणो दैवतं महत् ।&#x9;021a&lt;br&gt;&#xA;प्रणीतश्चाप्रणीतश्च यथाऽग्निर्दैवतं महत् ॥&#x9;021c&lt;br&gt;&#xA;श्मशाने ह्यपि तेजस्वी पावको नैव दुष्यति ।&#x9;022a&lt;br&gt;&#xA;हविर्यज्ञे च विधिवद्भूय एवाभिशोभते ॥&#x9;022c&lt;br&gt;&#xA;एवं यद्यप्यनिष्टेषु वर्तते सर्वकर्मसु ।&#x9;023a&lt;br&gt;&#xA;सर्वथा ब्राह्मणो मान्यो दैवतं विद्धि तत्परम् ॥ ॥&#x9;023c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/257/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/257/</guid>
      <description>&lt;p&gt;अध्यायः 257&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति ब्राह्मणमहिमप्रकाशनाय कार्तवीर्यार्जुनकथाकथनारम्भः ॥ 1 ॥ दत्तात्रेयाद्वरलाभगर्वितेन तेन दिग्जययात्रायां क्वापि पुरुषे स्वसाम्याभावकथने अशरीरवाण्या ब्राह्मणानामुत्कर्षकथनम् ॥ 2 ॥ तेन दर्पात्तदवज्ञाने वायुनापि ब्राह्मणानामेवोत्कर्षे कथिते तेन वायुम्प्रति तत्प्रकाशनप्रार्थना ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;कां तु ब्राह्मणपूजायां व्युष्टिं दृष्ट्वा जनाधिप ।&#x9;001a&lt;br&gt;&#xA;कं वा धर्मोदयं मत्वा तानर्चसि महामते ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;अत्राप्युदाहरन्तीममितिहासं पुरातनम् ।&#x9;002a&lt;br&gt;&#xA;पवनस्य च संवादमर्जुनस्य च भारत ॥&#x9;002c&lt;br&gt;&#xA;सहस्रभुजभृच्छ्रीमान्कार्तवीर्योऽभवत्प्रभुः ।&#x9;003a&lt;br&gt;&#xA;अस्य लोकस्य सर्वस्य माहिष्मत्यां महाबलः ॥&#x9;003c&lt;br&gt;&#xA;स तु रत्नाकरवतीं सप्तद्वीपां ससागराम् ।&#x9;004a&lt;br&gt;&#xA;शशास पृथिवीं सर्वां हैहयः सत्यविक्रमः ॥&#x9;004c&lt;br&gt;&#xA;स्ववित्तं तेन दत्तं तु दत्तात्रेयाय कर्मणे ।&#x9;005a&lt;br&gt;&#xA;क्षत्रधर्मं पुरस्कृत्य विनयं श्रुतमेव च ॥&#x9;005c&lt;br&gt;&#xA;आराधयामास च तं कृतवीर्यात्मजो मुनिम् ।&#x9;006a&lt;br&gt;&#xA;न्यमन्त्रयत सन्तुष्टो द्विजश्चैनं वरैस्त्रिभिः ॥&#x9;006c&lt;br&gt;&#xA;स वरैश्छन्दितस्तेन नृपो वचनमब्रवीत् ।&#x9;007a&lt;br&gt;&#xA;सहस्रबाहुता मेऽस्तु यूपमध्ये ग्रहो यथा ॥&#x9;007c&lt;br&gt;&#xA;मम बाहुसहस्रं तु पश्यन्तां सैनिका रणे ।&#x9;008a&lt;br&gt;&#xA;विक्रमेण महीं कृत्स्नां जयेयं संशितव्रत ॥&#x9;008c&lt;br&gt;&#xA;तां च धर्मेण सम्प्राप्य पालयेयमतन्द्रितः ।&#x9;009a&lt;br&gt;&#xA;चतुर्थं तु वरं याचे त्वामहं द्विजसत्तम ॥&#x9;009c&lt;br&gt;&#xA;तं ममानुग्रहकृते दातुमर्हस्यनिन्दित ।&#x9;010a&lt;br&gt;&#xA;अनुशाशन्तु मां सन्तो मिथ्यावृत्तं त्वदाश्रयम् ॥&#x9;010c&lt;br&gt;&#xA;इत्युक्तः स द्विजः प्राह तथास्त्विति नराधिपम् ।&#x9;011a&lt;br&gt;&#xA;एवं समभवंस्तस्य वरास्ते दीप्ततेजसः ॥&#x9;011c&lt;br&gt;&#xA;गतः स रथमास्थाय ज्वलनार्कसमद्युतिम् ।&#x9;012a&lt;br&gt;&#xA;अब्रवीद्वीर्यसम्मोहात्को वाऽस्ति सदृशो मम ॥&#x9;012c&lt;br&gt;&#xA;धैर्यैर्वीर्यैर्यशःशौर्यौर्विक्रमेणौजसाऽपि वा ।&#x9;013a&lt;br&gt;&#xA;तद्वाक्यान्ते चान्तरिक्षे वागुवाचाशरीरिणी ॥&#x9;013c&lt;br&gt;&#xA;न त्वं मूढ विजानीषे ब्राह्मणं क्षत्रियाद्वरम् ।&#x9;014a&lt;br&gt;&#xA;सहितो ब्राह्मणेनेह क्षत्रियः शास्ति वै प्रजाः ॥&#x9;014c&lt;br&gt;&#xA;अर्जुन उवाच ।&#x9;015&lt;br&gt;&#xA;कुर्यां भूतानि तुष्टोऽहं क्रुद्धो नाशं तथा नये ।&#x9;015a&lt;br&gt;&#xA;कर्मणा मनसा वाचा न मत्तोस्ति वरो द्विजः ॥&#x9;015c&lt;br&gt;&#xA;पूर्वो ब्रह्मोत्तरो वादो द्वितीयः क्षत्रियोत्तरः ।&#x9;016a&lt;br&gt;&#xA;त्वयोक्तौ हेतुयुक्तौ तौ विशेषस्तत्र दृश्यते ॥&#x9;016c&lt;br&gt;&#xA;ब्राह्मणाः संश्रिताः क्षत्रं न क्षत्रं ब्राह्मणाश्रितम् ।&#x9;017a&lt;br&gt;&#xA;श्रिता ब्रह्मोपधा विप्राः खादन्ति क्षत्रियान्भुवि ॥&#x9;017c&lt;br&gt;&#xA;क्षत्रियेष्वाश्रितो धर्मः प्रजानां परिपालनम् ।&#x9;018a&lt;br&gt;&#xA;क्षत्राद्वृत्तिर्ब्राह्मणानां तैः कथं ब्राह्मणो वरः ॥&#x9;018c&lt;br&gt;&#xA;सर्वभूतप्रधानांस्तान्भैक्षवृत्तीनहं सदा ।&#x9;019a&lt;br&gt;&#xA;आत्मसम्भावितान्विप्रान्स्थापयाम्यात्मनो वशे ॥&#x9;019c&lt;br&gt;&#xA;कथितं त्वनयाऽसत्यं गायन्त्या कन्यया दिवि ।&#x9;020a&lt;br&gt;&#xA;विजेष्याम्यवशान्सर्वान्ब्राह्मणांश्चर्मवाससः ॥&#x9;020c&lt;br&gt;&#xA;न च मां च्यावयेद्राष्ट्रात्त्रिषु लोकेषु कश्चन ।&#x9;021a&lt;br&gt;&#xA;देवो वा मानुषो वाऽपि तस्माज्ज्येष्ये द्विजानहम् ॥&#x9;021c&lt;br&gt;&#xA;अद्य ब्रह्मोत्तरं लोकं करिष्ये क्षत्रियोत्तरम् ।&#x9;022a&lt;br&gt;&#xA;नहि मे संयुगे कश्चित्सोढुमुत्सहते बलम् ॥&#x9;022c&lt;br&gt;&#xA;अर्जुनस्य वचः श्रुत्वा वित्रस्ताऽभून्निशाचरी ।&#x9;023a&lt;br&gt;&#xA;अथैनमन्तरिक्षस्थस्ततो वायुरभाषत ॥&#x9;023c&lt;br&gt;&#xA;त्यजैनं कलुषं भावं ब्राह्मणेभ्यो नमस्कुरु ।&#x9;024a&lt;br&gt;&#xA;एतेषां कुर्वतः पापं राष्ट्रक्षोभो भविष्यति ॥&#x9;024c&lt;br&gt;&#xA;अथ च त्वां महीपाल शमयिष्यन्ति वै द्विजाः ।&#x9;025a&lt;br&gt;&#xA;निरसिष्यन्ति ते राष्ट्राद्धतोत्साहा महाबलाः ॥&#x9;025c&lt;br&gt;&#xA;तं राजा कस्त्वमित्याह ततस्तं प्राह मारुतः ।&#x9;026a&lt;br&gt;&#xA;वायुर्वै देवदूतोस्मि हितं त्वां प्रब्रवीम्यहम् ॥&#x9;026c&lt;br&gt;&#xA;अर्जुन उवाच ।&#x9;027&lt;br&gt;&#xA;अहो त्वयाऽयं विप्रेषु भक्तिरागः प्रदर्शितः ।&#x9;027a&lt;br&gt;&#xA;यादृशं पृथिवीभूतं तादृशं ब्रूहि मे द्विजम् ॥&#x9;027c&lt;br&gt;&#xA;वायोर्वा सदृशं किञ्चिद्ब्रूहि त्वं ब्राह्मणोत्तमम् ।&#x9;028a&lt;br&gt;&#xA;अपां वै सदृशं वह्नेः सूर्यस्य नभसोऽपि वा ॥ ॥&#x9;028c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/258/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/258/</guid>
      <description>&lt;p&gt;अध्यायः 258&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;कार्तवीर्यार्जुनम्प्रति वायुना ब्राह्मणमहिमप्रशंसके स्ववाक्ये प्रामाण्यनिश्चयाय दृष्टान्ततयाऽङ्गिरःप्रभृतिब्राह्मणचरित्रविशेषप्रतिपादनम् ॥ 1 ॥&lt;/p&gt;&#xA;&lt;p&gt;वायुरुवाच ।&#x9;001&lt;br&gt;&#xA;शृणु मूढ गुणान्कांश्चिद्ब्राह्मणानां महात्मनाम् ।&#x9;001a&lt;br&gt;&#xA;ये त्वया कीर्तिता राजंस्तेभ्योऽथ ब्राह्मणो वरः ॥&#x9;001c&lt;br&gt;&#xA;त्यक्त्वा महीत्वं भूमिस्तु स्पर्धया काश्यपस्य ह ।&#x9;002a&lt;br&gt;&#xA;नाशं जगाम तां विप्रो व्यस्तम्भयत कश्यपः ॥&#x9;002c&lt;br&gt;&#xA;अक्षया ब्राह्मणा राजन्दिवि चेह च नित्यदा ।&#x9;003a&lt;br&gt;&#xA;अपिबत्तेजसा ह्यापः स्वयमेवाङ्गिराः पुरा ॥&#x9;003c&lt;br&gt;&#xA;स ताः पिबञ्शीरमिव नातृप्यत महातपाः ।&#x9;004a&lt;br&gt;&#xA;अपूरयन्महौघेन महीं सर्वां च पार्थिव ॥&#x9;004c&lt;br&gt;&#xA;तस्मिन्नहं च क्रुद्धे वै जगत्त्यक्त्वा ततो भयात् ।&#x9;005a&lt;br&gt;&#xA;व्यतिष्ठमग्निहोत्रे च चिरमङ्गिरसो भयात् ॥&#x9;005c&lt;br&gt;&#xA;अथ शप्तश्च भगवान्गौतमेन पुरन्दरः ।&#x9;006a&lt;br&gt;&#xA;अहल्यां कामयानो वै धर्मार्थं च न हिंसितः ॥&#x9;006c&lt;br&gt;&#xA;तथा समुद्रो नृपते पूर्णो दृष्टश्च वारिणा ।&#x9;007a&lt;br&gt;&#xA;ब्राह्मणैरभिशप्तश्च बभूव लवणोदकः ॥&#x9;007c&lt;br&gt;&#xA;सुवर्णवर्णो निर्धूमः सङ्गतोर्ध्वशिखः कविः ।&#x9;008a&lt;br&gt;&#xA;क्रुद्धेनाङ्गिरसा शप्तो गुणैरेतैर्विवर्जितः ॥&#x9;008c&lt;br&gt;&#xA;महतश्चूर्णितान्पश्य ये हासन्त महोदधिम् ।&#x9;009a&lt;br&gt;&#xA;सुवर्णिधारिणा नित्यमवशप्ता द्विजातिना ॥&#x9;009c&lt;br&gt;&#xA;सम्मतत्वं द्विजातिभ्यः श्रेष्ठं विद्धि नराधिप ।&#x9;010a&lt;br&gt;&#xA;गर्भस्थान्ब्राह्मणाञ्शश्वन्नमस्यति किल प्रभुः ॥&#x9;010c&lt;br&gt;&#xA;दण्डकानां महद्राज्यं ब्राह्मणेन विनाशितम् ।&#x9;011a&lt;br&gt;&#xA;तालजङ्घं महाक्षत्रमौर्वेणैकेन नाशितम् ॥&#x9;011c&lt;br&gt;&#xA;त्वया च विपुलं राज्यं बलं धर्मं श्रुतं तथा ।&#x9;012a&lt;br&gt;&#xA;दत्तात्रेयप्रसादेन प्रप्तं परमदुर्लभम् ॥&#x9;012c&lt;br&gt;&#xA;अग्निं त्वं यजसे नित्यं कस्माद्ब्राह्मणमर्जुन ।&#x9;013a&lt;br&gt;&#xA;स हि सर्वस्य लोकस्य हव्यवाट् किं न वेत्सि तम् ॥&#x9;013c&lt;br&gt;&#xA;अथवा ब्राह्मणश्रेष्ठमनुभूतानुपालकम् ।&#x9;014a&lt;br&gt;&#xA;कर्तारं जीवलोकस्य कस्माज्जानन्विमुह्यसे ॥&#x9;014c&lt;br&gt;&#xA;तथा प्रजापतिर्ब्राह्मा अव्यक्तप्रभवोऽव्ययः ।&#x9;015a&lt;br&gt;&#xA;येनेदं विपुलं विश्वं जनितं स्थावरं चरम् ॥&#x9;015c&lt;br&gt;&#xA;अण्डजातं तु ब्रह्माणं केचिदिच्छिन्त्यपण्डिताः ।&#x9;016a&lt;br&gt;&#xA;अण्डाद्भिन्नाद्बभुः शैला दिशोंऽभः पृथिवी दिवम् ॥&#x9;016c&lt;br&gt;&#xA;दृष्टवानेतदेवं हि कथं जायेदजो हि सः ।&#x9;017a&lt;br&gt;&#xA;स्थानमाकाशमण्डं तु यस्माज्जातः पितामहः ॥&#x9;017c&lt;br&gt;&#xA;तिष्ठेत्कथमिति ब्रूयान्न किञ्चिद्धि तदा भवेत् ।&#x9;018a&lt;br&gt;&#xA;अहङ्कार इति प्रोक्तः सर्वतेजोगतः प्रभुः ॥&#x9;018c&lt;br&gt;&#xA;नास्त्यन्तमस्ति तु ब्रह्मा स राजा लोकभावनः ।&#x9;019a&lt;br&gt;&#xA;इत्युक्तः स तदा तूष्णीमभूद्वायुस्तमब्रवीत् ॥ ॥&#x9;019c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/259/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/259/</guid>
      <description>&lt;p&gt;अध्यायः 259&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;वायुना हैहयम्प्रति कश्यपचरित्रकथनम् ॥ 1 ॥ तथा उचथ्योपाख्यानकथनारम्भः ॥ 2 ॥ सोमेन भद्राभिधायाः स्वकन्याया  उचथ्याय भार्यात्वेन प्रदानम् ॥ 3 ॥ पूर्वमेव तां कामितवता वरुणेन विजने तस्या अपहरणम् ॥ 4 ॥ नारदात्तच्छ्रुतवतोचथ्येन कोपात्समुद्रे शोषिते भयाद्वरुणेनोचथ्याय पुनर्भद्राप्रत्यर्पणम् ॥ 5 ॥&lt;/p&gt;&#xA;&lt;p&gt;वायुरुवाच ।&#x9;001&lt;br&gt;&#xA;इमां भूमिं द्विजातिभ्यो दित्सुर्वै दक्षिणां पुरा ।&#x9;001a&lt;br&gt;&#xA;अङ्गो नाम नृपो राजंस्ततश्चिन्तां मही ययौ ॥&#x9;001c&lt;br&gt;&#xA;धारिणीं सर्वभूतानामयं प्राप्य वरो नृपः ।&#x9;002a&lt;br&gt;&#xA;कथमिच्छति मां दातुं द्विजेभ्यो ब्रह्मणः सुताम् ॥&#x9;002c&lt;br&gt;&#xA;साहं त्यक्त्वा गमिष्यामि भूमित्वं ब्रह्मणः पदम् ।&#x9;003a&lt;br&gt;&#xA;अयं सराष्ट्रो नृपतिर्मार्भूदिति ततोऽगमत् ॥&#x9;003c&lt;br&gt;&#xA;ततस्तां कश्यपो दृष्ट्वा व्रजन्तीं पृथिवीं तदा ।&#x9;004a&lt;br&gt;&#xA;प्रविवेश महीं सद्यो युक्तात्मा सुसमाहितः ॥&#x9;004c&lt;br&gt;&#xA;ऋद्धा सा सर्वतो जज्ञे तृणौषधिसमन्विता ।&#x9;005a&lt;br&gt;&#xA;धर्मोत्तरा नष्टभया भूमिरासीत्तमतो नृप ॥&#x9;005c&lt;br&gt;&#xA;एवं वर्षसहस्राणि दिव्यानि विपुलव्रतः ।&#x9;006a&lt;br&gt;&#xA;त्रिंशतं कश्यपो राजन्भूमिरासीदतन्द्रितः ॥&#x9;006a&lt;br&gt;&#xA;अथागम्य महाराजन्नमस्कृत्य च कश्यपम् ।&#x9;007a&lt;br&gt;&#xA;पृथवी काश्यपी जज्ञे सुता तस्य महात्मनः ॥&#x9;007c&lt;br&gt;&#xA;एष राजन्नीदृशो वै ब्राह्मणः कश्यपोऽभवत् ।&#x9;008a&lt;br&gt;&#xA;अन्यं प्रब्रूहि वा त्वं च कश्यपात्क्षत्रियं वरम् ॥&#x9;008c&lt;br&gt;&#xA;तूष्णीं बभूव नृपतिः पवनस्त्वब्रवीद्वचः ।&#x9;009a&lt;br&gt;&#xA;शृणु राजन्नुचथ्यस्य जातस्याङ्गिरसे कुले ॥&#x9;009c&lt;br&gt;&#xA;भद्रा सोमस्य दुहिता रूपेण परमा मता ।&#x9;010a&lt;br&gt;&#xA;तस्यास्तुल्यं पतिं सोम उचथ्यं समपश्यत ॥&#x9;010c&lt;br&gt;&#xA;सा च तीव्रं तपस्तेपे महाभागा यशस्विनी ।&#x9;011a&lt;br&gt;&#xA;उचथ्यं तु महाभागं तत्कृते वरयत्तदा ॥&#x9;011c&lt;br&gt;&#xA;तत आहूय चोचथ्यं ददामीति यशस्विनीम् ।&#x9;012a&lt;br&gt;&#xA;भार्यार्थे स च जग्राह विधिवद्भूरिदक्षिणः ॥&#x9;012c&lt;br&gt;&#xA;तां त्वकामयत श्रीमान्वरुणः पूर्वमेव ह ।&#x9;013a&lt;br&gt;&#xA;स चागम्य वनप्रस्थं यमुनायां जहार ताम् ॥&#x9;013c&lt;br&gt;&#xA;जलेश्वरस्तु हृत्वा तामनयस्त्वं पुरं प्रति ।&#x9;014a&lt;br&gt;&#xA;परमाद्भुतसङ्काशं षट्सहस्रशतह्रदम् ॥&#x9;014c&lt;br&gt;&#xA;न हि रम्यतरं किञ्चित्तस्मादन्यत्पुरोत्तमम् ।&#x9;015a&lt;br&gt;&#xA;प्रासादैरप्सरोभिश्च दिव्यैः कामैश्च शोभितम् ॥&#x9;015c&lt;br&gt;&#xA;तत्र देवस्तया सार्धं रेमे राजञ्जलेश्वरः ।&#x9;016a&lt;br&gt;&#xA;तदाख्यातमुचथ्याय ततः पत्न्यवमर्दनम् ॥&#x9;016c&lt;br&gt;&#xA;तच्छ्रुत्वा नारदात्सर्वमुचथ्यो नारदं तदा ।&#x9;017a&lt;br&gt;&#xA;प्रोवाच गच्छ ब्रूहि त्वं वरुणं परुषं वचः ॥&#x9;017c&lt;br&gt;&#xA;मद्वाक्यान्मुञ्च मे भार्यां कस्मात्तां हृतवानसि ।&#x9;018a&lt;br&gt;&#xA;लोकपालोसि लोकानां न लोकस्य विलोपकः ॥&#x9;018c&lt;br&gt;&#xA;सोमेन दत्ता भार्या मे त्वया चापहृताऽद्य वै ।&#x9;019a&lt;br&gt;&#xA;इत्युक्तो वचनात्तस्य नारदेन जलेश्वरः ॥&#x9;019c&lt;br&gt;&#xA;मुञ्च भार्यामुचथ्यस्य कस्मात्त्वं हृतवानसि ।&#x9;020a&lt;br&gt;&#xA;इति श्रुत्वा वचस्तस्य सोऽथ तं वरुणोऽब्रवीत् ॥&#x9;020c&lt;br&gt;&#xA;ममैषा सुप्रिया भार्या नैनामुत्स्रष्टुमुत्सहे ।&#x9;021a&lt;br&gt;&#xA;इत्युक्तो वरुणेनाथ नारदः प्राप्य तं मुनिम् ।&#x9;021c&lt;br&gt;&#xA;उचथ्यमब्रवीद्वाक्यं नातिहृष्टमना इव ॥&#x9;021e&lt;br&gt;&#xA;गले गृहीत्वा क्षिप्तोस्मि वरुणेन महामुने ।&#x9;022a&lt;br&gt;&#xA;न प्रयच्छति ते भार्यां यत्ते कार्यं कुरुष्व तत् ॥&#x9;022c&lt;br&gt;&#xA;नारदस्य वचः श्रुत्वा क्रुद्धः प्राज्वलदङ्गिराः ।&#x9;023a&lt;br&gt;&#xA;अपिबत्तेजसा वारि विष्टभ्य सुमहातपाः ॥&#x9;023c&lt;br&gt;&#xA;पीयमाने तु सर्वस्मिंस्तोयेऽपि सलिलेश्वरः ।&#x9;024a&lt;br&gt;&#xA;सुहृद्भिर्भिक्षमाणोऽपि नैवामुञ्चत तां तदा ॥&#x9;024c&lt;br&gt;&#xA;ततः क्रुद्धोऽब्रवीद्भूमिमुचथ्यो ब्राह्मणोत्तमः ।&#x9;025a&lt;br&gt;&#xA;दर्शय स्वस्थलं भद्रे षट्सहस्रशतह्रदम् ॥&#x9;025c&lt;br&gt;&#xA;ततस्तदीरणं जातं समुद्रस्यावसर्पतः ।&#x9;026a&lt;br&gt;&#xA;तस्माद्देशान्नदीं चैव प्रोवाचासौ द्विजोत्तमः ॥&#x9;026c&lt;br&gt;&#xA;अदृश्या गच्छ भीरु त्वं सरस्वति मरून्प्रति ।&#x9;027a&lt;br&gt;&#xA;अपुण्यभूषो भवतु देशस्त्यक्तस्तया शुभे ॥&#x9;027c&lt;br&gt;&#xA;ततश्चूर्णीकृते देशे भद्रामादाय वारिपः ।&#x9;028a&lt;br&gt;&#xA;अददाच्छरणं गत्वा भार्यामाङ्गिरसाय वै ॥&#x9;028c&lt;br&gt;&#xA;प्रतिगृह्य तु तां भार्यामुचथ्यः सुमनाऽभवत् ।&#x9;029a&lt;br&gt;&#xA;मुमोच च जगद्दुःखान्मरुतश्चैव निर्मलाः ॥&#x9;029c&lt;br&gt;&#xA;ततः स लब्ध्वा तां भार्यां वरुणं प्राह धर्मवित् ।&#x9;030a&lt;br&gt;&#xA;उचथ्यः सुमहातेजा यत्तुच्छृणु नराधिप ॥&#x9;030c&lt;br&gt;&#xA;मयैषा तपसा प्राप्ता क्रोशतस्ते जलाधिप ।&#x9;031a&lt;br&gt;&#xA;इत्युक्त्वा तामुपादाय स्वमेव भवनं ययौ ॥&#x9;031c&lt;br&gt;&#xA;एष राजन्नीदृशो वै उचथ्यो ब्राह्मणर्षभः ।&#x9;032a&lt;br&gt;&#xA;ब्रवीमि हान्यं ब्रूहि त्वमुचथ्यात्क्षत्रियं वरम् ॥ ॥&#x9;032c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/260/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/260/</guid>
      <description>&lt;p&gt;अध्यायः 260&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;वायुना हैहयार्जुनं प्रति स्वतेजसा दैत्यदाहनरूपागस्त्यवसिष्ठचरित्रकीर्तनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;इत्युक्तः स नृपस्तूष्णीमभूद्वायुस्ततोऽब्रवीत् ।&#x9;001a&lt;br&gt;&#xA;शृणु राजन्नगस्त्यस्य महात्म्यं ब्राह्मणस्य ह ॥&#x9;001c&lt;br&gt;&#xA;असुरैर्निर्जिता देवा निरुत्साहाश्च ते कृताः ।&#x9;002a&lt;br&gt;&#xA;यज्ञाश्चैषां हृताः सर्वे पितॄणां च स्वधास्तथा ॥&#x9;002c&lt;br&gt;&#xA;कर्मेज्या मानवानां च दानवैर्हैहयर्षभ ।&#x9;003a&lt;br&gt;&#xA;भ्रष्टैश्वर्यास्ततो देवाश्चेरुः पृथ्वीमिति श्रुतिः ॥&#x9;003c&lt;br&gt;&#xA;ततः कदाचित्ते राजन्दीप्तमादित्यवर्चसम् ।&#x9;004a&lt;br&gt;&#xA;ददृशुस्तेजसाः युक्तमगस्त्यं विपुलव्रतम् ॥&#x9;004c&lt;br&gt;&#xA;अभिवाद्य तु तं देवाः पृष्ट्वा कुशलमेव च ।&#x9;005a&lt;br&gt;&#xA;इदमूचुर्महात्मानं वाक्यं काले जनाधिप ॥&#x9;005c&lt;br&gt;&#xA;दानवैर्युधि भग्नाः स्म तथैश्वर्याच्च भ्रंशिताः ।&#x9;006a&lt;br&gt;&#xA;तदस्मान्नो भयात्तीव्रात्त्राहि त्वं मुनिपुङ्गव ॥&#x9;006c&lt;br&gt;&#xA;इत्युक्तः स तदा देवैरगस्त्यः कुपितोऽभवत् ।&#x9;007a&lt;br&gt;&#xA;प्रजज्वाल च तेजस्वी कालाग्निरिव सङ्क्षये ॥&#x9;007c&lt;br&gt;&#xA;तेन दीप्तांशुजालेन निर्दग्धा दानवास्तदा ।&#x9;008a&lt;br&gt;&#xA;अन्तरिक्षान्महाराज निपेतुस्ते सहस्रशः ॥&#x9;008c&lt;br&gt;&#xA;दह्यमानास्तु ते दैत्यास्तस्यागस्त्यस्य तेजसा ।&#x9;009a&lt;br&gt;&#xA;उभौ लोकौ परित्यज्य गताः काष्ठां तु दक्षिणाम् ॥&#x9;009c&lt;br&gt;&#xA;बलिस्तु यजते यज्ञमश्वमेधं महीं गतः ।&#x9;010a&lt;br&gt;&#xA;येन्येऽधस्ता महीस्थाश्च तेन दग्धा महासुराः ॥&#x9;010c&lt;br&gt;&#xA;त्यक्तलोकाः पुनः प्राप्ताः सुरैः शान्तभयैर्नृप ।&#x9;011a&lt;br&gt;&#xA;अथैनमब्रुवन्देवा भूमिष्ठानसुराञ्जहि ॥&#x9;011c&lt;br&gt;&#xA;इत्युक्तः प्राह देवान्स न शक्तोस्मि महीगतान् ।&#x9;012a&lt;br&gt;&#xA;दग्धुं तपो हि क्षीयेन्मे न धक्ष्यामीति पार्थिव ॥&#x9;012c&lt;br&gt;&#xA;एवं दग्धा भगवता दानवाः स्वेन तेजसा ।&#x9;013a&lt;br&gt;&#xA;अगस्त्येन तदा राजंस्तपसा भावितात्मना ॥&#x9;013c&lt;br&gt;&#xA;ईदृशश्चाप्यगस्त्यो हि कथितस्ते मयाऽनघ ।&#x9;014a&lt;br&gt;&#xA;ब्रवीम्यन्यं ब्रूहि वा त्वमगस्त्यात्क्षत्रियं वरम् ॥&#x9;015c&lt;br&gt;&#xA;भीष्म उवाच ।&#x9;015&lt;br&gt;&#xA;इत्युक्तः स तदा तूष्णीमभूद्वायुस्ततोऽब्रवीत् ।&#x9;015a&lt;br&gt;&#xA;शृणु राजन्वसिष्ठस्य मुख्यं कर्म यशस्विनः ॥&#x9;015c&lt;br&gt;&#xA;&#39;वैखानसविधानेन गङ्गातीरं समाश्रिताः ।&#39;&#x9;016a&lt;br&gt;&#xA;आदित्याः सत्रमासन्त सरो वैखानसं प्रति ।&#x9;016c&lt;br&gt;&#xA;वसिष्ठं मनसा गत्वा ज्ञात्वा तत्वस्य गोचरम् ॥&#x9;016e&lt;br&gt;&#xA;यजमानांस्तु तान्दृष्वा सर्वान्दीक्षानुकर्शितान् ।&#x9;017a&lt;br&gt;&#xA;हन्तुमैच्छन्त शैलाभा बलिनो नाम दानवाः ॥&#x9;017c&lt;br&gt;&#xA;अदूरात्तु ततस्तेषां ब्रह्मदत्तवरं सरः ।&#x9;018a&lt;br&gt;&#xA;हता हता वै तत्रैते जीवन्त्याप्लुत्य दानवाः ॥&#x9;018c&lt;br&gt;&#xA;ते प्रगृह्य महाघोरान्पर्वतान्परिघान्द्रुमान् ।&#x9;019a&lt;br&gt;&#xA;विक्षोभयन्तः सलिलमुत्थितं शतयोजनम् ॥&#x9;019c&lt;br&gt;&#xA;अभ्यद्रवन्त देवांस्ते सहस्राणि दशैव हि ।&#x9;020a&lt;br&gt;&#xA;ततस्तैरर्दिता देवाः शरणं वासवं ययुः ॥&#x9;020c&lt;br&gt;&#xA;स च तैर्व्यथितः शक्रो वसिष्ठं शरणं ययौ ।&#x9;021a&lt;br&gt;&#xA;ततोऽभयं ददौ तेभ्यो वसिष्ठो भगवानृषिः ॥&#x9;021c&lt;br&gt;&#xA;तदा तान्दुःखितान्ज्ञात्वा आनृशंस्यपरो मुनिः ।&#x9;022a&lt;br&gt;&#xA;अयत्नेनादहत्सर्वाञ्ज्वलता स्वेन तेजसा ॥&#x9;022c&lt;br&gt;&#xA;कैलासं प्रस्थितां चैव नदीं गङ्गां महातपाः ।&#x9;023a&lt;br&gt;&#xA;आनयत्तत्सरो दिव्यं तया भिन्नं च तत्सरः ॥&#x9;023c&lt;br&gt;&#xA;सरो भिन्नं तया नद्या सरयूः सा ततोऽभवत् ।&#x9;024a&lt;br&gt;&#xA;हताश्च बलिनो यत्र स देशे बलिनोऽभवत् ॥&#x9;024c&lt;br&gt;&#xA;एवं सेन्द्रा वसिष्ठेन रक्षितास्त्रिदिवौकसः ।&#x9;025a&lt;br&gt;&#xA;ब्रह्मदत्तवराश्चैव हता दैत्या महात्मना ॥&#x9;025c&lt;br&gt;&#xA;एतत्कर्म वसिष्ठस्य कथितं हि मयाऽनघ ।&#x9;026a&lt;br&gt;&#xA;ब्रवीम्यन्यं ब्रूहि वा त्वं वसिष्ठात्क्षत्रियं वरम् ॥ 26 ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/261/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/261/</guid>
      <description>&lt;p&gt;अध्यायः 261&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;वायुना हैहयार्जुनम्प्रति देवासुरयुद्धे राहुणा चन्द्रसूर्यपराभवेनान्धकारप्राप्तौ देवानां प्रार्थनया चन्द्रीभूय तमोनिरसनरूपात्रिमहिमोक्तिः ॥ 1 ॥ तथा सवज्रेन्द्रहस्तस्तम्भनेनाश्विनोः सोमपानदापनरूपच्यवनमहिमोक्तिः ॥ 2 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;इत्युक्तस्त्वर्जुनस्तूष्णीमभूद्वायुस्तमब्रवीत् ।&#x9;001a&lt;br&gt;&#xA;शृणु मे हैहयश्रेष्ठ कर्मात्रेः सुमहात्मनः ॥&#x9;001c&lt;br&gt;&#xA;घोरे तमस्ययुध्यन्त सहिता देवदानवाः ।&#x9;002a&lt;br&gt;&#xA;अविद्यत शरैस्तत्र स्वर्भानुः सोमभास्करौ ॥&#x9;002c&lt;br&gt;&#xA;अथ ते तमसा ग्रस्ता निहन्यन्ते स्म दानवैः ।&#x9;003a&lt;br&gt;&#xA;देवा नृपतिशार्दूल सहैव बलिभिस्तदा ॥&#x9;003c&lt;br&gt;&#xA;असुरैर्वध्यमानास्ते क्षीणप्राणा दिवौकसः ।&#x9;004a&lt;br&gt;&#xA;अपश्यन्त तपस्यन्तमत्रिं विप्रं तपोधनम् ॥&#x9;004c&lt;br&gt;&#xA;अथैनमब्रुवन्देवाः शान्तक्रोधं जितेन्द्रियम् ।&#x9;005a&lt;br&gt;&#xA;असुरैरिषुभिर्विद्धौ चन्द्रादित्याविमावुभौ ॥&#x9;005c&lt;br&gt;&#xA;वयं वध्यामहे चापि शत्रुभिस्तमसा वृते ।&#x9;006a&lt;br&gt;&#xA;नाधिगच्छाम शान्तिं च भयात्त्रायस्व नः प्रभो ॥&#x9;006c&lt;br&gt;&#xA;अत्रिरुवाच ।&#x9;007&lt;br&gt;&#xA;कथं रक्षामि भवतस्तेऽब्रुवंश्चन्द्रमा भव ।&#x9;007a&lt;br&gt;&#xA;तिमिरघ्नश्च सविता दस्युहन्ता च नो भव ॥&#x9;007c&lt;br&gt;&#xA;एवमुक्तस्तदात्रिर्वै तमोनुदभवच्छशी ।&#x9;008a&lt;br&gt;&#xA;अपश्यत्सौम्यभावाच्च सोमवत्प्रियदर्शनः ॥&#x9;008c&lt;br&gt;&#xA;दृष्ट्वा नातिप्रभं सोमं तथा सूर्यं च पार्थिव ।&#x9;009a&lt;br&gt;&#xA;प्रकाशमकरोदत्रिस्तपसा स्वेन संयुगे ॥&#x9;009c&lt;br&gt;&#xA;जगद्वितिमिरं चापि प्रदीप्तमकरोत्तदा ।&#x9;010a&lt;br&gt;&#xA;व्यजयच्छत्रुसङ्घांश्च देवानां स्वेन तेजसा ॥&#x9;010c&lt;br&gt;&#xA;अत्रिणा दह्यमानांस्तान्दृष्ट्वा देवा महासुरान् ।&#x9;011a&lt;br&gt;&#xA;पराक्रमैस्तेऽपिं तदा व्यघ्नन्नत्रिसुरक्षिताः ।&#x9;011c&lt;br&gt;&#xA;उद्भासितश्च सविता देवास्त्राता हतासुराः ॥&#x9;011e&lt;br&gt;&#xA;अत्रिणा त्वथ सोमत्वं कृतमुत्तमतेजसा ।&#x9;012a&lt;br&gt;&#xA;द्विजेनाग्निद्वितीयेनि जपता चर्मवाससा ॥&#x9;012c&lt;br&gt;&#xA;फलभक्षेण राजर्षे पश्य कर्मात्रिणा कृतम् ।&#x9;013a&lt;br&gt;&#xA;तस्यापि विस्तरेणोक्तं कर्मात्रेः सुमहात्मनः ।&#x9;013c&lt;br&gt;&#xA;ब्रवीम्यन्यं ब्रूहि वा त्वमत्रितः क्षत्रियं वरम् ॥&#x9;013e&lt;br&gt;&#xA;इत्युक्तस्त्वर्जुनस्तूष्णीमभूद्वायुस्ततोऽब्रवीत् ।&#x9;014a&lt;br&gt;&#xA;शृणु राजन्महत्कर्म च्यवनस्य महात्मनः ॥&#x9;014c&lt;br&gt;&#xA;अश्विनोः प्रतिसंश्रुत्य च्यवनः पाकशासनम् ।&#x9;015a&lt;br&gt;&#xA;प्रोवाच सहितो देवैः सोमपावश्विनौ कुरु ॥&#x9;015c&lt;br&gt;&#xA;इन्द्र उवाच ।&#x9;016&lt;br&gt;&#xA;अस्माभिर्निन्दितावेतौ भवेतां सोमपौ कथम् ।&#x9;016a&lt;br&gt;&#xA;देवैर्न सम्मितावेतौ तस्मान्मैवं वदस्व नः ॥&#x9;016c&lt;br&gt;&#xA;अश्विभ्यां सह नेच्छामः सोमं पातुं महाव्रत ।&#x9;017a&lt;br&gt;&#xA;यदन्यद्वक्ष्यसे विप्र तत्करिष्याम ते वचः ॥&#x9;017c&lt;br&gt;&#xA;च्यवन उवाच ।&#x9;018&lt;br&gt;&#xA;पिबेतामश्विनौ सोमं भवद्भिः सहिताविमौ ।&#x9;018a&lt;br&gt;&#xA;उभावेतावपि सुरौ सूर्यपुत्रौ सुरेश्वर ॥&#x9;018c&lt;br&gt;&#xA;क्रियतां मद्वचो देवा यथा वै समुदाहृतम् ।&#x9;019a&lt;br&gt;&#xA;एतद्वः कुर्वतां श्रेयो भवेन्नैतदकुर्वताम् ॥&#x9;019c&lt;br&gt;&#xA;इन्द्र उवाच ।&#x9;020&lt;br&gt;&#xA;अश्विभ्यां सह सोमं वै न पास्यामि द्विजोत्तम ।&#x9;020a&lt;br&gt;&#xA;पिबन्त्वन्ये यथाकामं नाहं पातुमिहोत्सहे ॥&#x9;020c&lt;br&gt;&#xA;च्यवन उवाच ।&#x9;021&lt;br&gt;&#xA;न चेत्करिष्यसि वचो मयोक्तं बलसूदन ।&#x9;021a&lt;br&gt;&#xA;मया प्रमथितः सद्यः सोमं पास्यसि वै मखे ॥&#x9;021c&lt;br&gt;&#xA;वायुरुवाच ।&#x9;022&lt;br&gt;&#xA;ततः कर्म समारब्धं हिताय सहसाऽश्विनोः ।&#x9;022a&lt;br&gt;&#xA;च्यवनेन ततो मन्त्रैरभिभूताः सुराऽभवन् ॥&#x9;022c&lt;br&gt;&#xA;तत्तु कर्म समारब्धं दृष्ट्वेन्द्रः क्रोधमूर्च्छितः ।&#x9;023a&lt;br&gt;&#xA;उद्यम्य विपुलं शैलं च्यवनं समुपाद्रवत् ॥&#x9;023c&lt;br&gt;&#xA;तथा वज्रेण भगवानमर्षाकुललोचनः ।&#x9;024a&lt;br&gt;&#xA;तमापतन्तं दृष्ट्वैव च्यवनस्तपसाऽन्वितः ॥&#x9;024c&lt;br&gt;&#xA;अद्भिः सिक्त्वाऽस्तम्भयत्तं सवज्रं सहपर्वतम् ।&#x9;025a&lt;br&gt;&#xA;अथेन्द्रस्य महाघोरं सोऽसृजच्छत्रुमेव हि ॥&#x9;025c&lt;br&gt;&#xA;मदं नामाहुतिमयं व्यादितास्यं महामुनिः ।&#x9;026a&lt;br&gt;&#xA;तस्य दन्तसहस्रं तु बभूव शतयोजनम् ॥&#x9;026c&lt;br&gt;&#xA;द्वियोजनशतास्तस्य दंष्ट्राः परमदारुणाः ।&#x9;027a&lt;br&gt;&#xA;हनुस्तस्याभवद्भूमावास्यं चास्यास्पृशद्दिवम् ॥&#x9;027c&lt;br&gt;&#xA;जिह्वामूले स्थितास्तस्य सर्वे देवाः सवासवाः ।&#x9;028a&lt;br&gt;&#xA;तिमेरास्यमनुप्राप्ता यथा मत्स्या महार्णवे ॥&#x9;028c&lt;br&gt;&#xA;ते सम्मन्त्र्य ततो देवा मदस्यास्य समीपगाः ।&#x9;029a&lt;br&gt;&#xA;अब्रुवन्सहिताः शक्रं प्रणमास्मै द्विजातये ॥&#x9;029c&lt;br&gt;&#xA;अश्विभ्यां सह सोमं च पिबाम विगतज्वराः ।&#x9;030a&lt;br&gt;&#xA;ततः स प्रणतः शक्रश्चकार च्यवनस्य तत् ॥&#x9;030c&lt;br&gt;&#xA;च्यवनः कृतवानेतावश्विनौ सोमपायिनौ ।&#x9;031a&lt;br&gt;&#xA;ततः प्रत्याहरत्कर्म मदं च व्यभजन्मुनिः ॥&#x9;031c&lt;br&gt;&#xA;अक्षेषु मृगयायां च पाने स्त्रीषु च वीर्यवान् ।&#x9;032a&lt;br&gt;&#xA;एतैर्दोषैर्नरा राजन्क्षयं यान्ति न संशयः ॥&#x9;032c&lt;br&gt;&#xA;तस्मादेतान्नरो नित्यं दूरतः परिवर्जयेत् ॥&#x9;033ac&lt;br&gt;&#xA;एतत्ते च्यवनस्यापि कर्मि राजन्प्रकीर्तितम् ।&#x9;034a&lt;br&gt;&#xA;ब्रवीम्यन्यं ब्रूहि वा त्वं क्षत्रियं ब्राह्मणाद्वरम् ॥ ॥&#x9;034c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/262/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/262/</guid>
      <description>&lt;p&gt;अध्यायः 262&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;वायुना हैहयम्प्रति देवानां प्रार्थनया अग्निसर्जनेन कपहननरूपब्राह्मणमहिमोक्तिः ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;तूष्णीमासीदर्जुनस्तु पवनस्त्वब्रवीत्पुनः ।&#x9;001a&lt;br&gt;&#xA;शृणु मे ब्राह्मणेष्वेव मुख्यं कर्म जनाधिप ॥&#x9;001c&lt;br&gt;&#xA;मदस्यास्यमनुप्राप्ता यदा सेन्द्रा दिवौकसः ।&#x9;002a&lt;br&gt;&#xA;तदैव च्यवनेन द्यौर्हृता तेषां वसुन्धरा ॥&#x9;002c&lt;br&gt;&#xA;उभौ लोकौ हृतौ मत्वा ते देवा दुःखिताऽभवन् ।&#x9;003a&lt;br&gt;&#xA;शोकार्ताश्च महात्मानं ब्रह्माणं शरणं ययुः ॥&#x9;003c&lt;br&gt;&#xA;देवा ऊचुः ।&#x9;004&lt;br&gt;&#xA;मदास्यव्यतिषिक्तानामस्माकं लोकपूजित ।&#x9;004a&lt;br&gt;&#xA;च्यवनेन हृता भूमिः कपैश्चैव दिवं प्रभो ॥&#x9;004c&lt;br&gt;&#xA;ब्रह्मोवाच ।&#x9;005&lt;br&gt;&#xA;गच्छध्वं शरणं विप्रानाशु सेन्द्रा दिवौकसः ।&#x9;005a&lt;br&gt;&#xA;प्रसाद्य तानुभौ लोकाववाप्स्यथ यथापुरम् ॥&#x9;005c&lt;br&gt;&#xA;ते ययुः शरणं विप्रानूचुस्ते काञ्जयामहे ।&#x9;006a&lt;br&gt;&#xA;इत्युक्तास्ते द्विजान्प्राहुर्जयतेह कपानिति ॥&#x9;006c&lt;br&gt;&#xA;भूगतान्हि विजेतारो वयमित्यब्रुवन्द्विजाः ।&#x9;007a&lt;br&gt;&#xA;ततः कर्म समारब्धं ब्राह्मणैः कपनाशनम् ॥&#x9;007c&lt;br&gt;&#xA;तच्छ्रुत्वा प्रेषितो दूतो ब्राह्मणेभ्यो धनी कपैः ।&#x9;008a&lt;br&gt;&#xA;स च तान्ब्राह्मणानाह धनी कपवचो यथा ॥&#x9;008c&lt;br&gt;&#xA;भवद्भिः सदृशाः सर्वे कपाः किमिह वर्तते ।&#x9;009a&lt;br&gt;&#xA;सर्वे वेदविदः प्राज्ञाः सर्वे च क्रतुयाजिनः ॥&#x9;009c&lt;br&gt;&#xA;सर्वे सत्यव्रताश्चैव सर्वे तुल्या महर्षिभिः ।&#x9;010a&lt;br&gt;&#xA;श्रीश्चैव रमते तेषु धारयन्ति श्रियं च ते ॥&#x9;010c&lt;br&gt;&#xA;वृथा दारान्न गच्छन्ति वृथा मांसं न भुञ्जते ।&#x9;011a&lt;br&gt;&#xA;दीप्तमग्निं जुह्वते च गुरूणां वचने स्थिताः ॥&#x9;011c&lt;br&gt;&#xA;सर्वे च नियतात्मानो बालानां संविभागिनः ।&#x9;012a&lt;br&gt;&#xA;उपेत्य शनकैर्यान्ति न सेवन्ति रजस्वलाम् ।&#x9;012c&lt;br&gt;&#xA;स्वर्गातिं चैव गच्छन्ति तथैव शुभकर्मिणः ॥&#x9;012e&lt;br&gt;&#xA;अभुक्तवत्सु नाश्नन्ति गर्भिणीवृद्धकादिषु ।&#x9;013a&lt;br&gt;&#xA;पूर्वाह्णेषु न दीव्यन्ति दिवा चैव न शेरते ॥&#x9;013c&lt;br&gt;&#xA;एतैश्चान्यैश्च बहुभिर्गुणैर्युक्तान्कथं कपान् ।&#x9;014a&lt;br&gt;&#xA;विजेष्यथ निवर्तध्वं निवृत्तानां सुखं हि वः ॥&#x9;014c&lt;br&gt;&#xA;ब्राह्मणा ऊचुः ।&#x9;015&lt;br&gt;&#xA;कपान्वयं विजेष्यामो ये देवास्ते वयं स्मृताः ।&#x9;015a&lt;br&gt;&#xA;तस्माद्वध्याः कपाऽस्माकं धनिन्याहि यथागतम् ॥&#x9;015c&lt;br&gt;&#xA;धनी गत्वा कपानाह न वो विप्राः प्रियङ्कराः ।&#x9;016a&lt;br&gt;&#xA;गृहीत्वाऽस्त्राण्यतो विप्रान्कपाः सर्वे समाद्रवन् ॥&#x9;016c&lt;br&gt;&#xA;समुदग्रध्वजान्दृष्ट्वा कपान्सर्वे द्विजातयः ।&#x9;017a&lt;br&gt;&#xA;व्यसृजञ्ज्वलितानग्नीन्कपानां प्राणनाशनान् ॥&#x9;017c&lt;br&gt;&#xA;ब्रह्मसृष्टा हव्यभुजः कपान्हत्वा सनातनाः ।&#x9;018a&lt;br&gt;&#xA;नभसीव यथाऽभ्राणि व्यराजन्त नराधिप ॥&#x9;018c&lt;br&gt;&#xA;हत्वा वै दानवान्देवाः सर्वे सम्भूय संयुगे ।&#x9;019a&lt;br&gt;&#xA;ते नाभ्यजानन्हि तदा ब्राह्मणैर्निहतान्कपान् ॥&#x9;019c&lt;br&gt;&#xA;अथागम्य महातेजा नारदोऽकथयद्विभो ।&#x9;020a&lt;br&gt;&#xA;यथा हता महाभागैस्तेजसा ब्राह्मणैः कपाः ॥&#x9;020c&lt;br&gt;&#xA;नारदस्य वचः श्रुत्वा प्रीताः सर्वे दिवौकसः ।&#x9;021a&lt;br&gt;&#xA;प्रशशंसुर्द्विजांश्चापि ब्राह्मणांश्च यशस्विनः ॥&#x9;021c&lt;br&gt;&#xA;तेषां तेजस्तथा वीर्यं देवानां ववृधे ततः ।&#x9;022a&lt;br&gt;&#xA;अवाप्नुवंश्चामरत्वं त्रिषु लोकेषु पूजितम् ॥&#x9;022c&lt;br&gt;&#xA;इत्युक्तवचनं वायुमर्जुनः प्रत्युवाच ह ।&#x9;023a&lt;br&gt;&#xA;प्रतिपूज्य महाबाहो यत्तच्छृणु नराधिप ॥&#x9;023c&lt;br&gt;&#xA;अर्जुन उवाच ।&#x9;024&lt;br&gt;&#xA;जीवाम्यहं ब्राह्मणार्थं सर्वथा सततं प्रभो ।&#x9;024a&lt;br&gt;&#xA;ब्रह्मण्यो ब्राह्मणेभ्यश्च प्रणमामि च नित्यशः ॥&#x9;024c&lt;br&gt;&#xA;दत्तात्रेयप्रसादाच्च मया प्राप्तमिदं बलम् ।&#x9;025a&lt;br&gt;&#xA;लोके च परमा कीर्तिर्धर्मश्चाचरितो महान् ॥&#x9;025c&lt;br&gt;&#xA;अहो ब्राह्मणकर्माणि मयि मारुत तत्त्वतः ।&#x9;026a&lt;br&gt;&#xA;त्वया प्रोक्तानि कार्त्स्न्येन श्रुतानि प्रयतेन च ॥&#x9;026c&lt;br&gt;&#xA;वायुरुवाच ।&#x9;027&lt;br&gt;&#xA;ब्राह्मणान्क्षात्राधर्मेण पालयस्वेन्द्रियाणि च ।&#x9;027a&lt;br&gt;&#xA;विप्रेभ्यस्ते भयं घोरं तत्तु कालाद्भविष्यति ॥ ॥&#x9;027c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/263/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/263/</guid>
      <description>&lt;p&gt;अध्यायः 263&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;युधिष्ठिरेण ब्राह्मणमहिमानं पृष्टेन भीष्मेण तम्प्रति स्वस्य कुष्ठितेन्द्रियादिशक्तिकतया मुमूर्षानिवेदनपूर्वकं कृष्णात्तदवगमनचोदना ॥ 1 ॥ तथा कृष्णस्य श्रीनारायणात्मकत्वनिवेदनेन तन्महिमानुवर्णनम् ॥ 2 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;ब्राह्मणानर्चसे राजन्सततं संशितव्रतान् ।&#x9;001a&lt;br&gt;&#xA;कं तु धर्मोदयं दृष्ट्वा तानर्चसि जनाधिप ॥&#x9;001c&lt;br&gt;&#xA;कां वा ब्राह्मणपूजायां व्युष्टिं दृष्ट्वा महाव्रत ।&#x9;002a&lt;br&gt;&#xA;तानर्चसि महाबाहो सर्वमेतद्वदस्व मे ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;एष ते केशवः सर्वमाख्यास्यति महामतिः ।&#x9;003a&lt;br&gt;&#xA;व्युष्टिं ब्राह्मणपूजायां दृष्ट्वा व्युष्टिं महाव्रत ॥&#x9;003c&lt;br&gt;&#xA;बलं श्रोत्रे वाङ्मनश्चक्षुषी च ज्ञानं तथा नविशुद्धं ममाद्य ।&#x9;004a&lt;br&gt;&#xA;देहन्यासो नातिचिरान्मतो मे न चातितूर्णं सविताऽद्य याति ॥&#x9;004c&lt;br&gt;&#xA;उक्ता धर्मा ये पुराणे महान्तो राजन्विप्राणां क्षत्रियाणां विशां च ।&#x9;005a&lt;br&gt;&#xA;येये शूद्राणां धर्ममुपासते ते तानेव कृष्णादुपशिक्षस्व पार्थः ॥&#x9;005c&lt;br&gt;&#xA;अहं ह्येनं वेद्मि तत्त्वेन कृष्णं योऽयं हि यच्चास्य बलं पुराणम् ।&#x9;006a&lt;br&gt;&#xA;अमेयात्मा केशवः कौरवेन्द्र सोयं धर्मं वक्ष्यति सर्वमेतत् ॥&#x9;006c&lt;br&gt;&#xA;कृष्णः पृथ्वीमसृजत्खं दिवं च कृष्णस्य देहान्मेदिनी सम्बभूव ।&#x9;007a&lt;br&gt;&#xA;वराहोऽयं भीमबलः पुराणः स पर्वतान्व्यसृजद्वै दिशश्च ॥&#x9;007c&lt;br&gt;&#xA;अस्माद्वायुश्चान्तरिक्षं दिवं च दिशश्चतस्रो विदिशश्चतस्रः ।&#x9;008a&lt;br&gt;&#xA;सृष्टिस्तथैवेयमनुप्रसूता स निर्ममे विश्वमिदं पुराणः ॥&#x9;008c&lt;br&gt;&#xA;अस्य नाभ्यां पुष्करं सम्प्रसूतं यत्रोत्पन्नः स्वयमेवामितौजाः ।&#x9;009a&lt;br&gt;&#xA;येनाच्छिन्नं तत्तमः पार्थ घोरं यत्र तिष्ठन्त्यर्णवास्तच्छयानाः ॥&#x9;009c&lt;br&gt;&#xA;कृते युगे धर्म आसीत्समग्रस्त्रेताकाले यज्ञमनुप्रपन्नः ।&#x9;010a&lt;br&gt;&#xA;बलं त्वासीद्द्वापरे पार्थ कृष्णः कलौ त्वधर्मः क्षितिमेवाजगाम ॥&#x9;010c&lt;br&gt;&#xA;स एव पूर्वं निजघान दैत्यान्स एव देवश्च बभूव सम्राट् ।&#x9;011a&lt;br&gt;&#xA;स भूतानां भावनो भूतभव्यः स विश्वस्यास्य जगतश्चाभिगोप्ता ॥&#x9;011c&lt;br&gt;&#xA;यदा धर्मो ग्लाति वंशे सुराणां तदा कृष्णो जायते मानुषेषु ।&#x9;012a&lt;br&gt;&#xA;धर्मे स्थित्वा स तु वै भावितात्मा परांश्च लोकानपराश्च पाति ॥&#x9;012c&lt;br&gt;&#xA;त्याज्यांस्त्यक्त्वा चासुराणां वधेन कार्याकार्ये कारणं चैव पाति ।&#x9;013a&lt;br&gt;&#xA;कृतं करिष्यत्क्रियते च देवो राहुं सोमं विद्धि च शक्रमेनम् ॥&#x9;013c&lt;br&gt;&#xA;स विश्वकर्मा स हि विश्वरूपः स विश्वभुग्विश्वसृग्विश्वजिच्च ।&#x9;014a&lt;br&gt;&#xA;स शूलभृच्छोणितभृत्करालस्तं कर्मभिर्विदितं वै स्तुवन्ति ॥&#x9;014c&lt;br&gt;&#xA;तं गन्धर्वाणामप्सरसां च नित्यमुपतिष्ठन्ते विबुधानां शतानि ।&#x9;015a&lt;br&gt;&#xA;तं राक्षसाश्च परिसंवदन्ति राजन्यानां स विजिगीषुरेकः ॥&#x9;015c&lt;br&gt;&#xA;तमध्वरे शंसितारः स्तुवन्ति रथन्तरे सामगाश्च स्तुवन्ति ।&#x9;016a&lt;br&gt;&#xA;तं ब्राह्मणा ब्रह्ममन्त्रैः स्तुवन्ति तस्मै हविरध्वर्यवः कल्पयन्ति ॥&#x9;016c&lt;br&gt;&#xA;स पौराणीं ब्रह्मगुहां प्रविष्टो महीसत्रं भारताग्रे ददर्श ।&#x9;017a&lt;br&gt;&#xA;स चैव गामुद्दधाराग्र्यकर्मा विक्षोभ्य दैत्यानुरगान्दानवांश्च ॥&#x9;017c&lt;br&gt;&#xA;तं घोषार्थे गीर्भिरिन्द्राः स्तुवन्ति स चापीशो भारतैकः पशूनाम् ।&#x9;018a&lt;br&gt;&#xA;तस्य भक्षान्विविधान्वेदयन्ति तमेवाजौ वाहनं वेदयन्ति ॥&#x9;018c&lt;br&gt;&#xA;तस्यान्तरिक्षं पृथिवी दिवं च सर्वं वशे तिष्ठति शाश्वतस्य ।&#x9;019a&lt;br&gt;&#xA;स कुम्भे रेतः ससृजे सुराणां यत्रोत्पन्नमृषिमाहुर्वसिष्ठम् ॥&#x9;019c&lt;br&gt;&#xA;स मातरिश्वा विभुरश्ववाजी स रश्मिवान्सविता चादिदेवः ।&#x9;020a&lt;br&gt;&#xA;तेनासुरा विजिताः सर्व एव तद्विक्रान्तैर्विजितानीह त्रीणि ॥&#x9;020c&lt;br&gt;&#xA;स देवानां मानुषाणां पितॄणां तमेवाहुर्यज्ञविदां वितानम् ।&#x9;021a&lt;br&gt;&#xA;स एव कालं विभजन्नुदेति तस्योत्तरं दक्षिणं चायने द्वे ॥&#x9;021c&lt;br&gt;&#xA;तस्यैवोर्ध्वं तिर्यगधश्चरन्ति गभस्तयो मेदिनीं भासयन्तः ।&#x9;022a&lt;br&gt;&#xA;तं ब्राह्मणा वेदविदो जुषन्ति तस्यादित्यो गामुपयुज्य भाति ॥&#x9;022c&lt;br&gt;&#xA;स मासिमास्यध्वरकृद्विधत्ते तमध्वरे वेदविदः पठन्ति ।&#x9;023a&lt;br&gt;&#xA;स एवोक्तश्चक्रमिदं त्रिनाभि सप्ताश्वयुक्तं वहते वै त्रिधामा ॥&#x9;023c&lt;br&gt;&#xA;&#39;हिरण्मयः सप्तगूढः ससंविच्चतुर्बाहुः पन्नगः पद्मनाभः ।&#39;&#x9;024a&lt;br&gt;&#xA;महातेजाः सर्वगः सर्वसिंहः कृष्णो लोकान्धारयते यथैकः ।&#x9;024c&lt;br&gt;&#xA;हंसं तमोघ्नं च तमेव वीर कृष्णं सदा पार्थ कर्तारमेहि ॥&#x9;024e&lt;br&gt;&#xA;स एकदा कक्षगतो महात्मा तुष्टो विभुः खाण्डवे धूमकेतुः ।&#x9;025a&lt;br&gt;&#xA;स राक्षसानुरगांश्चावजित्य सर्वत्रगः सर्वमग्नौ जुहोति ॥&#x9;025c&lt;br&gt;&#xA;स एव पार्थाय श्वेतमश्वं प्रायच्छत्स एवाश्वानथ सर्वांश्चकार ।&#x9;026a&lt;br&gt;&#xA;सबन्धुरस्तस्य रथस्त्रिचक्रस्त्रिवृच्छिराश्चतुरश्वस्त्रिनाभिः ॥&#x9;026c&lt;br&gt;&#xA;स विहायो व्यदधात्पञ्चनाभिः स निर्ममे गां दिवमन्तरिक्षम् ।&#x9;027a&lt;br&gt;&#xA;सोऽरण्यानि व्यसृजत्पर्वतांश्च हृषीकेशोऽमितदीप्ताग्नितेजाः ॥&#x9;027c&lt;br&gt;&#xA;अलङ्घयद्वै सरितो जिघांसञ्शक्रं वज्रं प्रहरन्तं निरास ।&#x9;028a&lt;br&gt;&#xA;स महेन्द्रः स्तूयते वै महाध्वरे विप्रैरेको ऋक्सहस्रैः पुराणैः ॥&#x9;028c&lt;br&gt;&#xA;दुर्वासा वै तेन नान्येन शक्यो गृहे राजन्वासयितुं महौजाः ।&#x9;029a&lt;br&gt;&#xA;तमेवाहुर्ऋषिमेकं पुराणं स विश्वकृद्विदधात्यात्मभावान् ॥&#x9;029c&lt;br&gt;&#xA;वेदांश्च यो वेदयतेऽधिदेवो विधींश्च यश्चाश्रयते पुराणान् ।&#x9;030a&lt;br&gt;&#xA;कामे वेदे लौकिके यत्फलं च विष्वक्सेनः सर्वमेतत्प्रतीहि ॥&#x9;030c&lt;br&gt;&#xA;ज्योतींषि शुक्लानि हि सर्वलोके त्रयो लोका लोकपालास्त्रयश्च ।&#x9;031a&lt;br&gt;&#xA;त्रयोऽग्नयो व्याहृतयश्च तिस्रः सर्वे देवा देवकीपुत्र एव ॥&#x9;031c&lt;br&gt;&#xA;स वत्सरः स ऋतुः सोऽर्धमासः सोऽहोरात्रः स कला वै स काष्ठाः ।&#x9;032a&lt;br&gt;&#xA;मात्रा मुहूर्ताश्च लवाः क्षणाश्च विष्वक्सेनः सर्वमेतत्प्रतीहि ॥&#x9;032c&lt;br&gt;&#xA;चन्द्रादित्यौ ग्रहनक्षत्रताराः सर्वाणि दर्शान्यथ पौर्णमासम् ।&#x9;033a&lt;br&gt;&#xA;नक्षत्रयोगा ऋतवश्च पार्थ विष्वक्सेनात्सर्वमेतत्प्रसूतम् ॥&#x9;033e&lt;br&gt;&#xA;रुद्रादित्या वसवोऽथाश्विनौ च साध्याश्च विश्वे मरुतां गणाश्च ।&#x9;034a&lt;br&gt;&#xA;प्रजापतिर्देवमाताऽदितिश्च सर्वे कृष्णादृषयश्चैव सप्त ॥&#x9;034c&lt;br&gt;&#xA;वायुर्भूत्वा विक्षिपते च विश्वमग्निर्भूत्वा दहते विश्वरूपः ।&#x9;035a&lt;br&gt;&#xA;आपो भूत्वा मज्जयते च सर्वं ब्रह्म भूत्वा सृजते विश्वसङ्घान् ॥&#x9;035c&lt;br&gt;&#xA;वेद्यं च यद्वेदयते च वेद्यं विधिश्च यश्च श्रयते विधेयम् ।&#x9;036a&lt;br&gt;&#xA;धर्मे च वेदे च बले च सर्वं चराचरं केशवं त्वं प्रतीहि ॥&#x9;036c&lt;br&gt;&#xA;ज्योतिर्भूतः परमोसौ पुरस्तात्प्रकाशते यत्प्रभया विश्वरूपः ।&#x9;037a&lt;br&gt;&#xA;अपः सृष्ट्वा सर्वभूतात्मयोनिः पुराऽकरोत्सर्वमेवाथ विश्वम् ॥&#x9;037c&lt;br&gt;&#xA;ऋतूनुत्पातान्विविधान्यद्भुतानि मेघान्विद्युत्सर्वमैरावतं च ।&#x9;038a&lt;br&gt;&#xA;सर्वं कृष्णात्स्थावरं जङ्गमं च विश्वात्मानं विष्णुमेनं प्रतीहि ॥&#x9;038c&lt;br&gt;&#xA;विश्वावासं निर्गुणं वासुदेवं सङ्कर्षणं जीवभूतं वदन्ति ।&#x9;039a&lt;br&gt;&#xA;ततः प्रद्युम्नमनिरुद्धं चतुर्थमाज्ञापयत्यात्मयोनिर्महात्मा ॥&#x9;039c&lt;br&gt;&#xA;स पञ्चधा पञ्चगुणोपपन्नं सञ्चोदयन्विश्वमिदं सिसृक्षुः ।&#x9;040a&lt;br&gt;&#xA;ततश्चकारावनिमारुतौ च खं ज्योतिरम्भश्चि तथैव पार्थ ॥&#x9;040c&lt;br&gt;&#xA;स स्थावरं जङ्गमं चैवमेतच्चतुर्विधं लोकमिमं च कृत्वा ।&#x9;041a&lt;br&gt;&#xA;ततो भूमिं व्यदधात्पञ्चबीजां द्यावापृथिव्यग्निरथाम्बुवायू ॥&#x9;041c&lt;br&gt;&#xA;तेन विश्वं कृतमेतद्धि राजन्स जीवयत्यात्मनैवात्मयोनिः ।&#x9;042a&lt;br&gt;&#xA;ततो देवानसुरान्मानवांश्च लोकानृषींश्चापि पितॄन्प्रजाश्च ।&#x9;042c&lt;br&gt;&#xA;समासेन विविधान्पाति लोकान्सर्वान्सदा भूतपतिः सिसृक्षुः ॥&#x9;042e&lt;br&gt;&#xA;शुभाशुभं स्थावरं जङ्गमं च विष्वक्सेनात्सर्वमेतत्प्रतीहि ।&#x9;043a&lt;br&gt;&#xA;यद्वर्तते यच्च भविष्यतीह सर्वं ह्येतत्केशवं त्वं प्रतीहि ॥&#x9;043c&lt;br&gt;&#xA;मृत्युश्चैव प्राणिनामन्तकाले साक्षात्कृष्णः केशवो देहभाजाम् ।&#x9;044a&lt;br&gt;&#xA;भूतं च यच्चेह न विद्म किञ्चिद्विष्वक्सेनात्सर्वमेतत्प्रतीहि ॥&#x9;044c&lt;br&gt;&#xA;यत्प्रशस्तं च लोकेषु पुण्यं यच्च शुभाशुभम् ।&#x9;045a&lt;br&gt;&#xA;तत्सर्वं केशवोऽचिन्त्यो विपरीतमतः परम् ॥&#x9;045c&lt;br&gt;&#xA;एतादृशः केशवोऽतश्च भूयो नारायणः परमश्चाव्ययश्च ।&#x9;046a&lt;br&gt;&#xA;मध्याद्यन्तस्य जगतस्तस्तुषश्च बुभूषतां प्रभवश्चाव्ययश्च ॥ ॥&#x9;046c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/264/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/264/</guid>
      <description>&lt;p&gt;अध्यायः 264&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;कृष्णेन युधिष्ठिरम्प्रति ब्राह्मणानां महत्तरत्वे दृष्टान्ततया स्वेन प्रद्युम्नं प्रत्युक्तदुर्वासश्चरित्रप्रतिपादनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;ब्रूहि ब्राह्मणपूजायां व्युष्टिं त्वं मधुसूदन ।&#x9;001a&lt;br&gt;&#xA;वेत्ता त्वमस्य चार्थस्य वेद त्वां हि पितामहः ॥&#x9;001c&lt;br&gt;&#xA;वासुदेव उवाच ।&#x9;002&lt;br&gt;&#xA;शृणुष्वावहितो राजन्द्विजानां भरतर्षभ ।&#x9;002a&lt;br&gt;&#xA;यथातत्त्वेन वदतो गुणान्वै कुरुसत्तम ॥&#x9;002c&lt;br&gt;&#xA;द्वारवत्यां समासीनं पुरा मां कुरुनन्दन ।&#x9;003a&lt;br&gt;&#xA;प्रद्युम्नः परिपप्रच्छ ब्राह्मणैः परिकोपितः ॥&#x9;003c&lt;br&gt;&#xA;किं फलं ब्राह्मणेष्वस्ति पूजायां मधुसूदन ।&#x9;004a&lt;br&gt;&#xA;ईश्वरत्वं कुतस्तेषामिहैव च परत्र च ॥&#x9;004c&lt;br&gt;&#xA;सदा द्विजातीन्सम्पूज्य किं फलं तत्र मानद ।&#x9;005a&lt;br&gt;&#xA;एतद्ब्रूहि स्फुटं सर्वं सुमहान्संशयोऽत्र मे ॥&#x9;005c&lt;br&gt;&#xA;इत्युक्ते वचने तस्मिन्प्रद्युम्नेन तथा त्वहम् ।&#x9;006a&lt;br&gt;&#xA;प्रत्यब्रवं महाराज यत्तच्छृणु समाहितः ॥&#x9;006c&lt;br&gt;&#xA;व्युष्टिं ब्राह्मणपूजायां रौक्मिणेय निबोध मे ।&#x9;007a&lt;br&gt;&#xA;एते हि सोमराजान ईश्वराः सुखदुःखयोः ॥&#x9;007c&lt;br&gt;&#xA;अस्मिल्ँलोके रौक्मिणेय तथाऽमुष्मिंश्च पुत्रक ।&#x9;008a&lt;br&gt;&#xA;ब्राह्मणप्रमुखं सौम्यं न मेऽत्रास्ति विचारणा ॥&#x9;008c&lt;br&gt;&#xA;ब्राह्मणप्रभवं सौख्यमायुः कीर्तिर्यशो बलम् ।&#x9;009a&lt;br&gt;&#xA;लोका लोकेश्वराश्चैव सर्वे ब्राह्मणपूजकाः ॥&#x9;009c&lt;br&gt;&#xA;त्रिवर्गे चापवर्गे च यशःश्रीरोगशान्तिषु ।&#x9;010a&lt;br&gt;&#xA;देवतापितृपूजासु सन्तोष्याश्चैव नो द्विजाः ॥&#x9;010c&lt;br&gt;&#xA;तान्कथं वै नाद्रियेयमीश्वरोस्मीति पुत्रक ।&#x9;011a&lt;br&gt;&#xA;मा ते मन्युर्महाबाहो भवत्वत्र द्विजान्प्रति ॥&#x9;011c&lt;br&gt;&#xA;ब्राह्मणा हि महद्भूतमस्मिल्ँलोके परत्र च ।&#x9;012a&lt;br&gt;&#xA;भस्म कुर्यर्जगदिदं क्रुद्धाः प्रत्यक्षदर्शिनः ॥&#x9;012c&lt;br&gt;&#xA;हन्युस्तेऽपि सृजेयुश्च लोकान्लोकेश्वरांस्तथा ।&#x9;013a&lt;br&gt;&#xA;कथं तेषु न वर्तेरन्सम्यग्ज्ञानात्सुतेजसः ॥&#x9;013c&lt;br&gt;&#xA;अवसन्मद्गृहे तात ब्राह्मणो हरिपिङ्गलः ।&#x9;014a&lt;br&gt;&#xA;चीरवासा बिल्वदण्डी दीर्घश्मश्रुः कृशो महान् ॥&#x9;014c&lt;br&gt;&#xA;दीर्घेभ्यश्च मनुष्येभ्यः प्रमाणादधिको भुवि ।&#x9;015a&lt;br&gt;&#xA;स स्वैरं चरते लोकान्ये दिव्या ये च मानुषाः ॥&#x9;015c&lt;br&gt;&#xA;इमां गाथां गायमानश्चत्वरेषु सभासु च ।&#x9;016a&lt;br&gt;&#xA;दुर्वाससं वासयेत्को ब्राह्मणं सत्कृतं गृहे ॥&#x9;016c&lt;br&gt;&#xA;रोषणः सर्वभूतानां सूक्ष्मेऽप्यपकृते कृते ।&#x9;017a&lt;br&gt;&#xA;परिभाषां च मे श्रुत्वा को नु दद्यात्प्रतिश्रयम् ॥&#x9;017c&lt;br&gt;&#xA;यो मां कश्चिद्वासयीत न स मां कोपयेदिति ।&#x9;018a&lt;br&gt;&#xA;यस्मान्नाद्रियते कश्चित्ततोऽहं समवासयम् ॥&#x9;018c&lt;br&gt;&#xA;स सम्भुङ्क्ते सहस्राणां बहूनामन्नमेकदा ।&#x9;019a&lt;br&gt;&#xA;एकदा सोल्पकं भुङ्क्ते नचैवैति पुनर्गृहान् ॥&#x9;019c&lt;br&gt;&#xA;अकस्माच्च प्रहसति तथाऽकस्मात्प्ररोदिति ।&#x9;020a&lt;br&gt;&#xA;न चास्य वयसा तुल्यः पृथिव्यामभवत्तदा ॥&#x9;020c&lt;br&gt;&#xA;अथ स्वावसथं गत्वा सशय्यास्तरणानि च ।&#x9;021a&lt;br&gt;&#xA;अदहत्स महातेजास्ततश्चाभ्यपतत्स्वयम् ॥&#x9;021c&lt;br&gt;&#xA;अथ मामब्रवीद्भूयः स मुनिः संशितव्रतः ।&#x9;022a&lt;br&gt;&#xA;कृष्ण पायसमिच्छामि भोक्तुमित्येव सत्वरः ॥&#x9;022c&lt;br&gt;&#xA;तदैव तु मया तस्य चित्तज्ञेन गृहे जनः ।&#x9;023a&lt;br&gt;&#xA;सर्वाण्यन्नानि पानानि भक्ष्याश्चोच्चावचास्तथा ॥&#x9;023c&lt;br&gt;&#xA;भवन्तु सत्कृतानीह पूर्वमेव प्रयोचितः ।&#x9;024a&lt;br&gt;&#xA;ततोऽहं ज्वलमानं वै पायसं प्रत्यवेदयम् ॥&#x9;024c&lt;br&gt;&#xA;तं भुक्त्वैव स तु क्षिप्रं ततो वचनमब्रवीत् ।&#x9;025a&lt;br&gt;&#xA;क्षिप्रमङ्गानि लिम्पस्व पायसेनेति स स्म ह ॥&#x9;025c&lt;br&gt;&#xA;अविमृश्यैव च ततः कृतवानस्मि तत्तथा ।&#x9;026a&lt;br&gt;&#xA;तेनोच्छिष्टेन गात्राणि शरीरं च समालिपम् ॥&#x9;026c&lt;br&gt;&#xA;स ददर्श तदाऽभ्याशे मातरं ते शुभाननाम् ।&#x9;027a&lt;br&gt;&#xA;तामपि स्मयमानां स पायसेनाभ्यलेपयत् ॥&#x9;027c&lt;br&gt;&#xA;मुनिः पायसदिग्धाङ्गीं रथे तूर्णमयोजयत् ।&#x9;028a&lt;br&gt;&#xA;तमारुद्य रथं चैव निर्ययौ स गृहान्मम ॥&#x9;028c&lt;br&gt;&#xA;अग्निवर्णो ज्वलन्धीमान्स द्विजो रथधुर्यवत् ।&#x9;029a&lt;br&gt;&#xA;प्रतोदेनातुदद्बालां रुक्मिणीं मम पश्यतः ॥&#x9;029c&lt;br&gt;&#xA;न च मे स्तोकमप्यासीद्दुःखमीर्ष्याकृतं तदा ।&#x9;030a&lt;br&gt;&#xA;तथा स राजमार्गेण महता निर्ययौ बहिः ॥&#x9;030c&lt;br&gt;&#xA;तद्दृष्ट्वा महदाश्चर्यं दाशार्हा जातमन्यवः ।&#x9;031a&lt;br&gt;&#xA;तत्राजल्पन्मिथः केचित्समाभाष्य परस्परम् ॥&#x9;031c&lt;br&gt;&#xA;ब्राह्मणा एव जायेरन्नान्यो वर्णः कथञ्चन ।&#x9;032a&lt;br&gt;&#xA;को ह्येनां रथमास्थाय जीवेदन्यः पुमानिह ॥&#x9;032c&lt;br&gt;&#xA;आशीविषविषं तीक्ष्णं ततस्तीक्ष्णतरो द्विजः ।&#x9;033a&lt;br&gt;&#xA;ब्रह्माहिविषदिग्धस्य नास्ति कश्चिच्चिकित्सकः ॥&#x9;033c&lt;br&gt;&#xA;तस्मिन्व्रजति दुर्धर्षे प्रास्खलद्रुक्मिणी पथि ।&#x9;034a&lt;br&gt;&#xA;अमर्षयंस्तथा श्रीमान्स्मितपूर्वमचोदयम् ॥&#x9;034c&lt;br&gt;&#xA;ततः परमसङ्क्रुद्धो रथात्प्रस्कन्द्य स द्विजः ।&#x9;035a&lt;br&gt;&#xA;पदातिरुत्पथेनैव प्राद्रवद्दक्षिणामुखः ॥&#x9;035c&lt;br&gt;&#xA;तमुत्पथेन धावन्तमन्वधावं द्विजोत्तमम् ।&#x9;036a&lt;br&gt;&#xA;तथैव पायसादिग्धः प्रसीद भगवन्निति ॥&#x9;036c&lt;br&gt;&#xA;ततो विलोक्य तेजस्वी ब्राह्मणो मामुवाच ह ।&#x9;037a&lt;br&gt;&#xA;जितः क्रोधस्त्वया कृष्ण प्रकृत्यैव महाभुज ॥&#x9;037c&lt;br&gt;&#xA;न तेऽपराधमिह वै दृष्टवानस्मि सुव्रत ।&#x9;038a&lt;br&gt;&#xA;प्रीतोस्मि तव गोविन्द वृणु कामान्यथेप्सितान् ॥&#x9;038c&lt;br&gt;&#xA;प्रसन्नस्य च मे तात पश्य व्युष्टिं यथाविधाम् ॥&#x9;039ac&lt;br&gt;&#xA;यावदेव मनुष्याणामन्ने भावो भविष्यति ।&#x9;040a&lt;br&gt;&#xA;यथैवान्ने तथा तेषां त्वयि भावो भविष्यति ॥&#x9;040c&lt;br&gt;&#xA;यावच्च पुण्या लोकेषु त्वयि कीर्तिर्भविष्यति ।&#x9;041a&lt;br&gt;&#xA;त्रिषु लोकेषु तावच्च वैशिष्ट्यं प्रतिपत्स्यसे ।&#x9;041c&lt;br&gt;&#xA;सुप्रियः सर्वलोकस्य भविष्यसि जनार्दन ॥&#x9;041e&lt;br&gt;&#xA;यत्ते भिन्नं च दग्धं च यच्च किञ्चिद्विनाशितम् ।&#x9;042a&lt;br&gt;&#xA;सर्वं तथैव द्रष्टासि विशिष्टं वा जनार्दन ॥&#x9;042c&lt;br&gt;&#xA;यावदेतत्प्रलिप्तं ते गात्रेषु मधुसूदन ।&#x9;043a&lt;br&gt;&#xA;अतो मृत्युभयं नास्ति यावदिच्छसि चाच्युत ॥&#x9;043c&lt;br&gt;&#xA;न तु पादतले लिप्ते तस्मात्ते मृत्युरत्र वै ।&#x9;044a&lt;br&gt;&#xA;नैतन्मे प्रियमित्येवं स मां प्रीतोऽब्रवीत्तदा ॥&#x9;044c&lt;br&gt;&#xA;इत्युक्तोऽहं शरीरं स्वं ददर्श श्रीसमायुतम् ।&#x9;045a&lt;br&gt;&#xA;रुक्मिणीं चाब्रवीत्प्रीतः सर्वस्त्रीणां वरं यशः ।&#x9;045c&lt;br&gt;&#xA;कीर्तिं चानुत्तमां लोके समवाप्स्यसि शोभने ॥&#x9;045e&lt;br&gt;&#xA;न त्वां जरा वा रोगो वा वैवर्ण्यं चापि भामिनि ।&#x9;046a&lt;br&gt;&#xA;स्प्रक्ष्यन्ति पुण्यगन्धा च कृष्णमाराधयिष्यसि ॥&#x9;046c&lt;br&gt;&#xA;षोडशानां सहस्राणां बधूनां केशवस्य ह ।&#x9;047a&lt;br&gt;&#xA;वरिष्ठा च सलोक्या च केशवस्य भविष्यसि ॥&#x9;047c&lt;br&gt;&#xA;तव मातरमित्युक्त्वा ततो मां पुनरब्रवीत् ।&#x9;048a&lt;br&gt;&#xA;प्रस्थितः सुमहातेजा दुर्वासाऽग्निरिव ज्वलन् ॥&#x9;048c&lt;br&gt;&#xA;एषैव ते बुद्धिरस्तु ब्राह्मणान्प्रति केशव ।&#x9;049a&lt;br&gt;&#xA;इत्युक्त्वा स तदा पुत्र तत्रैवान्तरधीयत ॥&#x9;049c&lt;br&gt;&#xA;तस्मिन्नन्तर्हिते चाहमुपांशु व्रतमाचरम् ।&#x9;050a&lt;br&gt;&#xA;यत्किञ्चिद्ब्राह्मणो ब्रूयात्सर्वं कुर्यामिति प्रभो ॥&#x9;050c&lt;br&gt;&#xA;एतद्व्रतमहं कृत्वा मात्रा ते सह पुत्रक ।&#x9;051a&lt;br&gt;&#xA;ततः परमहृष्टात्मा प्राविशं गृहमेव च ॥&#x9;051c&lt;br&gt;&#xA;प्रविष्टमात्रश्च गृहे सर्वं पश्यामि तन्नवम् ।&#x9;052a&lt;br&gt;&#xA;यद्भिन्नं यच्च वै दग्धं तेन विप्रेण पुत्रक ॥&#x9;052c&lt;br&gt;&#xA;ततोऽहं विस्मयं प्राप्तः सर्वं दृष्ट्वा नवं दृढम् ।&#x9;053a&lt;br&gt;&#xA;अपूजयं च मनसा रौक्मिणेय सदा द्विजान् ॥&#x9;053c&lt;br&gt;&#xA;इत्यहं रौक्मिणेयस्य पृच्छतो भरतर्षभ ।&#x9;054a&lt;br&gt;&#xA;माहात्म्यं द्विजमुख्यस्य सर्वमाख्यातवांस्तदा ॥&#x9;054c&lt;br&gt;&#xA;तथा त्वमपि कौन्तेय ब्राह्मणान्सततं प्रभो ।&#x9;055a&lt;br&gt;&#xA;पूजयस्व महाभागान्वाग्भिर्दानैश्च नित्यदा ॥&#x9;055c&lt;br&gt;&#xA;एवं व्युष्टिमहं प्राप्तो ब्राह्मणस्य प्रसादजाम् ।&#x9;056a&lt;br&gt;&#xA;यच्च मामाह भीष्मोऽयं तत्सत्यं भरतर्षभ ॥ ॥&#x9;056c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/265/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/265/</guid>
      <description>&lt;p&gt;अध्यायः 265&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;कृष्णेन युधिष्ठिरम्प्रति दक्षाध्वरविध्वंसनत्रिपुरदहनादिरूपरुद्रचरित्रपरिकीर्तनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;दुर्वाससः प्रसादात्ते शङ्करांशस्य माघव ।&#x9;001a&lt;br&gt;&#xA;अवाप्तमिह विज्ञानं तन्मे व्याख्यातुमर्हसि ॥&#x9;001c&lt;br&gt;&#xA;महाभाग्यं च यत्तस्य नामानि च महात्मनः ।&#x9;002a&lt;br&gt;&#xA;तत्त्वमो ज्ञातुमिच्छामि सर्वं मतिमतांवर ॥&#x9;002c&lt;br&gt;&#xA;वासुदेव उवाच ।&#x9;003&lt;br&gt;&#xA;हन्ति ते कीर्तयिष्यामि नमस्कृत्य कपर्दिने ।&#x9;003a&lt;br&gt;&#xA;यदवाप्तं मया राजञ्श्रेयो यच्चार्जितं यशः ॥&#x9;003c&lt;br&gt;&#xA;प्रयतः प्रातरुत्थाय यस्त्वधीयेद्विशाम्पते ।&#x9;004a&lt;br&gt;&#xA;प्राञ्जलिः शतरुद्रीयं नास्य किञ्चन दुर्लभम् ॥&#x9;004c&lt;br&gt;&#xA;&#39;शिवः सर्वगतो रुद्रः स्रष्टा यस्त्वं शृणुष्व मे ।&#39;&#x9;005a&lt;br&gt;&#xA;प्रजापतिस्तमसृजत्तमसोऽन्ते महातपाः ।&#x9;005c&lt;br&gt;&#xA;शङ्करस्त्वसृजत्तात प्रजाः स्थावरजङ्गमाः ॥&#x9;005e&lt;br&gt;&#xA;नास्ति किञ्चित्परं भूतं महादेवाद्विशाम्पते ।&#x9;006a&lt;br&gt;&#xA;इह त्रिष्वपि लोकेषु भूतानां प्रभवो हि सः ॥&#x9;006c&lt;br&gt;&#xA;न चैवोत्सहते स्थातुं कश्चिदग्रे महात्मनः ।&#x9;007a&lt;br&gt;&#xA;न हि भूतं समं तेन त्रिषु लोकेषु विद्यते ॥&#x9;007c&lt;br&gt;&#xA;गन्धेनापि हि सङ्ग्रामे तस्य क्रुद्धस्य शत्रवः ।&#x9;008a&lt;br&gt;&#xA;विसञ्ज्ञा हतभूयिष्ठा वेपन्ते च पतन्ति च ॥&#x9;008c&lt;br&gt;&#xA;घोरं च निनदं तस्य पर्जन्यनिनदोपम् ।&#x9;009a&lt;br&gt;&#xA;श्रुत्वा विशीर्येद्धृदयं देवानामपि संयुगे ।&#x9;009c&lt;br&gt;&#xA;यं चाक्ष्णा घोररूपेण पश्येद्दग्धः पतेदधः ॥&#x9;009e&lt;br&gt;&#xA;न सुरा नासुरा लोके न गन्धर्वा न पन्नगाः ।&#x9;010a&lt;br&gt;&#xA;कुपिते सुखमेधन्ते तस्मिन्नपि गुहागताः ॥&#x9;010c&lt;br&gt;&#xA;प्रजापतेश्च दक्षस्य यजतो वितते क्रतौ ।&#x9;011a&lt;br&gt;&#xA;विव्याध कुपितो यज्ञं निर्भयस्तु भवस्तदा ॥&#x9;011c&lt;br&gt;&#xA;धनुषा वाणमुत्सृज्य सुघोरं विननाद च ॥&#x9;012ac&lt;br&gt;&#xA;ते न शर्म कुतः शान्तिं विषादं लेभिरे सुराः ।&#x9;013a&lt;br&gt;&#xA;विद्धे च सहसा यज्ञे कुपिते च महेश्वरे ॥&#x9;013c&lt;br&gt;&#xA;तेन ज्यातलघोषेण सर्वे लोकाः समाकुलाः ।&#x9;014a&lt;br&gt;&#xA;बभूवुरवशाः पार्थ विषेदुश्च सुरासुराः ॥&#x9;014c&lt;br&gt;&#xA;आपश्चुक्षुभिरे चैव चकम्पे च वसुन्धरा ।&#x9;015a&lt;br&gt;&#xA;व्यद्रवन्गिरयश्चापि द्यौः पफाल च सर्वशः ॥&#x9;015c&lt;br&gt;&#xA;अन्धेन तमसा लोकाः प्रावृता न चकाशिरे ।&#x9;016a&lt;br&gt;&#xA;प्रनष्टा ज्योतिषां भाश्च सह सूर्येण भारत ॥&#x9;016c&lt;br&gt;&#xA;भृशं भीतास्ततः शान्तिं चत्रुः स्वस्त्ययनानि च ।&#x9;017a&lt;br&gt;&#xA;ऋषयः सर्वभूतानामात्मनश्च हितैषिणः ॥&#x9;017c&lt;br&gt;&#xA;ततः सोऽभ्यद्रवद्देवान्रुद्रो रौद्रपराक्रमः ।&#x9;018a&lt;br&gt;&#xA;भगस्य नयने क्रुद्धः प्रहारेण व्यशातयत् ॥&#x9;018c&lt;br&gt;&#xA;पूषणं चाभिदुद्राव घोरेण वपुषाऽन्वितः ।&#x9;019a&lt;br&gt;&#xA;पुरोडाशं भक्षयतो दशनान्वै व्यशातयत् ॥&#x9;019c&lt;br&gt;&#xA;ततः प्रणेमुर्देवास्ते वेपमानाः स्म शङ्करम् ।&#x9;020a&lt;br&gt;&#xA;पुनश्च सन्दधे रुद्रो दीप्तं सुनिशितं शरम् ॥&#x9;020c&lt;br&gt;&#xA;रुद्रस्य विक्रमं दृष्ट्वा भीता देवाः सहर्षिभिः ।&#x9;021a&lt;br&gt;&#xA;ततः प्रसादयामासुः शर्वं ते विबुधोत्तमाः ॥&#x9;021c&lt;br&gt;&#xA;जेषुश्च शतरुद्रीयं देवाः कृत्वाञ्जलिं तदा ।&#x9;022a&lt;br&gt;&#xA;संस्तूयमानस्त्रिदशैः प्रससाद महेश्वरः ॥&#x9;022c&lt;br&gt;&#xA;रुद्रस्य भागं यज्ञे च विशिष्टं ते त्वकल्पयन् ।&#x9;023a&lt;br&gt;&#xA;भयेन त्रिदशा राजञ्शरणं च प्रपेदिरे ॥&#x9;023c&lt;br&gt;&#xA;तेन चैव हि तुष्टेन स यज्ञः सन्धितोऽभवत् ।&#x9;024a&lt;br&gt;&#xA;यद्यच्चापहृतं तत्र तत्तथैवान्वजीवयत् ॥&#x9;024c&lt;br&gt;&#xA;असुराणां पुराण्यासंस्त्रीणि वीर्यवतां दिवि ।&#x9;025a&lt;br&gt;&#xA;आयसं राजतं चैव सौवर्णमपि चापरम् ॥&#x9;025c&lt;br&gt;&#xA;नाशकत्तानि मघवा भेत्तुं सर्वायुधैरपि ।&#x9;026a&lt;br&gt;&#xA;अथ सर्वेऽमरा रुद्रं जग्मुः शरणमर्दिताः ॥&#x9;026c&lt;br&gt;&#xA;तत ऊचुर्महात्मानो देवाः सर्वे समागताः ।&#x9;027a&lt;br&gt;&#xA;रुद्र रौद्रा भविष्यन्ति पशवः सर्वकर्मसु ॥&#x9;027c&lt;br&gt;&#xA;जहि दैत्यान्सह पुरैर्लोकांस्त्रायस्व मानद ।&#x9;028a&lt;br&gt;&#xA;स तथोक्तस्तथेत्युक्त्वा कृत्वा विष्णुं शरोत्तमम् ॥&#x9;028c&lt;br&gt;&#xA;शल्यमग्निं तथा कृत्वा पुङ्खं वैवस्वतं यमम् ।&#x9;029a&lt;br&gt;&#xA;ओङ्कारं च धनुः सर्वाञ्ज्यां च सावित्रिमुत्तमां ॥&#x9;029c&lt;br&gt;&#xA;ब्रह्माणं सारथिं कृत्वा विनियुज्य च सर्वशः ।&#x9;030a&lt;br&gt;&#xA;त्रिपर्वणा त्रिशल्येन तेन तानि बिभेद सः ॥&#x9;030c&lt;br&gt;&#xA;शरेणादित्यवर्णेन कालाग्निसमतेजसा ।&#x9;031a&lt;br&gt;&#xA;तेऽसुराः सपुरास्तत्र दग्धा रुद्रेण भारत ॥&#x9;031c&lt;br&gt;&#xA;तं चैवाङ्कगतं दृष्ट्वा बालं पञ्चशिखं पुनः ।&#x9;032a&lt;br&gt;&#xA;उमा जिज्ञासमाना वै कोऽयमित्यब्रवीत्तदा ॥&#x9;032c&lt;br&gt;&#xA;असूयतश्च शक्रस्य वज्रेणि प्रहरिष्यतः ।&#x9;033a&lt;br&gt;&#xA;सवज्रं स्तम्भयामास तं बाहुं परिघोपमम् ॥&#x9;033c&lt;br&gt;&#xA;न संयुयुधिरे चैव देवास्तं भुवनेश्वरम् ।&#x9;034a&lt;br&gt;&#xA;सप्रजापतयः सर्वे तस्मिन्मुमुहुरीश्वरे ॥&#x9;034c&lt;br&gt;&#xA;ततो ध्यात्वा च भगवान्ब्रह्मा तममितौजसम् ।&#x9;035a&lt;br&gt;&#xA;अयं श्रेष्ठ इति ज्ञात्वा ववन्दे तमुमापतिम् ॥&#x9;035c&lt;br&gt;&#xA;ततः प्रसादयामासुरुमां रुद्रं च ते सुराः ।&#x9;036a&lt;br&gt;&#xA;बभूव स तदा बालः प्रययौ तु यथापुरम् ॥&#x9;036c&lt;br&gt;&#xA;स चापि ब्राह्मणो भूत्वा दुर्वासा नाम वीर्यवान् ।&#x9;037a&lt;br&gt;&#xA;द्वारवत्यां मम गृहे चिरं कालमुपावसन् ॥&#x9;037c&lt;br&gt;&#xA;विप्रकारान्प्रयुङ्क्ते स्म सुबहून्मम वेश्मनि ।&#x9;038a&lt;br&gt;&#xA;तानुदारतया चाहं चक्षमे चातिदुःसहान् ॥&#x9;038c&lt;br&gt;&#xA;स वै रुद्रः स च शिवः सोग्निः सर्वः स सर्वजित् ।&#x9;039a&lt;br&gt;&#xA;स चैवेन्द्रश्च वायुश्च सोऽस्विनौ स च विद्युतः ॥&#x9;039c&lt;br&gt;&#xA;स चन्द्रमाः स चेशानः स सूर्यो वरुणश्च सः ।&#x9;040a&lt;br&gt;&#xA;स कालः सोन्तको मृत्युः स यमो रात्र्यहानि च ॥&#x9;040c&lt;br&gt;&#xA;मासार्धमासा ऋतवः सन्ध्ये संवत्सरश्च सः ।&#x9;041a&lt;br&gt;&#xA;स धाता स विधाता च विश्वकर्मा स सर्ववित् ॥&#x9;041c&lt;br&gt;&#xA;नक्षत्राणि ग्रहाश्चैव दिशोऽथ प्रदिशस्तथा ।&#x9;042a&lt;br&gt;&#xA;विश्वमूर्तिरमेयात्मा भगवान्परमद्युतिः ॥&#x9;042c&lt;br&gt;&#xA;एकधा च द्विधा चैव बहुधा च स एव हि ।&#x9;043a&lt;br&gt;&#xA;शतधा सहस्रधा चैव तथा शतसहस्रधा ॥&#x9;043c&lt;br&gt;&#xA;ईदृशः स महादेवो भूयश्च भगवानतः ।&#x9;044a&lt;br&gt;&#xA;न हि शक्या गुणा वक्तुमपि वर्षशतैरपि ॥ ॥&#x9;044c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/266/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/266/</guid>
      <description>&lt;p&gt;अध्यायः 266&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;कृष्णेन युधिष्ठिरम्प्रति महेश्वरादिनामनिर्वचनपूर्वकं शिवमहिमोक्तिः ॥ 1 ॥&lt;/p&gt;&#xA;&lt;p&gt;वासुदेव उवाच ।&#x9;001&lt;br&gt;&#xA;युधिष्ठिर महाबाहो महाभाग्यं महात्मनः ।&#x9;001a&lt;br&gt;&#xA;रुद्राय बहुरूपाय बहुनाम्ने निबोध मे ॥&#x9;001c&lt;br&gt;&#xA;वदन्त्युग्रं महादेवं तथा स्थाणुं महेश्वरम् ।&#x9;002a&lt;br&gt;&#xA;एकाक्षं त्र्यम्बकं चैव विश्वरूपं शिवं तथा ॥&#x9;002c&lt;br&gt;&#xA;द्वे तनू तस्य देवस्य वेदज्ञा ब्राह्मणा विदुः ।&#x9;003a&lt;br&gt;&#xA;घोरामन्यां शिवामन्यां ते तनू बहुधा पुनः ॥&#x9;003c&lt;br&gt;&#xA;उग्रा घोरा तनुर्याऽस्य सोऽग्निर्विद्युत्स भास्करः ।&#x9;004a&lt;br&gt;&#xA;शिवा सौम्या च या त्वस्य धर्मस्त्वापोथ चन्द्रमाः ॥&#x9;004c&lt;br&gt;&#xA;आत्मनोऽर्धं तु तस्याग्निः सोमोऽर्धं पुनरुच्यते ।&#x9;005a&lt;br&gt;&#xA;ब्रह्मचर्यं चरत्येका शिवा चास्य तनुस्तथा ॥&#x9;005c&lt;br&gt;&#xA;याऽस्य घोरतमा मूर्तिर्जगत्संहरते तथा ।&#x9;006a&lt;br&gt;&#xA;ईश्वरत्वान्महत्त्वाच्च महेश्वर इति स्मृतः ॥&#x9;006c&lt;br&gt;&#xA;यन्निर्दहति यत्तीक्ष्णो यदुग्रो यत्प्रतापवान् ।&#x9;007a&lt;br&gt;&#xA;मांसशोणितमज्जादो यत्ततो रुद्र उच्यते ॥&#x9;007c&lt;br&gt;&#xA;देवानां सुमहान्यच्च यच्चास्य विषयो महान् ।&#x9;008a&lt;br&gt;&#xA;यच्च विश्वं जगत्पाति महादेवस्ततः स्मृतः ॥&#x9;008c&lt;br&gt;&#xA;धूम्ररूपा जटा यस्माद्धूर्जटीत्यत उच्यते ॥&#x9;009ac&lt;br&gt;&#xA;स मेधयति यन्नित्यं सर्वान्वै सर्वकर्मभिः ।&#x9;010a&lt;br&gt;&#xA;शिवमिच्छन्मनुष्याणां तस्मादेष शिवः स्मृतः ॥&#x9;010c&lt;br&gt;&#xA;दहत्यूध्वं स्थितो यच्च प्राणान्नॄणां स्थिरश्च यत् ।&#x9;011a&lt;br&gt;&#xA;स्थिरलिङ्गश्च यन्नित्यं तस्मात्स्थाणुरिति स्मृतः ॥&#x9;011c&lt;br&gt;&#xA;यदस्य बहुधा रूपं भूतं भव्यं भवत्तथा ।&#x9;012a&lt;br&gt;&#xA;स्थावरं जङ्गमं चैव बहुरूपस्ततः स्मृतः ॥&#x9;012c&lt;br&gt;&#xA;विश्वेदेवाश्च यत्तस्मिन्विश्वरूपस्ततः स्मृतः ।&#x9;013a&lt;br&gt;&#xA;सहस्राक्षोऽयुताक्षो वा सर्वतोक्षिमयोपि वा ।&#x9;013c&lt;br&gt;&#xA;चक्षुषः प्रभवं तेजः सर्वतश्चक्षुरेव तत् ॥&#x9;013e&lt;br&gt;&#xA;सर्वथा यत्पशून्पाति तैश्च यद्रमते सह ।&#x9;014a&lt;br&gt;&#xA;तेषामधिपतिर्यच्च तस्मात्पशुपतिः स्मृतः ॥&#x9;014c&lt;br&gt;&#xA;नित्येन ब्रह्मचर्येण लिङ्गमस्य यदा स्थितम् ।&#x9;015a&lt;br&gt;&#xA;&#39;भक्तानुग्रहणार्थाय गूढलिङ्गस्ततः स्मृतः ।&#39;&#x9;015c&lt;br&gt;&#xA;महयत्यस्य लोकश्च प्रियं ह्येतन्महात्मनः ॥&#x9;015e&lt;br&gt;&#xA;विग्रहं पूजयेद्यो वै लिङ्गं वाऽपि महात्मनः ।&#x9;016a&lt;br&gt;&#xA;लिङ्गं पूजयिता नित्यं महतीं श्रियमश्नुते ॥&#x9;016c&lt;br&gt;&#xA;ऋषयश्चापि देवाश्च गन्धर्वाप्सरसस्तथा ।&#x9;017a&lt;br&gt;&#xA;लिङ्गमेवार्चयन्ति स्म यत्तदूर्ध्वं समास्थितम् ।&#x9;017c&lt;br&gt;&#xA;पूज्यमाने ततस्तस्मिन्मोदते स महेश्वरः ।&#x9;018a&lt;br&gt;&#xA;सुखं ददाति प्रीतात्मा भक्तानां भक्तवत्सलः ॥&#x9;018c&lt;br&gt;&#xA;एष एव श्मशानेषु देवो वसति निर्दहन् ।&#x9;019a&lt;br&gt;&#xA;यजन्ते ये जनास्तत्र वीरस्थाननिषेविणः ॥&#x9;019c&lt;br&gt;&#xA;विषमस्थः शरीरेषु स मृत्युः प्राणिनामिह ।&#x9;020a&lt;br&gt;&#xA;स च वायुः शरीरेषु प्राणपालः शरीरिणाम् ॥&#x9;020c&lt;br&gt;&#xA;तस्य घोराणि रूपाणि दीप्तानि च बहुनि च ।&#x9;021a&lt;br&gt;&#xA;लोके यान्यस्य पूज्यन्ते विप्रास्तानि विदुर्बुधाः ॥&#x9;021c&lt;br&gt;&#xA;नामधेयानि देवेषु बहून्यस्य यथार्थवत् ।&#x9;022a&lt;br&gt;&#xA;निरुच्यन्ते महत्त्वाच्च विभुत्वात्कर्मभिस्तथा ॥&#x9;022c&lt;br&gt;&#xA;वेदे चास्य विदुर्विप्राः शतरुद्रीयमुत्तमम् ।&#x9;023a&lt;br&gt;&#xA;व्यासेनोक्तं च यच्चापि उपस्थानं महात्मनः ॥&#x9;023c&lt;br&gt;&#xA;प्रदाता सर्वलोकानां विश्वसाक्षी निरामयः ।&#x9;024a&lt;br&gt;&#xA;ज्येष्ठभूतं वदन्त्येनं ब्राह्मणा ऋषयोऽपरे ॥&#x9;024c&lt;br&gt;&#xA;प्रथमो ह्येष देवानां मुखादग्निमजीजनत् ।&#x9;025a&lt;br&gt;&#xA;ग्रहैर्बहुविधैः प्राणान्संरुद्धानुत्सृजत्यपि ॥&#x9;025c&lt;br&gt;&#xA;विमोक्षयति तुष्टात्मा शरण्यः शरणागतान् ।&#x9;026a&lt;br&gt;&#xA;आयुरारोग्यमैश्वर्यं हितं कामांश्च पुष्कलान् ॥&#x9;026c&lt;br&gt;&#xA;स ददाति मनुष्येभ्यः स एवाक्षिपते पुनः ।&#x9;027a&lt;br&gt;&#xA;शक्रादिषु च देवेषु तस्य चैश्वर्यमुच्यते ॥&#x9;027c&lt;br&gt;&#xA;स एव स्थापको नित्यं त्रैलोक्यस्य शुभाशुभे ।&#x9;028a&lt;br&gt;&#xA;ऐश्वर्याच्चैव कामानामीश्वरः पुनरुच्यते ॥&#x9;028c&lt;br&gt;&#xA;महेश्वरश्च लोकानां महतामीश्वरश्च सः ।&#x9;029a&lt;br&gt;&#xA;बहुभिर्विविधै रूपैर्विश्वं व्याप्तमिदं जगत् ।&#x9;029c&lt;br&gt;&#xA;तस्य देवस्य यद्वक्त्रं समुद्रे वडवामुखम् ॥ ॥&#x9;029e&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/267/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/267/</guid>
      <description>&lt;p&gt;अध्यायः 267&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति धर्मप्रमाणनिरूपणम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;इत्युक्तवति तद्वाक्यं कृष्णे देवकिनन्दने ।&#x9;001a&lt;br&gt;&#xA;भीष्मं शान्तनवं भूयः पर्यपृच्छद्युधिष्ठिरः ॥&#x9;001c&lt;br&gt;&#xA;निर्णये वा महाबुद्धे सर्वधर्मविदांवर ।&#x9;002a&lt;br&gt;&#xA;प्रत्यक्षमागमो वेति किं तयोः कारणं भवेत् ॥&#x9;002c&lt;br&gt;&#xA;भीष्म उवाच ।&#x9;003&lt;br&gt;&#xA;नास्त्यत्रि संशयः कश्चिदिति मे वर्तते मतिः ।&#x9;003a&lt;br&gt;&#xA;शृणु वक्ष्यामि ते प्राज्ञ सम्यक्त्वं मेऽनुपृच्छसि ॥&#x9;003c&lt;br&gt;&#xA;संशयः सुगमस्तत्र दुर्गमस्तस्य निर्णयः ।&#x9;004a&lt;br&gt;&#xA;दृष्टं श्रुतमनन्तं हि यत्र संशयदर्शनम् ॥&#x9;004c&lt;br&gt;&#xA;प्रत्यक्षं कारणं दृष्टं हैतुकं प्राज्ञमानिनः ।&#x9;005a&lt;br&gt;&#xA;नास्तीत्येवं व्यवस्यन्ति सत्यमागममेव वा ॥&#x9;005c&lt;br&gt;&#xA;तदयुक्तं व्यवस्यन्ति बालाः पण्डितमानिनः ।&#x9;006a&lt;br&gt;&#xA;अथ सञ्चिन्त्यमेवैकं कारणं किं भवेदिति ॥&#x9;006c&lt;br&gt;&#xA;शक्यं दीर्घेण कालेन युक्तेनामन्त्रितेन च ।&#x9;007a&lt;br&gt;&#xA;प्राणयात्रामनेकां च कल्पयानेन भारत ॥&#x9;007c&lt;br&gt;&#xA;तत्परेणैव नान्येन शक्यते तत्तु कारणम् ।&#x9;008a&lt;br&gt;&#xA;हेतूनामन्तमासाद्य विपुलं ज्ञानमुत्तमम् ॥&#x9;008c&lt;br&gt;&#xA;ज्योतिः सर्वस्य लोकस्य विपुलं प्रतिपद्यते ।&#x9;009a&lt;br&gt;&#xA;न त्वेव गमनं राजन्हेतुतो गमनं तथा ।&#x9;009c&lt;br&gt;&#xA;अग्राह्यमनिबद्धं च वाचा सम्परिवर्जयेत् ॥&#x9;009e&lt;br&gt;&#xA;युधिष्ठिर उवाच ।&#x9;010&lt;br&gt;&#xA;प्रत्यिक्षं लोकतः सिद्धिर्लोकश्चागमपूर्वकः ।&#x9;010a&lt;br&gt;&#xA;शिष्टाचारो बहुविधस्तन्मे ब्रूहि पितामहः ॥&#x9;010c&lt;br&gt;&#xA;भीष्म उवाच ।&#x9;011&lt;br&gt;&#xA;धर्मस्य ह्रियमाणस्य बलवद्भिर्दुरात्मभिः ।&#x9;011a&lt;br&gt;&#xA;संस्था यत्नैरपि कृता कालेन प्रतिभिद्यते ॥&#x9;011c&lt;br&gt;&#xA;अधर्मो धर्मरूपेण तृणैः कूप इवावृतः ।&#x9;012a&lt;br&gt;&#xA;ततस्तैर्भिद्यते वृत्तं शृणु चैव युधिष्ठिर ॥&#x9;012c&lt;br&gt;&#xA;अवृत्त्या ये तु निन्दन्ति श्रुतत्यागपरायणाः ।&#x9;013a&lt;br&gt;&#xA;धर्मविद्वेषिणो मन्दा इत्युक्तस्तेषु संशयः ॥&#x9;013c&lt;br&gt;&#xA;अतृप्यन्तस्तु साधूनां यावदागमबुद्धयः ।&#x9;014a&lt;br&gt;&#xA;परमित्येव सन्तुष्टास्तानुपास्स्व च पृच्छ च ॥&#x9;014c&lt;br&gt;&#xA;कामार्थौ पृष्ठतः कृत्वा लोभमोहानुसारिणौ ।&#x9;015a&lt;br&gt;&#xA;धर्म इत्येव सम्बुद्धस्तानुपास्स्व च पृच्छ च ॥&#x9;015c&lt;br&gt;&#xA;न तेषां भिद्यते वृत्तं यज्ञाः स्वाध्यायकर्म च ।&#x9;016a&lt;br&gt;&#xA;आचारः कारणं चैव धर्मश्चैकस्त्रयं पुनः ॥&#x9;016c&lt;br&gt;&#xA;युधिष्ठिर उवाच ।&#x9;017&lt;br&gt;&#xA;पुनरेव हि मे बुद्धि संशये परिमुह्यति ।&#x9;017a&lt;br&gt;&#xA;अपरो मज्जमानस्य परं तीरमपश्यतः ॥&#x9;017c&lt;br&gt;&#xA;वेदः प्रत्यक्षमाचारः प्रमाणं तत्त्रयं यदि ।&#x9;018a&lt;br&gt;&#xA;पृथक्त्वं लभ्यते चैषां धर्मश्चैतत्त्रयं कथम् ॥&#x9;018c&lt;br&gt;&#xA;भीष्म उवाच ।&#x9;019&lt;br&gt;&#xA;धर्मस्य ह्रियमाणस्य बलवद्भिर्दुरात्मभिः ।&#x9;019a&lt;br&gt;&#xA;यद्येवं मन्यसे राजंस्त्रिधा धर्मविचारणा ॥&#x9;019c&lt;br&gt;&#xA;एक एवेति जानीहि त्रिधा धर्मस्य दर्शनम् ।&#x9;020a&lt;br&gt;&#xA;पृथक्त्वे च न मे बुद्धिस्त्रयाणामपि वै तथा ॥&#x9;020c&lt;br&gt;&#xA;[उक्तो मार्गस्त्रयाणां च तत्तथैव समाचर ।&#x9;021a&lt;br&gt;&#xA;जिज्ञासा न तु कर्तव्या धर्मस्य परितर्कणात् ॥&#x9;021c&lt;br&gt;&#xA;सदैव भरतश्रेष्ठ मा ते भूदत्र संशयः ।&#x9;022a&lt;br&gt;&#xA;अन्धो जड इवाशङ्की यद्ब्रवीमि तदाचर ॥&#x9;022c&lt;br&gt;&#xA;अहिंसा सत्यमक्रोधो दानमेतच्चतुष्टयम् ।&#x9;023a&lt;br&gt;&#xA;अजातशत्रो सेवस्य धर्म एष सनातनः ॥]&#x9;023c&lt;br&gt;&#xA;ब्राह्मणेषु च वृत्तिर्या पितृपैतामहोचिता ।&#x9;024a&lt;br&gt;&#xA;तामन्वेहि महाबाहो धर्मस्यैते हि देशिकाः ॥&#x9;024c&lt;br&gt;&#xA;प्रमाणमप्रमाणं वै यः कुर्यादबुधो जनः ।&#x9;025a&lt;br&gt;&#xA;न स प्रमाणतामर्हो विषादजननो हि सः ॥&#x9;025c&lt;br&gt;&#xA;ब्राह्मणानेव सेवस्व सत्कृत्य बहुमान्य च ।&#x9;026a&lt;br&gt;&#xA;एतेष्वेव त्विमे लोकाः कृत्स्ना इति निबोध तान् ॥ ॥&#x9;026c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/268/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/268/</guid>
      <description>&lt;p&gt;अध्यायः 268&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति धार्मिकाधार्मिकाणां स्वर्गनरकप्राप्तिप्रतिपादनम् ॥ 1 ॥ तथा साध्वसाधुजनकलक्षणाभिधानपूर्वकं सामान्यतो नानाधर्मप्रतिपादनम् ॥ 3 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;ये च धर्ममसूयन्ते ये चैनं पर्युपासते ।&#x9;001a&lt;br&gt;&#xA;ब्रवीतु मे भवानेतत्क्व ते गच्छन्ति तादृशाः ॥&#x9;001c&lt;br&gt;&#xA;भीष्म उवाच ।&#x9;002&lt;br&gt;&#xA;रजसा तमसा चैव समवस्तीर्णचेतसः ।&#x9;002a&lt;br&gt;&#xA;नरकं प्रतिपद्यन्ते धर्मविद्वेषिणो जनाः ॥&#x9;002c&lt;br&gt;&#xA;ये तु धर्मं महाराज सततं पर्युपासते ।&#x9;003a&lt;br&gt;&#xA;सत्यार्जवपराः सन्तस्ते वै स्वर्गभूजो नराः ॥&#x9;003c&lt;br&gt;&#xA;धर्म एव रतिस्तेषामाचार्योपासनाद्भवेत् ।&#x9;004a&lt;br&gt;&#xA;देवलोकं प्रपद्यन्ते ये धर्मं पर्युपासते ॥&#x9;004c&lt;br&gt;&#xA;मनुष्या यदि वा देवाः शरीरमुपताप्य वै ।&#x9;005a&lt;br&gt;&#xA;धर्मिणः सुखमेधन्ते लोभद्वेषविवर्जिताः ॥&#x9;005c&lt;br&gt;&#xA;प्रथमं ब्रह्मणः पुत्रं धर्ममाहुर्मनीषिणः ।&#x9;006a&lt;br&gt;&#xA;धर्मिणः पर्युपासन्ते फलं पक्वमिवाशिनः ॥&#x9;006c&lt;br&gt;&#xA;युधिष्ठिर उवाच ।&#x9;007&lt;br&gt;&#xA;असाधोः कीदृशं शीलं साधोश्चैव तु कीदृशम् ।&#x9;007a&lt;br&gt;&#xA;ब्रवीतु मे भवानेतत्सन्तोऽसन्तश्च कीदृशाः ॥&#x9;007c&lt;br&gt;&#xA;भीष्म उवाच ।&#x9;008&lt;br&gt;&#xA;दुराधाराश्च दुर्धर्षा दुर्मुखाश्चाप्यसाधवः ।&#x9;008a&lt;br&gt;&#xA;साधवः शीलसम्पन्नाः शिष्टाचारस्य लक्षणम् ॥&#x9;008c&lt;br&gt;&#xA;राजमार्गे गवां मध्ये जनमध्ये च धर्मिणः ।&#x9;009a&lt;br&gt;&#xA;नोपसेचन्ति राजेन्द्र सर्गं मूत्रपुरीषयोः ॥&#x9;009c&lt;br&gt;&#xA;पञ्चानां यजनं कृत्वा शेषमश्नन्ति साधवः ।&#x9;010a&lt;br&gt;&#xA;न जल्पन्ति च भुञ्जाना न निद्रान्त्यार्द्रपाणयः ॥&#x9;010c&lt;br&gt;&#xA;चित्रभानुमपां देवं गोष्ठं चैव चतुष्पथम् ।&#x9;011a&lt;br&gt;&#xA;ब्राह्मणं धार्मिकं वृद्धं ये कुर्वन्ति प्रदक्षिणम् ॥&#x9;011c&lt;br&gt;&#xA;वृद्धानां भारतप्तानां स्त्रीणां बालातुरस्य च ।&#x9;012a&lt;br&gt;&#xA;ब्राह्मणानां गवां राज्ञां पन्थानं ददते च ये ॥&#x9;012c&lt;br&gt;&#xA;अतिथीनां च सर्वेषां प्रेष्याणां स्वजनस्य च ।&#x9;013a&lt;br&gt;&#xA;&#39;सामान्यं भोजनं कुर्यात्स्वयं नाग्र्याशनं व्रजेत् ॥&#x9;013c&lt;br&gt;&#xA;न सत्यार्जवधर्मस्य तुल्यमन्यच्च विद्यते ।&#x9;014a&lt;br&gt;&#xA;बहुला नाम गौस्तेन गतिमग्र्यां गता किल ॥&#x9;014c&lt;br&gt;&#xA;मुनिशापाद्द्विजः कश्चिद्व्याघ्रतां समुपागतः ।&#x9;015a&lt;br&gt;&#xA;बहुलां भक्षणरुचिरास्वाद्य शपथेन तु ॥&#x9;015c&lt;br&gt;&#xA;विमुच्य पीतवत्सां तां दृष्ट्वा स्मृत्वा पुरातनम् ।&#x9;016a&lt;br&gt;&#xA;जगाम लोकानमलान्सा स्वराष्ट्रं तथा पुनः ॥&#x9;016c&lt;br&gt;&#xA;तस्मात्सत्यार्जवरतो राजन्राष्ट्रं समानवम् ।&#x9;017a&lt;br&gt;&#xA;तारयित्वा सुखं स्वर्गं गन्तासि भरतर्षभ ॥&#x9;017c&lt;br&gt;&#xA;तथा शरणकामानां गोप्ता स्यात्स्वागतप्रदः ॥&#x9;018ac&lt;br&gt;&#xA;सायं प्रातर्मनुष्याणामशनं देवनिर्मितम् ।&#x9;019a&lt;br&gt;&#xA;नान्तरा भोजनं दृष्टमुपवासविधिर्हि सः ॥&#x9;019c&lt;br&gt;&#xA;होमकाले यथा वह्निः काले होमं प्रतीक्षते ।&#x9;020a&lt;br&gt;&#xA;ऋतुकाले तथाऽऽधानं पितरश्च प्रतीक्षते ।&#x9;020c&lt;br&gt;&#xA;नान्यदा गच्छते यस्तु ब्रह्मचर्यं च तत्स्मृतम् ॥&#x9;020e&lt;br&gt;&#xA;अमृतं ब्राह्मणा गाव इत्येतत्त्रयमेकतः ।&#x9;021a&lt;br&gt;&#xA;तस्माद्गोब्राह्मणान्नित्यमर्चयेत यथाविधि ॥&#x9;021c&lt;br&gt;&#xA;यजुषां संस्कृतं मांसमुपभुञ्जन्न दुष्यति ।&#x9;022a&lt;br&gt;&#xA;पृष्ठमांसं वृथामांसं पुत्रमांसं च तत्समम् ॥&#x9;022c&lt;br&gt;&#xA;स्वदेशे परदेशे वाऽप्यतिथिं नोपवासयेत् ।&#x9;023a&lt;br&gt;&#xA;कर्म वै सफलं कृत्वा गुरुणां प्रतिपादयेत् ॥&#x9;023c&lt;br&gt;&#xA;गुरुभ्यस्त्वासनं देयमभिवाद्याभिपूज्य च ।&#x9;024a&lt;br&gt;&#xA;गुरुमभ्यर्च्य वर्धन्ते आयुषा यशसा श्रिया ॥&#x9;024c&lt;br&gt;&#xA;वृद्धान्नाभिभवेज्जातु न चैतान्प्रेषयेदिति ।&#x9;025a&lt;br&gt;&#xA;नासीनः स्यात्स्थितेष्वेवमायुरस्य न रिष्यते ॥&#x9;025c&lt;br&gt;&#xA;न नग्नामीक्षते नारीं न नग्नान्पुरुषानपि ।&#x9;026a&lt;br&gt;&#xA;मैथुनं सततं गुप्तं तपश्चैव समाचरेत् ॥&#x9;026c&lt;br&gt;&#xA;तीर्थानां गुरवस्तीर्थं शुचीनां हृदयं शुचि ।&#x9;027a&lt;br&gt;&#xA;दर्शनानां परं ज्ञानं सन्तोषः परमं सुखम् ॥&#x9;027c&lt;br&gt;&#xA;सायं प्रातश्च वृद्धानां शृणुयात्पुष्कला गिरः ।&#x9;028a&lt;br&gt;&#xA;श्रुतमाप्नोति हि नरः सततं वृद्धसेवया ॥&#x9;028c&lt;br&gt;&#xA;स्वाध्याये भोजने चैव दक्षिणं पाणिमुद्धरेत् ।&#x9;029a&lt;br&gt;&#xA;यच्छेद्वाङ्मनसी नित्यमिन्द्रियाणि तथैव च ॥&#x9;029c&lt;br&gt;&#xA;संस्कृतं पायसं नित्यं यावकं कृसरं हविः ।&#x9;030a&lt;br&gt;&#xA;अष्टकाः पितृदैवत्या ग्रहाणामभिपूजनम् ॥&#x9;030c&lt;br&gt;&#xA;श्मश्रुकर्मणि मङ्गल्यं क्षुतानामभिनन्दनम् ।&#x9;031a&lt;br&gt;&#xA;व्याधितानां च सर्वेषामायुषामभिनन्दनम् ॥&#x9;031c&lt;br&gt;&#xA;न जातु त्वमिति ब्रूयादापन्नोपि महत्तरम् ।&#x9;032a&lt;br&gt;&#xA;त्वङ्कारो वा वधो वेति विद्वत्सु न विशिष्यते ।&#x9;032c&lt;br&gt;&#xA;अवराणां समानानां शिष्याणां च समाचरेत् ॥&#x9;032e&lt;br&gt;&#xA;पापमाचरते नित्यं हृदयं पापकर्मणाम् ।&#x9;033a&lt;br&gt;&#xA;ज्ञानपूर्वकृतं कर्म च्छादयन्ते ह्यसाधवः ॥&#x9;033c&lt;br&gt;&#xA;ज्ञानपूर्वं विनश्यन्ति गूहमाना महाजने ।&#x9;034a&lt;br&gt;&#xA;न मां मनुष्याः पश्यन्ति न मां पश्यन्ति देवताः ॥&#x9;034c&lt;br&gt;&#xA;पापेनाभिहितः पापः पापमेवाभिजायते ॥&#x9;035ac&lt;br&gt;&#xA;यथा वार्धुषिको वृद्धिं दिनभेदे प्रतीक्षते ।&#x9;036a&lt;br&gt;&#xA;धर्मेण पिहितं पापं धर्ममेवाभिवर्धयेत् ॥&#x9;036c&lt;br&gt;&#xA;यथा लवणमम्भोभिराप्लुतं प्रविलीयते ।&#x9;037a&lt;br&gt;&#xA;प्रायश्चित्तहतं पापं तथा सद्यः प्रणश्यति ॥&#x9;037c&lt;br&gt;&#xA;तस्मात्पापं न गूहेत गूहमानं विवर्धते ।&#x9;038a&lt;br&gt;&#xA;कृत्वा तु सादुष्वाख्यायाधर्मं प्रशमयन्त्युत ॥&#x9;038c&lt;br&gt;&#xA;आशया सञ्चितं द्रव्यं स्वकाले नोपभुज्यते ।&#x9;039a&lt;br&gt;&#xA;अन्ये चैतत्प्रपद्यन्ते वियोगे तस्य देहिनः ॥&#x9;039c&lt;br&gt;&#xA;&#39;तद्धर्मसाधनं नित्यं सङ्कल्पाद्धनमार्जयेत् ।&#39;&#x9;040a&lt;br&gt;&#xA;मननं सर्वभूतानां धर्ममाहुर्मनीषिणः ।&#x9;040c&lt;br&gt;&#xA;तस्मात्सर्वाणि भूतानि धर्ममेव समासते ॥&#x9;040e&lt;br&gt;&#xA;एक एव चरेद्धर्मं न धर्मध्वजिको भवेत् ।&#x9;041a&lt;br&gt;&#xA;धर्मवाणिजका ह्येते ये धर्ममुपभुञ्जते ॥&#x9;041c&lt;br&gt;&#xA;अर्चेद्देवानदम्भेन सेवेताऽमायया गुरून् ।&#x9;042a&lt;br&gt;&#xA;धनं निदध्यात्पात्रेषु परत्रार्थं समावृतम् ॥ ॥&#x9;042c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/269/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/269/</guid>
      <description>&lt;p&gt;अध्यायः 269&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रत्यन्वयव्यतिरेकाभ्यां सुकृतदुष्कृतयोः सदृष्टान्तप्रदर्शनं सुखदुःखकारणत्वोपपादनम् ॥ 1 ॥&lt;/p&gt;&#xA;&lt;p&gt;युधिष्ठिर उवाच ।&#x9;001&lt;br&gt;&#xA;नाभागधेयः प्राप्नोति धनं सुबलवानपि ।&#x9;001a&lt;br&gt;&#xA;भागधेयान्वितस्त्वर्थान्कृशो बालश्च विन्दति ॥&#x9;001c&lt;br&gt;&#xA;नालाभकाले लभते प्रयत्नेऽपि कृते सति ।&#x9;002a&lt;br&gt;&#xA;लाभकालेऽप्रयत्नेन लभते विपुलं धनम् ॥&#x9;002c&lt;br&gt;&#xA;कृतयत्नाफलाश्चैव दृश्यन्ते शतशो नराः ।&#x9;003a&lt;br&gt;&#xA;अयत्नेनैधमानाश्च दृश्यन्ते बहवो जनाः ॥&#x9;003c&lt;br&gt;&#xA;यदि यत्नो भवेन्मर्त्यः स सर्वं फलमाप्नुयात् ।&#x9;004a&lt;br&gt;&#xA;नालभ्यं चोपलभ्येत नृणां भरतसत्तम ॥&#x9;004c&lt;br&gt;&#xA;प्रयत्नं कृतवन्तोपि दृश्यन्ते ह्यफला नराः ।&#x9;005a&lt;br&gt;&#xA;मार्गत्यायशतैरर्थानमार्गश्चापरः सुखी ॥&#x9;005c&lt;br&gt;&#xA;अकार्यमसकृत्कृत्वा दृश्यन्ते ह्यधना नराः ।&#x9;006a&lt;br&gt;&#xA;धनयुक्ताः स्वकर्मस्था दृश्यन्ते चापरेऽधनाः ॥&#x9;006c&lt;br&gt;&#xA;अधीत्य नीतिशास्त्राणि नीतियुक्तो न दृश्यते ।&#x9;007a&lt;br&gt;&#xA;अनभिज्ञश्च साचिव्यं गमितः केन हेतुना ॥&#x9;007c&lt;br&gt;&#xA;विद्यायुक्तो ह्यविद्यश्च धनवान्दुर्मतिस्तथा ।&#x9;008a&lt;br&gt;&#xA;यदि विद्यामुपाश्रित्य नरः सुखमवाप्नुयात् ॥&#x9;008c&lt;br&gt;&#xA;न विद्वान्विद्यया हीनं वृत्त्यर्थमुपसंश्रयेत् ।&#x9;009a&lt;br&gt;&#xA;यथा पिपासां जयति पुरुषः प्राप्य वै जलम् ॥&#x9;009c&lt;br&gt;&#xA;इष्टार्थो विद्यया ह्येव न विद्यां प्रजहेन्नरः ॥&#x9;010ac&lt;br&gt;&#xA;नाप्राप्तकालो म्रियते विद्धः शरशतैरपि ।&#x9;011a&lt;br&gt;&#xA;तृणाग्रेणापि संस्पृष्टः प्राप्तकालो न जीवति ॥&#x9;011c&lt;br&gt;&#xA;भीष्म उवाच ।&#x9;012&lt;br&gt;&#xA;ईहमानः समारम्भान्यदि नासादयेद्धनम् ।&#x9;012a&lt;br&gt;&#xA;उग्रं तपः समारोहेन्न ह्यनुप्तं प्ररोहति ॥&#x9;012c&lt;br&gt;&#xA;दानेन भोगी भवति मेधावी वृद्धसेवया ।&#x9;013a&lt;br&gt;&#xA;अहिंसया च दीर्घायुरिति प्राहुर्मनीषिणः ॥&#x9;013c&lt;br&gt;&#xA;तस्माद्दद्यान्न याचेत पूजयेद्धार्मिकानपि ।&#x9;014a&lt;br&gt;&#xA;सुभाषी प्रियकृच्छान्तः सर्वसत्वाविहिंसकः ॥&#x9;014c&lt;br&gt;&#xA;यदा प्रमाणं प्रसवः स्वभावश्च सुखासुखे ।&#x9;015a&lt;br&gt;&#xA;दंशकीटपिपीलानां स्थिरो भव युधिष्ठिर ॥ ॥&#x9;015c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/270/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/270/</guid>
      <description>&lt;p&gt;अध्यायः 270&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति धर्मप्रशंसनम् ॥ 1 ॥&lt;/p&gt;&#xA;&lt;p&gt;भीष्म उवाच ।&#x9;001&lt;br&gt;&#xA;कार्यते यच्च क्रियते सच्चासच्च कृताकृतम् ।&#x9;001a&lt;br&gt;&#xA;तत्राश्वसीत सत्कृत्वा असत्कृत्वा न विश्वसेत् ॥&#x9;001c&lt;br&gt;&#xA;काल एवान्तराशक्तिर्निग्रहानुग्रहौ ददत् ।&#x9;002a&lt;br&gt;&#xA;बुद्धिमाविश्य भूतानां धर्माधर्मौ प्रवर्तते ॥&#x9;002c&lt;br&gt;&#xA;यदा त्वस्य भवेद्बुद्धिर्धर्मार्थस्य प्रदर्शनात् ।&#x9;003a&lt;br&gt;&#xA;तदाश्वसीत धर्मात्मा दृढबुद्धिर्न विश्वसेत् ॥&#x9;003c&lt;br&gt;&#xA;एतावन्मात्रमेतद्धि भूतानां प्राज्ञलक्षणम् ।&#x9;004a&lt;br&gt;&#xA;कालयुक्तोऽप्युभयविच्छेषं युक्तं समाचरेत् ॥&#x9;004c&lt;br&gt;&#xA;यथा ह्युपस्थितैश्वर्याः पूजयन्ति नरा जनान् ।&#x9;005a&lt;br&gt;&#xA;एवमेवात्मनाऽऽत्मानं पूजयन्तीह धार्मिकाः ॥&#x9;005c&lt;br&gt;&#xA;&#39;भावशुद्धिस्तु तपसा देवतानां च मूजया ।&#x9;006a&lt;br&gt;&#xA;सनातनेन शुद्ध्या च श्रुतदानजपैरपि ।&#x9;006c&lt;br&gt;&#xA;न ह्यशुद्धस्तु तां दद्याद्धर्मकाले कथञ्चन ॥&#39;&#x9;006e&lt;br&gt;&#xA;न ह्यधर्मतया धर्मं दद्यात्कालः कथञ्चन ।&#x9;007a&lt;br&gt;&#xA;तस्माद्विशुद्धमात्मानं जानीयाद्धर्मचारिणम् ॥&#x9;007c&lt;br&gt;&#xA;स्प्रष्टुमप्यसमर्थो हि ज्वलन्तमिव पावकम् ।&#x9;008a&lt;br&gt;&#xA;अधर्मः सन्ततो धर्मं कालेन परिरक्षितम् ॥&#x9;008c&lt;br&gt;&#xA;कार्यावेतौ हि धर्मोण धर्मो हि विजयावहः ।&#x9;009a&lt;br&gt;&#xA;त्रयाणामपि लोकानामालोकः कारणं भवेत् ॥&#x9;009c&lt;br&gt;&#xA;न तु कश्चिन्नयेत्प्राज्ञो गृहीत्वैव करे नरम् ।&#x9;010a&lt;br&gt;&#xA;ऊह्यमानस्तु धर्मेण प्राप्नुयात्परमच्युतम् ।&#x9;010c&lt;br&gt;&#xA;विश्वास एव कर्तव्यो बहुधर्मे शुभच्छले ॥&#x9;010e&lt;br&gt;&#xA;शूद्रोऽहं नाधिकारो मे चातुराश्रम्यसेवने ।&#x9;011a&lt;br&gt;&#xA;इति विज्ञानमपरे नात्मन्युपदधत्युत ॥&#x9;011c&lt;br&gt;&#xA;विशेषेण च वक्ष्यामि चातुर्वर्ण्यस्य लिङ्गतः ।&#x9;012a&lt;br&gt;&#xA;पञ्चभूतशरीराणां सर्वेषां सदृशात्मनाम् ॥&#x9;012c&lt;br&gt;&#xA;लोकधर्मे च धर्मे च विशेषकरणं कृतम् ।&#x9;013a&lt;br&gt;&#xA;यथैकत्वं पुनर्यान्ति प्राणिनस्तत्र विस्तरः ॥&#x9;013c&lt;br&gt;&#xA;अध्रुवो हि कथं लोकः स्मृतो धर्मः कथं ध्रुवः ।&#x9;014a&lt;br&gt;&#xA;यत्र कालो ध्रुवस्तात तत्र धर्मः सनातनः ॥&#x9;014c&lt;br&gt;&#xA;सर्वेषां तुल्यदेहानां सर्वेषां सदृशात्मनाम् ।&#x9;015a&lt;br&gt;&#xA;कालो धर्मेण संयुक्तः शेष एव स्वयं गुरुः ॥&#x9;015c&lt;br&gt;&#xA;एवं सति न दोषोऽस्ति भूतानां धर्मसेवने ।&#x9;016a&lt;br&gt;&#xA;तिर्यग्योनावपि सतां लोक एव मतो गुरुः ॥ ॥&#x9;016c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/271/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/271/</guid>
      <description>&lt;p&gt;अध्यायः 271&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;भीष्मेण युधिष्ठिरम्प्रति देवदेवर्षिगिरिनदीतीर्थक्षेत्रादीनां विस्तरेण पृथङ्नामनिर्देशपूर्वकं प्रातःसायं तत्कीर्तनस्य दुरितनिवृत्तिसुकृतप्राप्तिहेतुत्वोत्कीर्तनम् ॥ 1 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;शरतल्पगतं भीष्मं पाण्डवोऽथ कुरूद्वहः ।&#x9;001a&lt;br&gt;&#xA;युधिष्ठिरो हितं प्रेप्सुरपृच्छत्कल्मषापहम् ॥&#x9;001c&lt;br&gt;&#xA;युधिष्ठिर उवाच ।&#x9;002&lt;br&gt;&#xA;किं श्रेयः पुरुषस्येह किं कुर्वन्सुखमेधते ।&#x9;002a&lt;br&gt;&#xA;विपाप्मा स भवेत्केन किं वा कल्मषनाशनम् ॥&#x9;002c&lt;br&gt;&#xA;वैशम्पायन उवाच ।&#x9;003&lt;br&gt;&#xA;तस्मै शुश्रूषमाणाय भूयः शान्तनवस्तदा ।&#x9;003a&lt;br&gt;&#xA;दैवं वंशं यथान्यायमाचष्ट पुरुषर्षभ ॥&#x9;003c&lt;br&gt;&#xA;भीष्म उवाच ।&#x9;004&lt;br&gt;&#xA;अयं दैवतवंशो वै ऋषिवंशसमन्वितः ।&#x9;004a&lt;br&gt;&#xA;त्रिसन्ध्यं पठितः पुत्र कल्मषापहरः परः ॥&#x9;004c&lt;br&gt;&#xA;यदह्ना कुरुते पापमिन्द्रियैः पुरुषश्चरन् ।&#x9;005a&lt;br&gt;&#xA;बुद्धिपूर्वमबुद्धिर्वा रात्रौ यच्चापि सन्ध्ययोः ॥&#x9;005c&lt;br&gt;&#xA;मुच्यते सर्वपापेभ्यः कीर्तयन्वै शुचिः सदा ।&#x9;006a&lt;br&gt;&#xA;नान्धो न बधिरः काले कुरुते स्वस्तिमान्सदा ॥&#x9;006c&lt;br&gt;&#xA;तिर्यग्योनिं न गच्छेच्च नरकं सङ्कराणि च ।&#x9;007a&lt;br&gt;&#xA;न च दुःखभयं तस्य मरणे स न मुह्यति ॥&#x9;007c&lt;br&gt;&#xA;देवासुरगुरुर्देवः सर्वभूतनमस्कृतः ।&#x9;008a&lt;br&gt;&#xA;अचिन्त्योथाप्यनिर्देश्यः सर्वप्राणो ह्ययोनिजः ॥&#x9;008c&lt;br&gt;&#xA;पितामहो जगन्नाथः सावित्री ब्रह्मणः सती ।&#x9;009a&lt;br&gt;&#xA;वेदभूरथ कर्ता च विष्णुर्नारायणः प्रभुः ॥&#x9;009c&lt;br&gt;&#xA;उमापतिर्विरूपाक्षः स्कन्दः सेनापतिस्तथा ।&#x9;010a&lt;br&gt;&#xA;विशाखो हुतभुग्वायुश्चन्द्रसूर्यौ प्रभाकरौ ॥&#x9;010c&lt;br&gt;&#xA;शक्रः शचीपतिर्देवो यमो धूमोर्णया सह ।&#x9;011a&lt;br&gt;&#xA;वरुणः सह गौर्या च सह ऋद्ध्या धनेश्वरः ॥&#x9;011c&lt;br&gt;&#xA;सौम्या गौः सुरभिर्देवी विश्रवाश्च महानृषिः ।&#x9;012a&lt;br&gt;&#xA;सङ्कल्पः सागरो गङ्गा स्रवन्त्योऽथ मरुद्गणः ॥&#x9;012c&lt;br&gt;&#xA;वालखिल्यास्तपःसिद्धाः कृष्णद्वैपायनस्तथा ।&#x9;013a&lt;br&gt;&#xA;नारदः पर्वतश्चैव विश्वावसुर्हहाहुहूः ॥&#x9;013c&lt;br&gt;&#xA;तुम्बुरुश्चित्रसेनश्च देवदूतश्च विश्रुतः ।&#x9;014a&lt;br&gt;&#xA;देवकन्या महाभागा दिव्याश्चाप्सरसां गणाः ॥&#x9;014c&lt;br&gt;&#xA;उर्वशी मेनका रम्भा मिश्रकेशी ह्यलम्बुषा ।&#x9;015a&lt;br&gt;&#xA;विश्वाची च घृताची च पञ्चचूडा तिलोत्तमा ॥&#x9;015c&lt;br&gt;&#xA;आदित्या वसवो रुद्राः साश्विनः पितरोपि च ।&#x9;016a&lt;br&gt;&#xA;धर्मः श्रुतं तपो दीक्षा व्यवसायः पितामहः ॥&#x9;016c&lt;br&gt;&#xA;शर्वर्यो दिवसाश्चैव मारीचः कश्यपस्तथा ।&#x9;017a&lt;br&gt;&#xA;शुक्रो बृहस्पतिर्भौमो बुधो राहुः शनैश्चरः ॥&#x9;017c&lt;br&gt;&#xA;नक्षत्राण्यृतवश्चैव मासाः पक्षाः सवत्सराः ।&#x9;018a&lt;br&gt;&#xA;वैनतेयाः समुद्राश्च कद्रुजाः पन्नगास्तथा ॥&#x9;018c&lt;br&gt;&#xA;शतद्रुश्च विपाशा च चन्द्रभागा सरस्वती ।&#x9;019a&lt;br&gt;&#xA;सिन्धुश्च देविका चैव प्रभासं पुष्कराणि च ॥&#x9;019c&lt;br&gt;&#xA;गङ्गा महानदी वेणा कावेरी नर्मदा तथा ।&#x9;020a&lt;br&gt;&#xA;कुलम्पुना विशल्या च करतोयाम्बुवाहिनी ॥&#x9;020c&lt;br&gt;&#xA;सरयूर्गण्डकी चैव लोहितश्च महानदः ।&#x9;021a&lt;br&gt;&#xA;ताम्रारुणा वेत्रवती पर्णाशा गौतमी तथा ॥&#x9;021c&lt;br&gt;&#xA;गोदावरी च वेण्या च कृष्णवेणा तथाऽद्रिजा ।&#x9;022a&lt;br&gt;&#xA;दृषद्वती च कावेरी चक्षुर्मन्दाकिनी तथा ॥&#x9;022c&lt;br&gt;&#xA;प्रयागं च प्रभासं च पुण्यं नैमिषमेव च ।&#x9;023a&lt;br&gt;&#xA;तच्च विश्वेश्वरस्थानं यत्र तद्विमलं सरः ॥&#x9;023c&lt;br&gt;&#xA;पुण्यतीर्थं सुसलिलं कुरुक्षेत्रं प्रकीर्तितम् ।&#x9;024a&lt;br&gt;&#xA;सिन्धूत्तमं तपो दानं जम्बूमार्गमथापि च ॥&#x9;024c&lt;br&gt;&#xA;हिरण्वती वितस्ता च तथा प्लक्षवती नदी ।&#x9;025a&lt;br&gt;&#xA;वेदस्मृतिर्वेदवती मालवाऽथाश्ववत्यपि ॥&#x9;025c&lt;br&gt;&#xA;भूमिभागास्तथा पुण्या गङ्गाद्वारमथापि च ।&#x9;026a&lt;br&gt;&#xA;ऋषिकुल्यास्तथा मेध्या नद्यः सिन्धुवहास्तथा ॥&#x9;026c&lt;br&gt;&#xA;चर्मण्वती नदी पुण्या कौशिकी यमुना तथा ।&#x9;027a&lt;br&gt;&#xA;नदी भीमरथी चैव बाहुदा च महानदी ॥&#x9;027c&lt;br&gt;&#xA;माहेन्द्रवाणी त्रिदिवा नीलिका च सरस्वती ।&#x9;028a&lt;br&gt;&#xA;नन्दा चापरनन्दा च तथा तीर्थमहाह्रदः ॥&#x9;028c&lt;br&gt;&#xA;गयाऽथ फल्गुतीर्थं च धर्मारण्यं सुरैर्वृतम् ।&#x9;029a&lt;br&gt;&#xA;तथा देवनदी पुण्या सरश्च ब्रह्मनिर्मितम् ॥&#x9;029c&lt;br&gt;&#xA;पुण्यं त्रिलोकविख्यातं सर्वपापहरं शिवम् ।&#x9;030a&lt;br&gt;&#xA;हिमवान्पर्वतश्चैव दिव्यौषधिसमन्वितः ॥&#x9;030c&lt;br&gt;&#xA;विन्ध्यो धातुविचित्राङ्गस्तीर्थवानौषधान्वितः ।&#x9;031a&lt;br&gt;&#xA;मेरुर्महेन्द्रो मलयः श्वेतश्च रजतावृतः ॥&#x9;031c&lt;br&gt;&#xA;शृङ्गवान्मन्दरो नीलो निषधो दर्दुरस्तथा ।&#x9;032a&lt;br&gt;&#xA;चित्रकूटोऽञ्जनाभश्च पर्वतो गन्धमादनः ॥&#x9;032c&lt;br&gt;&#xA;पुण्यः सोमगिरिश्चैव तथैवान्ये महीधराः ।&#x9;033a&lt;br&gt;&#xA;दिशश्च विदिशश्चैव क्षितिः सर्वे महीरुहाः ॥&#x9;033c&lt;br&gt;&#xA;विश्वेदेवा नभश्चैव नक्षत्राणि ग्रहास्तथा ।&#x9;034a&lt;br&gt;&#xA;पान्तु नः सततं देवाः कीर्तिताऽकीर्तिता मया ॥&#x9;034c&lt;br&gt;&#xA;कीर्तयानो नरो ह्येतान्मुच्यते सर्वकिल्बिषैः ।&#x9;035a&lt;br&gt;&#xA;स्तुवंश्च प्रतिनन्दंश्च मुच्यते सर्वतो भयात् ॥&#x9;035c&lt;br&gt;&#xA;सर्वसङ्करपापेभ्यो देवतास्तवनन्दकः ।&#x9;036a&lt;br&gt;&#xA;देवतानन्तरं विप्रांस्तपःसिद्धांस्तपोधिकान् ॥&#x9;036c&lt;br&gt;&#xA;कीर्तितान्कीर्तयिष्यामि सर्वपापप्रमोचनान् ।&#x9;037a&lt;br&gt;&#xA;यवक्रीतोऽथ रैम्यश्च कक्षीवानौशिजस्तथा ॥&#x9;037c&lt;br&gt;&#xA;भृग्वङ्गिरास्तथा कण्वो मेधातिथिरथ प्रभुः ।&#x9;038a&lt;br&gt;&#xA;बर्ही च गुणसम्पन्नः प्राचीं दिशमुपाश्रिताः ॥&#x9;038c&lt;br&gt;&#xA;भद्रां दिशं महाभागा उल्मुचुः प्रमुचुस्तथा ।&#x9;039a&lt;br&gt;&#xA;मुमुचुश्च महाभागः स्वस्त्यात्रेयश्च वीर्यवान् ॥&#x9;039c&lt;br&gt;&#xA;मित्रावरुणयोः पुत्रस्तथाऽगस्त्यः प्रतापवान् ।&#x9;040a&lt;br&gt;&#xA;दृढायुश्चोर्ध्वबाहुश्च विश्रुतावृषिसत्तमौ ॥&#x9;040c&lt;br&gt;&#xA;पश्चिमां दिशमाश्रित्य य एधन्ते निबोध तान् ।&#x9;041a&lt;br&gt;&#xA;उषङ्गुः सह सोदर्यैः परिव्याधश्च वीर्यवान् ॥&#x9;041c&lt;br&gt;&#xA;ऋषिर्दीर्घतमाश्चैव गौतमः काश्यपस्तथा ।&#x9;042a&lt;br&gt;&#xA;एकतश्च द्वितश्चैव त्रितश्चैव महानृषिः ॥&#x9;042c&lt;br&gt;&#xA;अत्रेः पुत्रश्च धर्मात्मा तथा सारस्वतः प्रभुः ।&#x9;043a&lt;br&gt;&#xA;उत्तरां दिशमाश्रित्य य एधन्ते निबोध तान् ।&#x9;043c&lt;br&gt;&#xA;अत्रिर्वसिष्ठः शक्तिश्च पाराशर्यश्च वीर्यवान् ।&#x9;044a&lt;br&gt;&#xA;विश्वामित्रो भरद्वाजो जमदग्निस्तथैव च ॥&#x9;044c&lt;br&gt;&#xA;ऋचीकपुत्रो रामश्च ऋषिरौद्दालकिस्तथा ।&#x9;045a&lt;br&gt;&#xA;श्वेतकेतुः कोहलश्च विपुलो देवलस्तथा ॥&#x9;045c&lt;br&gt;&#xA;देवशर्मा च धौम्यश्च हस्तिकाश्यप एव च ।&#x9;046a&lt;br&gt;&#xA;लोमशो नाचिकेतश्च लोमहर्षण एव च ॥&#x9;046c&lt;br&gt;&#xA;ऋषिरुग्रश्रवाश्चैव भार्गवश्च्यवनस्तथा ।&#x9;047a&lt;br&gt;&#xA;एष वै समवायश्च ऋषिदेवसमन्वितः ॥&#x9;047c&lt;br&gt;&#xA;आद्यः प्रकीर्तितो राजन्सर्वपापप्रमोचनः ।&#x9;048a&lt;br&gt;&#xA;नृगो ययातिर्नहुषो यदुः पूरुश्च वीर्यवान् ॥&#x9;048c&lt;br&gt;&#xA;धुन्धुमारो दिलीपश्च सगरश्च प्रतापवान् ।&#x9;049a&lt;br&gt;&#xA;कृशाश्वो यौवनाश्वश्च चित्राश्वः सत्यवांस्तथा ॥&#x9;049c&lt;br&gt;&#xA;दुष्यन्तो भरतश्चैव चक्रवर्ती महायशाः ।&#x9;050a&lt;br&gt;&#xA;पवनो जनकश्चैव तथा दृष्टरथो नृपः ॥&#x9;050c&lt;br&gt;&#xA;रघुर्नरवरश्चैव तथा दशरथो नृपः ।&#x9;051a&lt;br&gt;&#xA;रामो राक्षसहा वीरः शशबिन्दुर्भगीरथः ॥&#x9;051c&lt;br&gt;&#xA;हरिश्चन्द्रो मरुत्तश्च तथा दृढरथो नृपः ।&#x9;052a&lt;br&gt;&#xA;महोदर्यो ह्यलर्कश्च ऐलश्चैव नराधिपः ॥&#x9;052c&lt;br&gt;&#xA;करन्धमो नरश्रेष्ठः कध्मोरश्च नराधिपः ।&#x9;053a&lt;br&gt;&#xA;दक्षोऽम्बरीषः कुकुरो रैवतश्च महायशाः ॥&#x9;053c&lt;br&gt;&#xA;कुरु संवरणश्चैव मान्धाता सत्यविक्रमः ।&#x9;054a&lt;br&gt;&#xA;मुचुकुन्दश्च राजर्षिर्जह्नुर्जाह्नविसेवितः ॥&#x9;054c&lt;br&gt;&#xA;आदिराजः पृथुर्वैन्यो मित्रभानुः प्रियङ्करः ।&#x9;055a&lt;br&gt;&#xA;त्रसद्दस्युस्तथा राजा श्वेतो राजर्षिसत्तमः ॥&#x9;055c&lt;br&gt;&#xA;महाभिषश्च विख्यातो निमी राजा तथाऽष्टकः ।&#x9;056a&lt;br&gt;&#xA;आयुः क्षुपश्च राजर्षिः कक्षेयुस्च नराधिपः ॥&#x9;056c&lt;br&gt;&#xA;प्रतर्दनो दिवोदासः सुदासः कोसलेश्वरः ।&#x9;057a&lt;br&gt;&#xA;ऐलो नलश्च राजर्षिर्मनुश्चैव प्रजापतिः ॥&#x9;057c&lt;br&gt;&#xA;हविध्रश्च पृषध्रश्च प्रतीपः शान्तनुस्तथा ।&#x9;058a&lt;br&gt;&#xA;अजः प्राचीनबर्हिश्च तथैक्ष्वाकुर्महायशाः ॥&#x9;058c&lt;br&gt;&#xA;अनरण्यो नरपतिर्जानुजङ्घस्तथैव च ।&#x9;059a&lt;br&gt;&#xA;कक्षसेनश्च राजर्षिर्ये चान्ये चानुकीर्तिताः ॥&#x9;059c&lt;br&gt;&#xA;कल्यमुत्थाय यो नित्यं सन्ध्ये द्वेऽस्तमयोदये ।&#x9;060a&lt;br&gt;&#xA;पठेच्छुचिरनावृत्तः स धर्मफलभाग्भवेत् ॥&#x9;060c&lt;br&gt;&#xA;देवा देवर्षयश्चैव स्तुता राजर्षयस्तथा ।&#x9;061a&lt;br&gt;&#xA;पुष्टिमायुर्यशः स्वर्गं विधास्यन्ति ममेश्वराः ॥&#x9;061c&lt;br&gt;&#xA;मा विघ्नं मा च मे पापं मा च मे परिपन्थिनः ।&#x9;062a&lt;br&gt;&#xA;ध्रुवो जयो मे नित्यः स्यात्परत्र च शुभा गतिः ॥&#x9;062c&lt;br&gt;&#xA;&#39;पालय त्वं प्रजाः सर्वाः शान्तात्मा त्वनुशासिता ।&#x9;063a&lt;br&gt;&#xA;द्वैपायनः स्वयञ्चक्षुः कृष्णस्तेऽस्तु परायणम् ॥&#x9;063c&lt;br&gt;&#xA;वैशम्पायन उवाच ।&#x9;064&lt;br&gt;&#xA;इत्युक्त्वोपासनार्थाय विरराम महामतिः ॥&#39; ॥&#x9;064ac&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/272/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/272/</guid>
      <description>&lt;p&gt;अध्यायः 272&lt;/p&gt;&#xA;&lt;p&gt;अथ दानधर्मपर्व ॥ 1 ॥&lt;/p&gt;&#xA;&lt;p&gt;युधिष्ठिराय निखिलधर्मोपदेशानन्तरं स्वावसानकालाऽऽसत्त्यवगमेन भगवद्ध्यानाय वाक्प्रसारणादुपरते भीष्मे तम्प्रति व्यासेन युधिष्ठिरस्य नगरगमनाभ्यनुज्ञानचोदना ॥ 1 ॥ युधिष्ठिरेण भीष्माभ्यनुज्ञया सहकृष्णादिभिर्हास्तिनपुरप्रवेशनम् ॥ 2 ॥&lt;/p&gt;&#xA;&lt;p&gt;जनमेजय उवाच ।&#x9;001&lt;br&gt;&#xA;शरतल्पगते भीष्मे कौरवाणां धुरन्धरे ।&#x9;001a&lt;br&gt;&#xA;शयाने वीरशयने पाण्डवैः समुपस्थिते ॥&#x9;001c&lt;br&gt;&#xA;युधिष्ठिरो महाप्राज्ञो मम पूर्वपितामहः ।&#x9;002a&lt;br&gt;&#xA;धर्माणामागमं श्रुत्वा विदित्वा सर्वसंशयान् ॥&#x9;002c&lt;br&gt;&#xA;दानानां च विधिं श्रुत्वा च्छिन्नधर्मार्थसंशयः ।&#x9;003a&lt;br&gt;&#xA;यदन्यदकरोद्विप्र तन्मे शंसितुमर्हसि ॥&#x9;003c&lt;br&gt;&#xA;वैशम्पायन उवाच ।&#x9;004&lt;br&gt;&#xA;अभून्मुहूर्तं स्तिमितं सर्वं तद्राजमण्डलम् ।&#x9;004a&lt;br&gt;&#xA;तूष्णीम्भूते ततस्तस्मिन्पटे चित्रमिवार्पितम् ॥&#x9;004c&lt;br&gt;&#xA;मुहूर्तमिव च ध्यात्वा व्यासः सत्यवतीसुतः ।&#x9;005a&lt;br&gt;&#xA;नृपं शयानं गाङ्गेयमिदमाह वचस्त्वरन् ॥&#x9;005c&lt;br&gt;&#xA;राजन्प्रकृतिमापन्नः कुरुराजो युधिष्ठिरः ।&#x9;006a&lt;br&gt;&#xA;सहितो भ्रातृभिः सर्वैः पार्थिवैश्चानुयायिभिः ॥&#x9;006c&lt;br&gt;&#xA;उपास्ते त्वां नरव्याघ्र सह कृष्णेन धीमता ।&#x9;007a&lt;br&gt;&#xA;तमिमं पुरयानाय समनुज्ञातुमर्हसि ॥&#x9;007c&lt;br&gt;&#xA;एवमुक्तो भगवता व्यासेन पृथिवीपतिः ।&#x9;008a&lt;br&gt;&#xA;युधिष्ठिरं सहामात्यमनुजज्ञे नदीसुतः ॥&#x9;008c&lt;br&gt;&#xA;उवाच चैनं मधुरं नृपं शान्तनवो नृपः ।&#x9;009a&lt;br&gt;&#xA;प्रविशस्व पुरीं राजन्धर्मे च ध्रियतां मनः ॥&#x9;009c&lt;br&gt;&#xA;यजस्व विविधैर्यजैर्बह्वन्नैः स्वाप्तदक्षिणैः ।&#x9;010a&lt;br&gt;&#xA;ययातिरिव राजेन्द्र श्रद्धादमपुरःसरः ॥&#x9;010c&lt;br&gt;&#xA;क्षत्रधर्मरतः पार्थ पितॄन्देवांश्च तर्पय ।&#x9;011a&lt;br&gt;&#xA;श्रेयसा योक्ष्यसे चैव व्येतु ते मानसो ज्वरः ॥&#x9;011c&lt;br&gt;&#xA;रञ्जयस्व प्रजाः सर्वाः प्रकृतीः परिसान्त्वय ।&#x9;012a&lt;br&gt;&#xA;सुहृदः फलसत्कारैरर्चयस्व यथार्हतः ॥&#x9;012c&lt;br&gt;&#xA;अनुं त्वां तात जीवन्तु मित्राणि सुहृदस्तथा ।&#x9;013a&lt;br&gt;&#xA;चैत्यस्थाने स्थितं वृक्षं फलवन्तमिव द्विजाः ॥&#x9;013c&lt;br&gt;&#xA;आगन्तव्यं च भवता समये मम पार्थिव ।&#x9;014a&lt;br&gt;&#xA;विनिवृत्ते दिनकरे प्रवृत्ते चोत्तरायणे ॥&#x9;014c&lt;br&gt;&#xA;तथेत्युक्त्वा च कौन्तेयः सोभिवाद्य पितामहम् ।&#x9;015a&lt;br&gt;&#xA;प्रययौ सपरीवारो नगरं नागसाह्वयम् ॥&#x9;015c&lt;br&gt;&#xA;धृतराष्ट्रं पुरस्कृत्य गान्धारीं च पतिव्रताम् ।&#x9;016a&lt;br&gt;&#xA;सह तैर्ऋषिभिः सर्वैर्भ्रातृभिः केशवेन च ॥&#x9;016c&lt;br&gt;&#xA;पौरजानपदैश्चैव मन्त्रिवृद्धैश्च पार्थिव ।&#x9;017a&lt;br&gt;&#xA;प्रविवेश कुरुश्रेष्ठः पुरं वारणसाह्वयम् ॥ ॥&#x9;017c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/273/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/273/</guid>
      <description>&lt;p&gt;अध्यायः 273&lt;/p&gt;&#xA;&lt;p&gt;अथ भीषस्वर्गारोहणपर्व ॥ 2 ॥&lt;/p&gt;&#xA;&lt;p&gt;युधिष्ठिरेण भीष्मसंस्कारोपयोगिसम्भारप्रस्थापनपूर्वकं कृष्णधृतराष्ट्रादिभिःसह भीष्मसमीपं प्रत्यागमनम् ॥ 1 ॥ युधिष्ठिरेणाभिवादनपूर्वकं कृष्णाद्यागमनं निवेदितेन भीष्मेण स्वस्य कृष्णयाथात्म्यज्ञानप्रकाशनेन तत्प्रणामस्तुतिपूर्वकं व्यासकृष्णधृतराष्ट्रादिभ्यः स्वस्य प्राणोत्सर्गाभ्यनुज्ञानप्रार्थना ॥ 2 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;ततः कुन्तीसुतो राजा पौरजानपदं जनम् ।&#x9;001a&lt;br&gt;&#xA;पूजयित्वा यथान्यायमनुजज्ञे गृहान्प्रति ॥&#x9;001c&lt;br&gt;&#xA;सान्त्वयामास नारीश्च हतपुत्रा हतेश्वराः ।&#x9;002a&lt;br&gt;&#xA;विपुलैरर्थदानैः स तदा पाण्डुसुतो नृपः ॥&#x9;002c&lt;br&gt;&#xA;सोभिषिक्तो महाप्राज्ञः प्राप्य राज्यं युधिष्ठिरः ।&#x9;003a&lt;br&gt;&#xA;अवस्थाप्य नरश्रेष्ठः सर्वाः स्वप्रकृतीस्तथा ॥&#x9;003c&lt;br&gt;&#xA;द्विजेभ्यो बलमुख्येभ्यो नैगमेभ्यश्च सर्वशः ।&#x9;004a&lt;br&gt;&#xA;प्रतिगृह्याशिषो मुख्यास्तथा धर्मभृतांवरः ॥&#x9;004c&lt;br&gt;&#xA;उषित्वा शर्वरीः श्रीमान्पञ्चाशन्नगरोत्तमे ।&#x9;005a&lt;br&gt;&#xA;समयं कौरवाग्र्यस्य सस्मार पुरुषर्षभः ॥&#x9;005c&lt;br&gt;&#xA;स निर्ययौ गजपुराद्याजकैः परिवारितः ।&#x9;006a&lt;br&gt;&#xA;दृष्ट्वा निवृत्तमादित्यं प्रवृत्तं चोत्तरायणम् ॥&#x9;006c&lt;br&gt;&#xA;घृतं माल्यं च गन्धांश्च क्षौमाणि च युधिष्ठिरः ।&#x9;007a&lt;br&gt;&#xA;चन्दनागरुमुख्यानि तथा कालगरूणि च ॥&#x9;007c&lt;br&gt;&#xA;प्रस्थाप्यच पूर्वं कौन्तेयो भीष्मसंस्करणाय वै ।&#x9;008a&lt;br&gt;&#xA;माल्यानि च वरार्हाणि रत्नानि विविधानि च ॥&#x9;008c&lt;br&gt;&#xA;धृतराष्ट्रं पुरुस्कृत्य गान्धारीं च यशस्विनीम् ।&#x9;009a&lt;br&gt;&#xA;मातरं च पृथां धीमान्भ्रातॄंश्च पुरुषर्षभान् ॥&#x9;009c&lt;br&gt;&#xA;जनार्दनेनानुगतो विदुरेण च धीमता ।&#x9;010a&lt;br&gt;&#xA;युयुत्सुना च कौरव्यो युयुधानेन चाभिभो ॥&#x9;010c&lt;br&gt;&#xA;महता राजभोगेन पारिबर्हेण संवृतः ।&#x9;011a&lt;br&gt;&#xA;स्तूयमानो महातेजा भीष्मस्याग्नीननुव्रजन् ॥&#x9;011c&lt;br&gt;&#xA;निश्चक्राम पुरात्तस्माद्यथा देवपतिस्तथा ।&#x9;012a&lt;br&gt;&#xA;आससाद कुरुक्षेत्रे ततः शान्तनवं नृपः ॥&#x9;012c&lt;br&gt;&#xA;उपास्यमानं व्यासेन पाराशर्येण धीमता ।&#x9;013a&lt;br&gt;&#xA;नारदेन च राजर्षे देवलेनासितेन च ॥&#x9;013c&lt;br&gt;&#xA;हतशिष्टैर्नृपैश्चान्यैर्नानादेशसमागतैः ।&#x9;014a&lt;br&gt;&#xA;रक्षिभिश्च महात्मानं रक्ष्यमाणं समन्ततः ॥&#x9;014c&lt;br&gt;&#xA;शयानं वीरशयने ददर्श नृपतिस्ततः ।&#x9;015a&lt;br&gt;&#xA;ततो रथादवारोहद्भ्रातृभिः सह धर्मराट् ॥&#x9;015c&lt;br&gt;&#xA;अभिवाद्याथ कौन्तेयः पितामहमरिन्दमम् ।&#x9;016a&lt;br&gt;&#xA;द्वैपायनादीन्विप्रांश्च तैश्च प्रत्यभिनन्दितः ॥&#x9;016c&lt;br&gt;&#xA;ऋत्विग्भिर्ब्रह्मकल्पैश्च भ्रातृभिः सह धर्मजः ।&#x9;017a&lt;br&gt;&#xA;आसाद्य शरतल्पस्थमृषिभिः परिवारितम् ॥&#x9;017c&lt;br&gt;&#xA;अब्रवीद्भरतश्रेष्ठं धर्मराजो युधिष्ठिरः ।&#x9;018a&lt;br&gt;&#xA;भ्रातृभिः सह कौरव्यः शयानं निम्नगासुतम् ॥&#x9;018c&lt;br&gt;&#xA;युधिष्ठिरोऽहं नृपते नमस्ते जाह्नवीसुत ।&#x9;019a&lt;br&gt;&#xA;शृणोषि चेन्महाबाहो ब्रूहि किं करवाणि ते ॥&#x9;019c&lt;br&gt;&#xA;प्राप्तोस्मि समये राजन्नग्नीनादाय ते विभो ।&#x9;020a&lt;br&gt;&#xA;आचार्यान्ब्राह्मणांश्चैव ऋत्विजो भ्रातरश्च मे ॥&#x9;020c&lt;br&gt;&#xA;पुत्रश्च ते महातेजा धृतराष्ट्रो जनेश्वरः ।&#x9;021a&lt;br&gt;&#xA;उपस्थितः सहामात्यो वासुदेवश्च वीर्यवान् ॥&#x9;021c&lt;br&gt;&#xA;हतशिष्टाश्च राजानः सर्वे च कुरुजाङ्गलाः ।&#x9;022a&lt;br&gt;&#xA;तान्पश्य नरशार्दूल समुन्मीलय लोचने ॥&#x9;022c&lt;br&gt;&#xA;यच्चेह किञ्चित्कर्तव्यं तत्सर्वं प्रापितं मया ।&#x9;023a&lt;br&gt;&#xA;यथोक्तं भवता काले सर्वमेव च तत्कृतम् ॥&#x9;023c&lt;br&gt;&#xA;वैशम्पायन उवाच ।&#x9;024&lt;br&gt;&#xA;एवमुक्तस्तु गाङ्गेयः कुन्तीपुत्रेण धीमता ।&#x9;024a&lt;br&gt;&#xA;ददर्श भारतान्सर्वान्स्थितान्सम्परिवार्य ह ॥&#x9;024c&lt;br&gt;&#xA;ततश्चलवपुर्भीष्मः प्रगृह्य विपुलं भुजम् ।&#x9;025a&lt;br&gt;&#xA;ओघमेघस्वरो वाग्मी काले वचनमब्रवीत् ॥&#x9;025c&lt;br&gt;&#xA;दिष्ट्या प्राप्तोसि कौन्तेय सहामात्यो युधिष्ठिर ।&#x9;026a&lt;br&gt;&#xA;परिवृत्तो हि भगवान्सहस्रांशुर्दिवाकरः ॥&#x9;026c&lt;br&gt;&#xA;अष्टपञ्चाशतं रात्र्यः शयानस्याद्य मे गताः ।&#x9;027a&lt;br&gt;&#xA;शरेषु निशिताग्रेषु यथा वर्षशतं तथा ॥&#x9;027c&lt;br&gt;&#xA;माघोऽयं समनुप्राप्तो मासः पुण्यो युधिष्ठिर ।&#x9;028a&lt;br&gt;&#xA;त्रिभागशेषः पक्षोऽयं शुक्लो भवितुमर्हति ॥&#x9;028c&lt;br&gt;&#xA;एवमुक्त्वा तु गाङ्गेयो धर्मपुत्रं युधिष्ठिरम् ।&#x9;029a&lt;br&gt;&#xA;धृतराष्ट्रमथामन्त्र्य काले वचनमब्रवीत् ॥&#x9;029c&lt;br&gt;&#xA;भीष्म उवाच ।&#x9;030&lt;br&gt;&#xA;राजन्विदितधर्मोसि सुनिर्णीतार्थसंशयः ।&#x9;030a&lt;br&gt;&#xA;बहुश्रुता हि ते विप्रा बहवः पर्युपासिताः ॥&#x9;030c&lt;br&gt;&#xA;वेद शास्त्राणि सूक्ष्माणि धर्मांश्च मनुजेश्वर ।&#x9;031a&lt;br&gt;&#xA;वेदांश्च चतुरः सर्वान्षडङ्गैरुपबृंहितान् ॥&#x9;031c&lt;br&gt;&#xA;न शोचितव्यं कौरव्य भवितव्यं हि तत्तथा ।&#x9;032a&lt;br&gt;&#xA;श्रुतं देवरहस्यं ते कृष्णद्वैपायनादपि ॥&#x9;032c&lt;br&gt;&#xA;यथा पाण्डोः सुता राजंस्तथैव तव धर्मतः ।&#x9;033a&lt;br&gt;&#xA;तान्पालय स्थितो धर्मे गुरुशुश्रूषणे रतान् ॥&#x9;033c&lt;br&gt;&#xA;धर्मराजो हि शुद्धात्मा निदेशे स्थास्यते तव ।&#x9;034a&lt;br&gt;&#xA;आनृशंस्यपरं ह्येनं जानामि गुरुवत्सलम् ॥&#x9;034c&lt;br&gt;&#xA;तव पुत्रा दुरात्मानः क्रोधलोभपरायणाः ।&#x9;035a&lt;br&gt;&#xA;ईर्ष्याभिभूता दुर्वृत्तास्तान्न शोचितुमर्हसि ॥&#x9;035c&lt;br&gt;&#xA;वैशम्पायन उवाच ।&#x9;036&lt;br&gt;&#xA;एतावधुक्त्वा वचनं धृतराष्ट्रं मनीषिणम् ।&#x9;036a&lt;br&gt;&#xA;वासुदेवं महाबाहुमभ्यभाषय कौरवः ॥&#x9;036c&lt;br&gt;&#xA;भीष्म उवाच ।&#x9;037&lt;br&gt;&#xA;भगवन्देवदेवेश सुरासुरनमस्कृत ।&#x9;037a&lt;br&gt;&#xA;त्रिविक्रम नमस्तुभ्यं शङ्खचक्रगदाधर ॥&#x9;037c&lt;br&gt;&#xA;वासुदेवो हिरण्यात्मा पुरुषः सविता विराद् ।&#x9;038a&lt;br&gt;&#xA;जीवभूतोऽनुरूपस्त्वं परमात्मा सनातनः ॥&#x9;038c&lt;br&gt;&#xA;त्वद्भक्तं त्वद्गतिं शान्तमुदारमपरिग्रहम् ।&#x9;039a&lt;br&gt;&#xA;त्रायस्व पुण्डरीकाक्ष पुरुषोत्तम नित्यशः ।&#x9;039c&lt;br&gt;&#xA;अनुजानीहि मां कृष्ण वैकुण्ठ पुरुषोत्तम ॥&#x9;039e&lt;br&gt;&#xA;रक्ष्याश्च ते पाण्डवेया भवान्येषां परायणम् ।&#x9;040a&lt;br&gt;&#xA;उक्तवानस्मि दुर्बुद्धिं मन्दं दुर्योधनं तदा ॥&#x9;040c&lt;br&gt;&#xA;यतः कृष्णस्ततो धर्मो यतो धर्मस्ततो जयः ।&#x9;041a&lt;br&gt;&#xA;वासुदेवेन तीर्थेन पुत्र संशाम्य पाण्डवैः ॥&#x9;041c&lt;br&gt;&#xA;सन्धानस्य परः कालस्तवेति च पुनःपुनः ।&#x9;042a&lt;br&gt;&#xA;न च मे तद्वचो मूढः कृतवान्स सुमन्दधीः ।&#x9;042c&lt;br&gt;&#xA;घातयित्वेह पृथिवीं ततः स निधनं गतः ॥&#x9;042e&lt;br&gt;&#xA;त्वां तु जानाम्यहं देवं पुराणमृषिसत्तमम् ।&#x9;043a&lt;br&gt;&#xA;नरेण सहितं देव बदर्यां सुचिरोषितम् ॥&#x9;043c&lt;br&gt;&#xA;तथा मे नारदः प्राह व्यासश्च सुमहातपाः ।&#x9;044a&lt;br&gt;&#xA;नरनारायणावेतौ सम्भूतौ मनुजेष्विति ॥&#x9;044c&lt;br&gt;&#xA;स मां त्वमनुजानीहि कृष्ण मोक्ष्ये कलेवरम् ।&#x9;045a&lt;br&gt;&#xA;त्वयाऽहं समनुज्ञातो गच्छेयं परमां गतिम् ॥&#x9;045c&lt;br&gt;&#xA;वासुदेव उवाच ।&#x9;046&lt;br&gt;&#xA;अनुजानामि भीष्म त्वां वसून्प्राप्नुहि पार्थिव ।&#x9;046a&lt;br&gt;&#xA;न तेऽस्ति वृजिनं किञ्चिच्छुद्धात्मैश्वर्यसंयुतः ॥&#x9;046c&lt;br&gt;&#xA;पितृभक्तोसि राजर्षे मार्कण्डेय इवापरः ।&#x9;047a&lt;br&gt;&#xA;तेन मृत्युस्तव वशे स्थितो भृत्य इवानतः ॥&#x9;047c&lt;br&gt;&#xA;वैशम्पायन उवाच ।&#x9;048&lt;br&gt;&#xA;एवमुक्तस्तु गाङ्गेयः पाण्डवानिदमब्रवीत् ।&#x9;048a&lt;br&gt;&#xA;धृतराष्ट्रमुखांश्चापि सर्वांश्च सुहृदस्तथा ॥&#x9;048c&lt;br&gt;&#xA;प्राणानुत्स्रष्टुमिच्छामि तत्रानुज्ञातुमर्हथ ।&#x9;049a&lt;br&gt;&#xA;सत्येषु यतितव्यं वः सत्यं हि परमं बलम् ॥&#x9;049c&lt;br&gt;&#xA;आनृशंस्यपरैर्भाव्यं सदैव नियतात्मभिः ।&#x9;050a&lt;br&gt;&#xA;ब्रह्मण्यैर्धर्मशीलैश्च तपोनित्यैश्च भारताः ॥&#x9;050c&lt;br&gt;&#xA;इत्युक्त्वा सुहृदः सर्वांस्तथा सम्पूज्य चैव ह ।&#x9;051a&lt;br&gt;&#xA;&#39;धनं बहुविधं राजन्दत्त्वा नित्यं द्विजातिषु ।&#39;&#x9;051c&lt;br&gt;&#xA;पुनरेवाब्रवीद्धीमान्युधिष्ठिरमिदं वचः ॥&#x9;051e&lt;br&gt;&#xA;ब्राह्मणाश्चैव ते नित्यं प्राज्ञाश्चैव विशेषतः ।&#x9;052a&lt;br&gt;&#xA;आचार्या ऋत्विजश्चैव पूजनीया जनाधिप ॥ ॥&#x9;052c&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/kumbhakoNam/13/274/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNam/13/274/</guid>
      <description>&lt;p&gt;अध्यायः 274&lt;/p&gt;&#xA;&lt;p&gt;अथ भीषस्वर्गारोहणपर्व ॥ 2 ॥&lt;/p&gt;&#xA;&lt;p&gt;भीष्मेण भगवद्ध्यानपूर्वकं स्वशरीरमूर्धमध्योद्भेदनेन तेजो ज्वालारूपेण सर्वापरोक्षमाकाशप्रवेशनेन क्षणादन्तर्धानम् ॥ 1 ॥ ततो धृतराष्ट्रयुधिष्ठिरादिभी राजवैभवेन चितारोपणेन विधिवदग्निना समुद्दीपनम् ॥ 2 ॥ ततो गङ्गामवगाह्य कृतोदकेषु युधिष्ठिरादिषु मूर्तीभूय जलादुद्गत्य भीष्मम्प्रति सकरुणं विलापेन शोचन्तीं गङ्गाम्प्रति कृष्णादिभिराश्वासनम् ॥ 3 ॥&lt;/p&gt;&#xA;&lt;p&gt;वैशम्पायन उवाच ।&#x9;001&lt;br&gt;&#xA;एवमुक्त्वा कुरून्सर्वान्भीष्मः शान्तनवस्तदा ।&#x9;001a&lt;br&gt;&#xA;तूष्णीं बभूव कौरव्यः स मुहूर्तमरिन्दम ॥&#x9;001c&lt;br&gt;&#xA;धारयामास चात्मानं धारणासु यथाक्रमम् ।&#x9;002a&lt;br&gt;&#xA;तस्योर्ध्वमगमन्प्राणाः सन्निरुद्धा महात्मनः ॥&#x9;002c&lt;br&gt;&#xA;इदमाश्चर्यमासीच्च मध्ये तेषां महात्मनाम् ।&#x9;003a&lt;br&gt;&#xA;सहितैर्ऋषिभिः सर्वैस्तदा व्यासादिभिः प्रभो ॥&#x9;003c&lt;br&gt;&#xA;यद्यन्मुञ्चति गात्रं हि स शन्तनुसुतस्तदा ।&#x9;004a&lt;br&gt;&#xA;तत्तद्विशल्यमभवद्योगयुक्तस्य वै क्रमात् ।&#x9;004c&lt;br&gt;&#xA;क्षणेन प्रेक्षतां तेषां विशल्यः सोऽभवत्तदा ॥&#x9;004e&lt;br&gt;&#xA;तद्दृष्ट्वा विस्मिताः सर्वे वासुदेवपुरोगमाः ।&#x9;005a&lt;br&gt;&#xA;सह तैर्मुनिभिः सर्वैस्तदा व्यासादिभिर्नृप ॥&#x9;005c&lt;br&gt;&#xA;सन्निरुद्धस्तु तेनात्मा सर्वेष्वायतनेषु च ।&#x9;006a&lt;br&gt;&#xA;जगाम भित्त्वा मूर्धानं दिवमभ्युत्पपात ह ॥&#x9;006c&lt;br&gt;&#xA;देवदुन्दुभिनादश्च पुष्पवर्षैः सहाभवत् ।&#x9;007a&lt;br&gt;&#xA;सिद्धा ब्रह्मर्षयश्चैव साधुसाध्विति हर्षिताः ॥&#x9;007c&lt;br&gt;&#xA;महोल्केव च भीष्मस्य मूर्धदेशाज्जनाधिप ।&#x9;008a&lt;br&gt;&#xA;निःसृकत्याकाशमाविश्य क्षणेनान्तरधीयत ॥&#x9;008c&lt;br&gt;&#xA;एवं स राजशार्दूल नृपः शान्तनवस्तदा ।&#x9;009a&lt;br&gt;&#xA;समयुज्यत लोकैः स्वैर्भरतानां कुलोद्वहः ॥&#x9;009c&lt;br&gt;&#xA;ततस्त्वादाय दारूणि गन्धांश्च विविधान्बहून् ।&#x9;010a&lt;br&gt;&#xA;चितां चक्रुर्महात्मानः पाण्डवा विदुरस्तथा ।&#x9;010c&lt;br&gt;&#xA;युयुत्सुश्चापि कौरव्यं प्रेक्षकास्त्वितरेऽभवन् ॥&#x9;010e&lt;br&gt;&#xA;युधिष्ठिरश्च गाङ्गेयं धृतराष्ट्रश्च दुःखितौ ।&#x9;011a&lt;br&gt;&#xA;छादयामासतुरुभौ क्षौमैर्माल्यैश्च कौरवम् ॥&#x9;011c&lt;br&gt;&#xA;धारयामास तस्याथ युयुत्सुश्छत्रमुत्तमम् ।&#x9;012a&lt;br&gt;&#xA;चामरे व्यजने शुभ्रे भीमसेनार्जुनावुभौ ।&#x9;012c&lt;br&gt;&#xA;उष्णीषे परिगृह्णीतां माद्रीपुत्रावुभौ तथा ॥&#x9;012e&lt;br&gt;&#xA;युधिष्ठिरेण सहितो धृतराष्ट्रश्च पादतः ।&#x9;013a&lt;br&gt;&#xA;वृद्धा स्त्रियः कौरवाणां भीष्मं कुरुकुलोद्वहम् ।&#x9;013c&lt;br&gt;&#xA;तालवृन्तान्युपादाय पर्यवीजन्त सर्वशः ॥&#x9;013e&lt;br&gt;&#xA;ततोस्य विधिवच्चक्रुः पितृमेधं महात्मनः ।&#x9;014a&lt;br&gt;&#xA;याजका जुहुवुश्चाग्नौ जगुः सामानि समागाः ॥&#x9;014c&lt;br&gt;&#xA;ततश्चन्दनकाष्ठैश्च तथा कालीयकैरपि ।&#x9;015a&lt;br&gt;&#xA;कालागुरुप्रभृतिभिर्गन्धैश्चोच्चावच्चैस्तथा ॥&#x9;015c&lt;br&gt;&#xA;समवच्छाद्य गाङ्गेयं सम्प्रज्वाल्य हुताशनम् ।&#x9;016a&lt;br&gt;&#xA;अपसव्यमकुर्वन्त धृतराष्ट्रमुखाश्चिताम् ॥&#x9;016c&lt;br&gt;&#xA;संस्कृत्य च कुरुश्रेष्ठं गाङ्गेयं कुरुसत्तमाः ।&#x9;017a&lt;br&gt;&#xA;जग्मुर्भागीरथीं पुण्यामृषिजुष्टां कुरूद्वहाः ॥&#x9;017c&lt;br&gt;&#xA;अनुगम्यमाना व्यासेन नारदेनासितेन च ।&#x9;018a&lt;br&gt;&#xA;कृष्णेन भरतस्त्रीभिर्ये च पौराः समागताः ॥&#x9;018c&lt;br&gt;&#xA;उदकं चक्रिरे सर्वे गाङ्गेयस्य महात्मनः ।&#x9;019a&lt;br&gt;&#xA;विधिवत्क्षत्रियश्रेष्ठाः स च सर्वो जनस्तदा ॥&#x9;019c&lt;br&gt;&#xA;ततो भागीरथी देवी तनयस्योदके कृते ।&#x9;020a&lt;br&gt;&#xA;उत्थाय सलिलात्तस्माद्रुदती शोकविह्वला ।&#x9;020c&lt;br&gt;&#xA;परिदेवयती तत्र कौरकवानभ्यभाषत ॥&#x9;020e&lt;br&gt;&#xA;निबोधत यथावृत्तमुच्यमानं मया नृपाः ।&#x9;021a&lt;br&gt;&#xA;राजवृत्तेन सम्पन्नः प्रज्ञयाभिजनेन च ।&#x9;021c&lt;br&gt;&#xA;सत्कर्ता कुरुवृद्धानां पितृभक्तो दृढव्रतः ॥&#x9;021e&lt;br&gt;&#xA;जामदग्न्येन रामेण यः पुरा न पराजितः ।&#x9;022a&lt;br&gt;&#xA;दिव्यैरस्त्रैर्महावीर्यः स हतोऽद्य शिखण्डिना ॥&#x9;022c&lt;br&gt;&#xA;अश्मसारमयं नूनं हृदयं मम पार्थिवाः ।&#x9;023a&lt;br&gt;&#xA;अपश्यन्त्याः प्रियं पुत्रं यन्न दीर्यति मेऽद्य वै ॥&#x9;023c&lt;br&gt;&#xA;समेतं पार्थिवं क्षत्रं काशिपुर्यां स्वयंवरे ।&#x9;024a&lt;br&gt;&#xA;विजित्यैकरथेनाजौ कन्याश्चायं जहारह ॥&#x9;024c&lt;br&gt;&#xA;यस्य नास्ति बले तुल्यः पृथिव्यामपि कश्चन ।&#x9;025a&lt;br&gt;&#xA;हतं शिखण्डिना श्रुत्वा यन्न दीर्यति मे मनः ॥&#x9;025c&lt;br&gt;&#xA;जामदग्न्यः कुरुक्षेत्रे युधि येन महात्मना ।&#x9;026a&lt;br&gt;&#xA;पीडितो नातियत्नेन स हतोऽद्य शिखण्डिना ॥&#x9;026c&lt;br&gt;&#xA;एवंविधं बहु तदा विलपन्तीं महानदीम् ।&#x9;027a&lt;br&gt;&#xA;आश्वासयामास तदा साम्ना दामोदरो विभुः ॥&#x9;027c&lt;br&gt;&#xA;समाश्वसिहि भद्रे त्वं मा शुचः शुभदर्शने ।&#x9;028a&lt;br&gt;&#xA;गतः स परमं लोकं तव पुत्रो न संशयः ॥&#x9;028c&lt;br&gt;&#xA;वसुरेष महातेजाः शापदोषेण शोभने ।&#x9;029a&lt;br&gt;&#xA;मानुषत्वमनुप्राप्तो नैनं शोचितुमर्हसि ॥&#x9;029c&lt;br&gt;&#xA;स एष क्षत्रधर्मेण युध्यमानो रणाजिरे ।&#x9;030a&lt;br&gt;&#xA;धनञ्जयेन निहतो नैष देवि शिखण्डिना ॥&#x9;030c&lt;br&gt;&#xA;भीष्मं हि कुरुशार्दूलमुद्यतेषुं महारणे ।&#x9;031a&lt;br&gt;&#xA;न शक्तः संयुगे हन्तुं साक्षादपि शतक्रतुः ॥&#x9;031c&lt;br&gt;&#xA;स्वच्छन्दतस्तव सुतो गतः स्वर्गं शुभानने ।&#x9;032a&lt;br&gt;&#xA;न शक्ता विनिहन्तुं हि रणे तं सर्वदेवताः ॥&#x9;032c&lt;br&gt;&#xA;तस्मान्मा त्वं सरिच्छ्रेष्ठे शोचस्य कुरुनन्दनम् ।&#x9;033a&lt;br&gt;&#xA;वसूनेष गतो देवि पुत्रस्ते विज्वरा भव ॥&#x9;033c&lt;br&gt;&#xA;वैशम्पायन उवाच ।&#x9;034&lt;br&gt;&#xA;इत्युक्ता सा तु कृष्णेन व्यासेन तु सरिद्वरा ।&#x9;034a&lt;br&gt;&#xA;त्यक्त्वा शोकं महाराज स्वं वार्यवततार ह ॥&#x9;034c&lt;br&gt;&#xA;सत्कृत्य ते तां सरितं ततः कृष्णमुखा नृप ।&#x9;035a&lt;br&gt;&#xA;अनुज्ञातास्तया सर्वे न्यवर्तन्त जनाधिपाः ॥ ॥&#x9;035c&lt;/p&gt;</description>
    </item>
  </channel>
</rss>
