<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ अरण्य-पर्व on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/</link>
    <description>Recent content in &#43;०१ अरण्य-पर्व on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/index.xml" rel="self" type="application/rss+xml" />
    <item>
      <title>००१ पौरप्रत्यागमनम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/001/</guid>
      <description>&lt;p&gt;अरण्यपर्व&#xA;अध्यायः 001&lt;/p&gt;&#xA;&lt;p&gt;द्यूतजितानां पाण्डवानां द्रौपद्यासह वनम्प्रति प्रस्थानम् ॥ 1 ॥ तदनु पौरैर्दुर्योधनगर्हणपूर्वकं पाण्डवैः सहारण्यवासेच्छया तदनुगमनम् ॥ 2 ॥ युधिष्ठिरेण प्रार्थनया तेषां पुरम्प्रति निवर्तनपूर्वकं सायं गङ्गातीरगवटमेत्य तत्रानुगतब्राह्मणैः सह सुखेन रात्रियापनम् ॥ 3 ॥&lt;/p&gt;&#xA;&lt;p&gt;श्रीवेदव्यासाय नमः ।&#x9;001&lt;br&gt;&#xA;नारायणं नमस्कृत्य नरं चैव नरोत्तमम् ।&#x9;001&lt;br&gt;&#xA;देवीं सरस्वतीं व्यासं ततो जयमुदीरयेत् ॥&#x9;001&lt;br&gt;&#xA;जनमेजय उवाच&#x9;001&lt;br&gt;&#xA;एवं द्यूतजिताः पार्थाः कोपिताश्च दुरात्मभिः ।&#x9;001a&lt;br&gt;&#xA;धार्तराष्ट्रैः सहामात्यैर्निकृत्या द्विजसत्तम ॥&#x9;001c&lt;br&gt;&#xA;श्राविताः परुषा वाचः सृजन्तीर्वैरमुत्तमम् ।&#x9;002a&lt;br&gt;&#xA;किमकुर्वत कौरव्या मम पूर्वपितामहाः ॥&#x9;002c&lt;br&gt;&#xA;कथं चैश्वर्यभूयिष्ठाः सहसा दुःखमेयुषः ।&#x9;003a&lt;br&gt;&#xA;वने विजह्रिरे पार्थाः शक्रप्रतिमतेजसः ॥&#x9;003c&lt;br&gt;&#xA;के चैतानन्ववर्तन्त प्राप्तान्व्यसनमुत्तमम् ।&#x9;004a&lt;br&gt;&#xA;किमाचाराः किमाहाराः क्वच वासो महात्मनाम् ॥&#x9;004c&lt;br&gt;&#xA;कथं द्वादश वर्षाणि वने तेषां महात्मनाम् ।&#x9;005a&lt;br&gt;&#xA;व्यतीयुर्ब्राह्मणश्रेष्ठ शूराणामनिवर्तिनाम् ॥&#x9;005c&lt;br&gt;&#xA;कथं च राजपुत्री सा प्रवरा सर्वयोषिताम् ।&#x9;006a&lt;br&gt;&#xA;पतिव्रता महाभागा सततं प्रियवादिनी ॥&#x9;006c&lt;br&gt;&#xA;वनवासमदुःखार्हा दारुणं प्रत्यपद्यत ।&#x9;007a&lt;br&gt;&#xA;एतदाचक्ष्व मे सर्वं विस्तरेण तपोधन ॥&#x9;007c&lt;br&gt;&#xA;श्रोतुमिच्छामि तत्सर्वं भूरिद्रविणतेजसाम् ।&#x9;008a&lt;br&gt;&#xA;कथ्यमानं त्वया विप्र परं कौतूहलं हि मे ॥&#x9;008c&lt;br&gt;&#xA;वैशम्पायन उवाच &#x9;009&lt;br&gt;&#xA;एवं द्यूतजिताः पार्थाः कोपिताश्च दुरात्मभिः ।&#x9;009a&lt;br&gt;&#xA;धार्तराष्ट्रैः सहामात्यैर्निर्ययुर्गजसाह्वयात् ॥&#x9;009c&lt;br&gt;&#xA;वर्धमानपुरद्वारादभिनिष्क्रम्य ते तदा ।&#x9;010a&lt;br&gt;&#xA;उदङ्मुखाः शस्त्रभृतः प्रययुः सह कृष्णया ॥&#x9;010c&lt;br&gt;&#xA;इन्द्रसेनादयश्चैतान्भृत्याः परिचतुर्दश ।&#x9;011a&lt;br&gt;&#xA;रथैरनुययुः शीघ्रैः स्त्रिय आदाय सर्वशः ॥&#x9;011c&lt;br&gt;&#xA;&#39;ततस्ते पुरुषव्याघ्रा रथानास्थाय भारत ।&#x9;012a&lt;br&gt;&#xA;ददृशुर्जाह्नवीतीरे प्रमाणाख्यं महावटम् ॥&#39;&#x9;012c&lt;br&gt;&#xA;व्रजतस्तान्विदित्वा तु पौराः शोकाभिपीडिताः ।&#x9;013a&lt;br&gt;&#xA;गर्हयन्तोऽसकृद्भीष्मविदुरद्रोणगौतमान् ।&#x9;013c&lt;br&gt;&#xA;ऊचुर्वै समयं कृत्वा समागम्य परस्परम् ॥&#x9;013e&lt;br&gt;&#xA;पौरा ऊचुः &#x9;014&lt;br&gt;&#xA;नेदमस्ति कुलं सर्वं न वयं नच नो गृहाः ।&#x9;014a&lt;br&gt;&#xA;यत्र दुर्योधनः पापः सौबलेयेन पालितः ।&#x9;014c&lt;br&gt;&#xA;कर्णदुःशासनाद्यैश्च राज्यमेतच्चिकीर्षति ॥&#x9;014e&lt;br&gt;&#xA;न तत्कुलं न चाचारो न धर्मोऽर्थः कुतः सुखम् ।&#x9;015a&lt;br&gt;&#xA;यत्र पापसहायोऽयं पापो राज्यं चिकीर्षति ॥&#x9;015c&lt;br&gt;&#xA;दुर्योधनो गुरुद्वेषी त्यक्तधर्मः प्रियानृतः ।&#x9;016a&lt;br&gt;&#xA;अर्थलुब्धोऽभिमानी च नीचः प्रकृतिनिर्घृणः ॥&#x9;016c&lt;br&gt;&#xA;नेयमस्ति मही कृत्स्ना यत्र दुर्योधनो नृपः ।&#x9;017a&lt;br&gt;&#xA;साधु गच्छामहे सर्वे यत्र गच्छन्ति पाण्डवाः ॥&#x9;017c&lt;br&gt;&#xA;सानुक्रोशा महात्मानो विजितेन्द्रियशत्रवः ।&#x9;018a&lt;br&gt;&#xA;ह्रीमन्तः कीर्तिमन्तश्च धर्माचारपरायणाः ॥&#x9;018c&lt;br&gt;&#xA;वैशम्पायन उवाच &#x9;019&lt;br&gt;&#xA;एवमुक्त्वाऽनुजग्मुस्ते पाण्डवांस्तान्समेत्य च ।&#x9;019a&lt;br&gt;&#xA;ऊचुः प्राञ्जलयः सर्वे तान्कुन्तीमाद्रिनन्दनान् ॥&#x9;019c&lt;br&gt;&#xA;क्व गमिष्यथ भद्रं वस्त्यक्त्वाऽस्मान्दुःखभागिनः ।&#x9;020a&lt;br&gt;&#xA;वयमप्यनुयास्यामो यत्र यूयं गमिष्यथ ॥&#x9;020c&lt;br&gt;&#xA;अधर्मेण जिताञ्श्रुत्वा युष्मांस्त्यक्तघृणैः परैः ।&#x9;021a&lt;br&gt;&#xA;उद्विग्नाः स्मो भृशं सर्वे नास्मान्हातुमिहार्हथ ॥&#x9;021c&lt;br&gt;&#xA;भक्तानुरक्तान्सुहृदः सदा प्रियहिते रतान् ।&#x9;022a&lt;br&gt;&#xA;कुराजाधिष्ठिते राज्ये न विनश्येम सर्वशः ॥&#x9;022c&lt;br&gt;&#xA;श्रूयतां चाभिधास्यामो गुणदोषान्नरर्षभाः ।&#x9;023a&lt;br&gt;&#xA;शुभाशुभाधिवासेन संसर्गः कुरुते यथा ॥&#x9;023c&lt;br&gt;&#xA;वस्त्रमापस्तिलान्भूमिं गन्धो वासयते यथा ।&#x9;024a&lt;br&gt;&#xA;पुष्पाणामधिवासेन तथा संसर्गजा गुणाः ॥&#x9;024c&lt;br&gt;&#xA;मोहजालस्य योनिर्हि मूढैरेव समागमः ।&#x9;025a&lt;br&gt;&#xA;अहन्यहनि धर्मस्य योनिः साधुसमागमः ॥&#x9;025c&lt;br&gt;&#xA;तस्मात्प्राज्ञैश्च वृद्धैश्च सुस्वभावैस्तपस्विभिः ।&#x9;026a&lt;br&gt;&#xA;सद्भिश्च सह संसर्गः कार्यः शमपरायणैः ॥&#x9;026c&lt;br&gt;&#xA;येषां त्रीण्यवदातानि विद्या योनिश्च कर्म च ।&#x9;027a&lt;br&gt;&#xA;ते सेव्यास्तैः समास्या हि शास्त्रेभ्योपि गरीयसी ॥&#x9;027c&lt;br&gt;&#xA;निरारम्भा ह्यपि वयं पुण्यशीलेषु साधुषु ।&#x9;028a&lt;br&gt;&#xA;पुण्यमेवाप्नुयामेह पापं पापोपसेवनात् ॥&#x9;028c&lt;br&gt;&#xA;असतां दर्शनात्स्पर्शात्सञ्जल्पाच्च सहासनात् ।&#x9;029a&lt;br&gt;&#xA;धर्माचाराः प्रहीयन्ते सिद्ध्यन्ति च न मानवाः ॥&#x9;029c&lt;br&gt;&#xA;बुद्धिश्च हीयते पुंसां नीचैः सह समागमात् ।&#x9;030a&lt;br&gt;&#xA;मध्यमैर्मध्यतां याति श्रेष्ठैः श्रेष्ठत्वमाप्नुयुः ॥&#x9;030c&lt;br&gt;&#xA;अनीचैर्नाप्यविषयैर्नाधर्मिष्ठैर्विशेषतः ।&#x9;031a&lt;br&gt;&#xA;ये गुणाः कीर्तिता लोके धर्मकामार्थसम्भवाः ।&#x9;031c&lt;br&gt;&#xA;लोकाचारेषु सम्भूता वेदोक्ताः शिष्टसम्मताः ॥&#x9;031e&lt;br&gt;&#xA;ते युष्मासु समस्ताश्च व्यस्ताश्चैवेह सद्गुणाः ।&#x9;032a&lt;br&gt;&#xA;इच्छामो गुणवन्मध्ये वस्तुं श्रेयोभिकाङ्क्षिणः ॥&#x9;032c&lt;br&gt;&#xA;युधिष्ठिर उवाच &#x9;033&lt;br&gt;&#xA;धन्या वयं यदस्माकं स्नेहकारुण्ययन्त्रिताः ।&#x9;033a&lt;br&gt;&#xA;असतोऽपि गुणानाहुर्ब्राह्मणप्रमुखाः प्रजाः ॥&#x9;033c&lt;br&gt;&#xA;तदहं भ्रातृसहितः सर्वान्विज्ञापयामि वः ।&#x9;034a&lt;br&gt;&#xA;नान्यथा तद्धि कर्तव्यमस्मत्स्नेहानुकम्पया ॥&#x9;034c&lt;br&gt;&#xA;भीष्मः पितामहो राजा विदुरो जननी च मे ।&#x9;035a&lt;br&gt;&#xA;सुहृज्जनश्च प्रायो मे नगरे नागसाह्वये ॥&#x9;035c&lt;br&gt;&#xA;ते त्वस्मद्धितकामार्थं पालनीयाः प्रयत्नतः ।&#x9;036a&lt;br&gt;&#xA;युष्माभिः सहिताः सर्वे शोकसन्तापविह्वलाः ॥&#x9;036c&lt;br&gt;&#xA;निवर्ततागता दूरं ममागमनकाङ्क्षिणः ।&#x9;037a&lt;br&gt;&#xA;स्वजने न्यासभूते मे कार्या स्नेहान्विता मतिः ॥&#x9;037c&lt;br&gt;&#xA;एतद्धि मम कार्याणां परमं हृदि संस्थितम् ।&#x9;038a&lt;br&gt;&#xA;कृता तेन तु तुष्टिर्मे सत्कारश्च भविष्यति ॥&#x9;038c&lt;br&gt;&#xA;वैशम्पायन उवाच &#x9;039&lt;br&gt;&#xA;तथानुमन्त्रितास्तेन धर्मराजेन ताः प्रजाः ।&#x9;039a&lt;br&gt;&#xA;चक्रुरार्तस्वरं घोरं हा राजन्निति दुःखिताः ॥&#x9;039c&lt;br&gt;&#xA;गुणान्पार्थस्य संस्मृत्य दुःखार्ताः परमातुराः ।&#x9;040a&lt;br&gt;&#xA;अकामाः सन्न्यवर्तन्त समागम्याथ पाण्डवान् ॥&#x9;040c&lt;br&gt;&#xA;निवृत्तेषु तु पौरेषु रथानास्थाय पाण्डवाः ।&#x9;041a&lt;br&gt;&#xA;आजग्मुर्जाह्नवीतीरे प्रमाणाख्यं महावटम् ॥&#x9;041c&lt;br&gt;&#xA;ते तं दिवसशेषेण वटं गत्वा तु पाण्डवाः ।&#x9;042a&lt;br&gt;&#xA;ऊषुस्तां रजनीं वीराः संस्पृश्य सलिलं शुचि ॥&#x9;042c&lt;br&gt;&#xA;उदकेनैव तां रात्रिमूषुस्ते दुःखकर्शिताः ।&#x9;043a&lt;br&gt;&#xA;अनुजग्मुश्च तत्रैतान्स्नेहात्केचिद्द्विजातयः ॥&#x9;043c&lt;br&gt;&#xA;साग्नयोऽनग्नयश्चैव सशिष्यगणबान्धवाः ।&#x9;044a&lt;br&gt;&#xA;स तैः परिवृतो राजा शुशुभे ब्रह्मवादिभिः ॥&#x9;044c&lt;br&gt;&#xA;तेषां प्रादुष्कृताग्नीनां मुहूर्ते रम्यदारुणे ।&#x9;045a&lt;br&gt;&#xA;ब्रह्मघोषपुरस्कारः सञ्जल्पः समजायत ॥&#x9;045c&lt;br&gt;&#xA;राजानं तु कुरुश्रेष्ठं ते हंसमधुरस्वराः ।&#x9;046a&lt;br&gt;&#xA;आश्वासयन्तो विप्राग्र्याः क्षपां सर्वां व्यनोदयत् ॥&#x9;046c&lt;br&gt;&#xA;&#39;राजा तु भ्रातृभिः सार्धं तथा सर्वैः सुहृद्गणैः ।&#x9;047a&lt;br&gt;&#xA;अशेत तां निशां राजन्दुःखशोकसमाहितः ॥&#39;&#x9;047c&lt;/p&gt;</description>
    </item>
    <item>
      <title>००२ शौनकादिब्राह्मणोपदेशः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/002/</guid>
      <description>&lt;p&gt;अध्यायः 002&lt;/p&gt;&#xA;&lt;p&gt;युधिष्ठिरेण वने स्वानुयायिनो ब्राह्मणान्प्रति स्वस्य हृतसर्वस्वतया तद्भरणस्य दुष्करत्वकथनपूर्वकं प्रतिनिवर्तनप्रार्थना ॥ 1 ॥ ब्राह्मणैः स्वयमेवात्मभरणपूर्वकं स्वसहवासमात्रेऽर्थिते युधिष्ठिरेण स्वस्य तद्भरणाशक्तिचिन्तनेन विषादाधिगमः ॥ शौनकेन युधिष्टिरम्प्रति ब्राह्मणभरणाय तपसा सिद्धिसम्पादनचोदना ॥ 3 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;प्रभातायां तु शर्वर्यां तेषामक्लिष्टकर्मणाम् ।&#x9;001a&lt;br&gt;&#xA;वनं यियासतां विप्रास्तस्थुर्भिक्षाभुजोऽग्रतः ।&#x9;001c&lt;br&gt;&#xA;तानुवाच ततो राजा कुन्तीपुत्रो युधिष्ठिरः ॥&#x9;001e&lt;br&gt;&#xA;वयं हि हृतसर्वस्वा हृतराज्या हृतश्रियः ।&#x9;002a&lt;br&gt;&#xA;फलमूलामिषाहारा वनं यास्याम दुःखिताः ॥&#x9;002c&lt;br&gt;&#xA;वनं च दोषबहुलं बहुव्यालसरीसृपम् ।&#x9;003a&lt;br&gt;&#xA;परिक्लेशश्च वो मन्ये ध्रुवं तत्र भविष्यति ॥&#x9;003c&lt;br&gt;&#xA;ब्राह्मणानां परिक्लेशो दैवतान्यपि सादयेत् ।&#x9;004a&lt;br&gt;&#xA;किम्पुनर्मामितो विप्रा निवर्तध्वं यथेष्टतः ॥&#x9;004c&lt;br&gt;&#xA;ब्राह्मणा ऊचुः &#x9;005&lt;br&gt;&#xA;गतिर्या भवतां राजंस्तां वयं गन्तुमुद्यताः ।&#x9;005a&lt;br&gt;&#xA;नार्हथास्मान्परित्यक्तुं भक्तान्सद्धर्मदर्शिनः ॥&#x9;005c&lt;br&gt;&#xA;स्नेहकर्माणि भक्तेषु दैवतान्यपि कुर्वते ।&#x9;006a&lt;br&gt;&#xA;विशेषतो ब्राह्मणेषु सदाचारावलम्बिषु ॥&#x9;006c&lt;br&gt;&#xA;युधिष्ठिर उवाच &#x9;007&lt;br&gt;&#xA;ममापि परमा भक्तिर्ब्राह्मणेषु सदा द्विजाः ।&#x9;007a&lt;br&gt;&#xA;सहायविपरिभ्रंशस्त्वयं सादयतीव माम् ॥&#x9;007c&lt;br&gt;&#xA;आहरेयुर्हि ये सर्वे फलमूलमृगांस्तथा ।&#x9;008a&lt;br&gt;&#xA;त इमे शोकजैर्दुःखैर्भ्रातरो मे विमोहिताः ॥&#x9;008c&lt;br&gt;&#xA;द्रौपद्या विप्रकर्षेण राज्यापहरणेन च ।&#x9;009a&lt;br&gt;&#xA;दुःखार्दितानिमान्क्लेशैर्नाहं योक्तुमिहोत्सहे ॥&#x9;009c&lt;br&gt;&#xA;ब्राह्मणा ऊचुः &#x9;010&lt;br&gt;&#xA;अस्मत्पोषणजा चिन्ता मा भूत्ते हृदि पार्थिव ।&#x9;010a&lt;br&gt;&#xA;स्वयमाहृत्य वन्यानि त्वानुयास्यामहे वयम् ॥&#x9;010c&lt;br&gt;&#xA;अनुध्यानेन जप्येन विधास्यामः शिव तव ।&#x9;011a&lt;br&gt;&#xA;कथाभिश्चानुकूलाभिः सह रंस्यामहे वने ॥&#x9;011c&lt;br&gt;&#xA;युधिष्ठिर उवाच &#x9;012&lt;br&gt;&#xA;एवमेतन्न सन्देहो रमेयं ब्राह्मणैः सह ।&#x9;012a&lt;br&gt;&#xA;न्यूनभावात्तु पश्यामि प्रत्यादेशमिवात्मनः ॥&#x9;012c&lt;br&gt;&#xA;कथं द्रक्ष्यामि वः सर्वान्स्वयमाहृत्य भोजिनः ।&#x9;013a&lt;br&gt;&#xA;मद्भक्त्या क्लिश्यतोऽनर्हान्धिक्पापान्धृतराष्ट्रजान् ॥&#x9;013c&lt;br&gt;&#xA;वैशम्पायन उवाच &#x9;014&lt;br&gt;&#xA;इत्युक्त्वा नृपतिः शोचन्निषसाद महीतले ॥&#x9;014ac&lt;br&gt;&#xA;तमध्यात्मरतो विद्वाञ्शौनको नाम वै द्विजः ।&#x9;015a&lt;br&gt;&#xA;योगे साङ्ख्ये च कुशलो राजानमिदमब्रवीत् ॥&#x9;015c&lt;br&gt;&#xA;शोकस्थानसहस्राणि हर्षस्थानशतानि च ।&#x9;016a&lt;br&gt;&#xA;दिवसे दिवसे मूढमाविशन्ति न पण्डितम् ॥&#x9;016c&lt;br&gt;&#xA;न हि ज्ञानविरुद्धेषु बहुदोषेषु कर्मसु ।&#x9;017a&lt;br&gt;&#xA;श्रेयोघातिषु सज्जन्ते बुद्धिमन्तो भवद्विधाः ॥&#x9;017c&lt;br&gt;&#xA;अष्टाङ्गां बुद्धिमाहुर्यां सर्वाश्रेयोभिघातिनीम् ।&#x9;018a&lt;br&gt;&#xA;श्रुतिस्मृतिसमायुक्तां राजन्सा त्वय्यवस्थिता ॥&#x9;018c&lt;br&gt;&#xA;&#39;शुश्रूषा श्रवणं चैव ग्रहणं धारणं तथा ।&#x9;019a&lt;br&gt;&#xA;ऊहापोहोऽर्थविज्ञानं तत्वज्ञानं च धीगुणाः ॥&#x9;019c&lt;br&gt;&#xA;अर्थकृच्छ्रेषु दुर्गेषु व्यापत्सु स्वजनेष्वपि ।&#x9;020a&lt;br&gt;&#xA;शारीरमानसैर्दुःखैर्न सीदन्ति भवद्विधाः ॥&#x9;020c&lt;br&gt;&#xA;श्रूयतां चाभिधास्यामि जनकेन यथा पुरा ।&#x9;021a&lt;br&gt;&#xA;आत्मव्यवस्थानकरा गीताः श्लोका महात्मना ॥&#x9;021c&lt;br&gt;&#xA;मनोदेहसमुत्थाभ्यां दुःखाभ्यामर्दितं जगत् ।&#x9;022a&lt;br&gt;&#xA;तयोर्व्याससमासाभ्यां शमोपायमिमं शृणु ॥&#x9;022c&lt;br&gt;&#xA;व्याधेरनिष्टसंस्पर्शाच्छ्रमादिष्टविवर्जनात् ।&#x9;023a&lt;br&gt;&#xA;दुःखं चतुर्भिः शारीरं कारणैः सम्प्रवर्तते ॥&#x9;023c&lt;br&gt;&#xA;तदा तत्प्रतिकाराच्च सततं चाविचिन्तनात् ।&#x9;024a&lt;br&gt;&#xA;आधिव्याधिप्रशमनं क्रियायोगबलेन तु ॥&#x9;024c&lt;br&gt;&#xA;मतिमन्तो व्यथोपेताः शमं प्रागेव कुर्वते ।&#x9;025a&lt;br&gt;&#xA;मानसस्य प्रियाख्यानैः सम्भोगोपनयैर्नृणाम् ॥&#x9;025c&lt;br&gt;&#xA;मानसेन हि दुःखेन शरीरमुपतप्यते ।&#x9;026a&lt;br&gt;&#xA;अयःपिण्डेन तप्तेन कुम्भसंस्थमिवोदकम् ॥&#x9;026c&lt;br&gt;&#xA;मानसं शमयेत्तस्माज्ज्ञानेनाग्निमिवाम्बुना ।&#x9;027a&lt;br&gt;&#xA;प्रशान्ते मानसे दुःखे शारीरमुपशाम्यति ॥&#x9;027c&lt;br&gt;&#xA;मनसो दुःखमूलं तु स्नेह इत्युपलभ्यते ।&#x9;028a&lt;br&gt;&#xA;स्नेहात्तु सज्जते जन्तुर्दुःखयोगमुपैति च ॥&#x9;028c&lt;br&gt;&#xA;स्नेहमूलानि दुःखानि स्नेहजानि भयानि च ।&#x9;029a&lt;br&gt;&#xA;शोकहर्षौ तथायासः सर्वं स्नेहात्प्रवर्तते ॥&#x9;029c&lt;br&gt;&#xA;स्नेहात्कारुण्यरागौ च प्रजास्वीर्ष्यादयस्तथा ।&#x9;030a&lt;br&gt;&#xA;अश्रेयस्कावुभावेतौ पूर्वस्तत्र गुरुः स्मृतः ॥&#x9;030c&lt;br&gt;&#xA;कोटराग्निर्यथाऽशेषं समूलं पादपं दहेत् ।&#x9;031a&lt;br&gt;&#xA;धर्मार्थिनं तथाऽल्पोपि रागदोषो विनाशयेत् ॥&#x9;031c&lt;br&gt;&#xA;विप्रयोगे न तु त्यागी दोषदर्शी समागमे ।&#x9;032a&lt;br&gt;&#xA;विरागं भजते जन्तुर्निर्वैरो निष्परिग्रहः ॥&#x9;032c&lt;br&gt;&#xA;तस्मात्स्नेहं स्वपक्षेभ्यो मित्रेभ्यो धनसञ्चयात् ।&#x9;033a&lt;br&gt;&#xA;स्वशरीरसमुत्थं च ज्ञानेन विनिवर्तयेत् ॥&#x9;033c&lt;br&gt;&#xA;ज्ञानान्वितेषु युक्तेषु शास्त्रज्ञेषु कृतात्मसु ।&#x9;034a&lt;br&gt;&#xA;न तेषु सज्जते स्नेहः पद्मपत्रेष्विवोदकम् ॥&#x9;034c&lt;br&gt;&#xA;रागाभिभूतः पुरुषः कामेन परिकृष्यते ।&#x9;035a&lt;br&gt;&#xA;इच्छा सञ्जायते तस्य ततस्तृष्णा विवर्धते ॥&#x9;035c&lt;br&gt;&#xA;तृष्णा हि सर्वपापिष्ठा नित्योद्वेगकरी नृणाम् ।&#x9;036a&lt;br&gt;&#xA;अधर्मबहुला चैव घोरा पापानुबन्धिनी ॥&#x9;036c&lt;br&gt;&#xA;या दुस्त्यजा दुर्मतिभिर्या न जीर्यति जीर्यतः ।&#x9;037a&lt;br&gt;&#xA;योसौ प्राणान्तिको रोगस्तां तृष्णां त्यजतः सुखम् ॥&#x9;037c&lt;br&gt;&#xA;अनाद्यन्ता तु सा तृष्णा अन्तर्देहगता नृणाम् ।&#x9;038a&lt;br&gt;&#xA;विनाशयति भूतानि अयोनिज इवानलः ॥&#x9;038c&lt;br&gt;&#xA;यथैधः स्वसमुत्थेन वह्निना नाशमृच्छति ।&#x9;039a&lt;br&gt;&#xA;तथाऽकृतात्मा लोभेन सहजेन विनश्यति ॥&#x9;039c&lt;br&gt;&#xA;राजतः सलिलादग्नेश्चोरतः स्वजनादपि ।&#x9;040a&lt;br&gt;&#xA;&#39;अर्थिभ्यः कालतस्तस्मान्नित्यमर्थवतां भयम्&#39; ।&#x9;040c&lt;br&gt;&#xA;भयमर्थवतां नित्यं मृत्योः प्राणभृतामिव ॥&#x9;040e&lt;br&gt;&#xA;यथा ह्यामिषमाकाशे पक्षिभिः श्वापदैर्भुवि ।&#x9;041a&lt;br&gt;&#xA;भक्ष्यते सलिले मत्स्यैस्तथा सर्वेण वित्तवान् ॥&#x9;041c&lt;br&gt;&#xA;अर्थ एव हि केषाञ्चिदनर्थं भजते नृणाम् ।&#x9;042a&lt;br&gt;&#xA;अर्थश्रेयसि चासक्तो न श्रेयो विन्दते नरः ।&#x9;042c&lt;br&gt;&#xA;तस्मादर्थागमाः सर्वे मनोमोहविवर्धनाः ॥&#x9;042e&lt;br&gt;&#xA;कार्पण्यं दर्पमानौ च भयमुद्वेग एव च ।&#x9;043a&lt;br&gt;&#xA;अर्थजानि विदुः प्राज्ञा दुःखान्येतानि देहिनाम् ॥&#x9;043c&lt;br&gt;&#xA;अर्थस्योपार्जने दुःखमार्जितानां च रक्षणे ।&#x9;044a&lt;br&gt;&#xA;नाशे दुःखं व्यये दुःखं घ्नन्ति चैवार्थकारणात्&#x9;044c&lt;br&gt;&#xA;अर्था दुःखं परित्यक्तुं पालिताश्चैव शत्रवः ।&#x9;045a&lt;br&gt;&#xA;दुःखेन चाधिगम्यन्ते तेषां नाशं न चिन्तयेत् ॥&#x9;045c&lt;br&gt;&#xA;असन्तोषपरा मूढाः सन्तोषं यान्ति पण्डिताः ।&#x9;046a&lt;br&gt;&#xA;अन्तो नास्ति पिपासायाः सन्तोषः परमं सुखम् ।&#x9;046c&lt;br&gt;&#xA;तस्मात्सन्तोषमेवेह परं पश्यन्ति पण्डितः ॥&#x9;046e&lt;br&gt;&#xA;अनित्यं यौवनं रूपं जीवितं रत्नसञ्चयः ।&#x9;047a&lt;br&gt;&#xA;ऐश्वर्यं प्रियसंवासो गृद्ध्येत्तत्र न पण्डितः ॥&#x9;047c&lt;br&gt;&#xA;त्यजेत स च यांस्तस्मात्तज्जान्क्लेशान्सहेत च ।&#x9;048a&lt;br&gt;&#xA;न हि सञ्चयवान्कश्चिद्दृश्यते निरुपद्रवः ।&#x9;048c&lt;br&gt;&#xA;अतश्च धार्मिकैः पुम्भिरनीहार्थः प्रशस्यते ॥&#x9;048e&lt;br&gt;&#xA;धर्मार्थं यस्य वित्तेहा वरं तस्य निरीहता ।&#x9;049a&lt;br&gt;&#xA;प्रक्षालनाद्धि पङ्कस्य श्रेयो ह्यस्पर्शनं नृणाम् ॥&#x9;049c&lt;br&gt;&#xA;युधिष्ठिरैवमर्थेषु न स्पृहां कर्तुमर्हसि ।&#x9;050a&lt;br&gt;&#xA;धर्मेण यदि ते कार्यं विमुक्तेच्छो भवार्थतः ॥&#x9;050c&lt;br&gt;&#xA;युधिष्ठिर उवाच &#x9;051&lt;br&gt;&#xA;नार्थोपभोगलिप्सार्थमियमर्थेप्सुता मम ।&#x9;051a&lt;br&gt;&#xA;भरणार्थं तु विप्राणां ब्रह्मन्काङ्क्षे न लोभतः ॥&#x9;051c&lt;br&gt;&#xA;कथं ह्यस्मद्विधो ब्रह्मन्वर्तमानो गृहाश्रमे ।&#x9;052a&lt;br&gt;&#xA;भरणं पालनं चापि न कुर्यादनुयायिनाम् ॥&#x9;052c&lt;br&gt;&#xA;संविभागो हि भूतानां सर्वेषामेव दृश्यते ।&#x9;053a&lt;br&gt;&#xA;तथैवापचमानेभ्यः प्रदेयं गृहमेधिना ॥&#x9;053c&lt;br&gt;&#xA;तृणानि भूमिरुदकं वाक्चतुर्थी च सूनृता ।&#x9;054a&lt;br&gt;&#xA;सतामेतानि गेहेषु नोच्छिद्यन्ते कदाचन ॥&#x9;054c&lt;br&gt;&#xA;देयमार्तस्य शयनं स्थितश्रान्तस्य चासनम् ।&#x9;055a&lt;br&gt;&#xA;तृषितस्य च पानीयं क्षुधितस्य च भोजनम् ॥&#x9;055c&lt;br&gt;&#xA;चक्षुर्दद्यान्मनो दद्याद्वाचं दद्याच्च सूनृताम् ।&#x9;056a&lt;br&gt;&#xA;उत्थाय चासनं दद्यादेष धर्मः सनातनः ।&#x9;056c&lt;br&gt;&#xA;प्रत्युत्थायाभिगमनं कुर्यान्न्यायेन चार्चनाम् ॥&#x9;056e&lt;br&gt;&#xA;अग्निहोत्रमनड्वांश्च ज्ञातयोऽतिथिबान्धवाः ।&#x9;057a&lt;br&gt;&#xA;पुत्रा दाराश्च भृत्याश्च निर्दहेयुरपूजिताः ॥&#x9;057c&lt;br&gt;&#xA;आत्मार्थं पाचयेन्नान्नं न वृथा घातयेत्पशून् ।&#x9;058a&lt;br&gt;&#xA;न चैकः स्वयमश्नीयाद्विधिवर्जं न निर्वपेत् ॥&#x9;058c&lt;br&gt;&#xA;श्वभ्यश्च श्वपचेभ्यश्च वयोभ्यश्चावपेद्भुवि ।&#x9;059a&lt;br&gt;&#xA;वैश्वदेवं हि नामैतत्सायं प्रातश्च दीयते ॥&#x9;059c&lt;br&gt;&#xA;विघसाशी भवेत्तस्मान्नित्यं चामृतभोजनः ।&#x9;060a&lt;br&gt;&#xA;विघसो भुक्तशेषं तु यज्ञशेषं तथाऽमृतम् ॥&#x9;060c&lt;br&gt;&#xA;चक्षुर्दद्यान्मनो दद्याद्वाचं दद्याच्च सूनृताम् ।&#x9;061a&lt;br&gt;&#xA;अनुव्रजेदुपासीत स यज्ञः पञ्चदक्षिणः ॥&#x9;061c&lt;br&gt;&#xA;यो दद्यादपरिक्लिष्टमन्नमध्वनि वर्तते ।&#x9;062a&lt;br&gt;&#xA;श्रान्तायादृष्टपूर्वाय तस्य पुण्यफलं महत् ॥&#x9;062c&lt;br&gt;&#xA;एवं यो वर्तते वृत्तिं वर्तमानो गृहाश्रमे ।&#x9;063a&lt;br&gt;&#xA;तस्य धर्मं परं प्राहुः कथं वा विप्र मन्यसे ॥&#x9;063c&lt;br&gt;&#xA;शौनक उवाच &#x9;064&lt;br&gt;&#xA;अहो बत महत्कष्टं विपरीतमिदं जगत् ।&#x9;064a&lt;br&gt;&#xA;येनापत्रपते साधुरसाधुस्तेन तुष्यति ॥&#x9;064c&lt;br&gt;&#xA;शिश्नोदरकृतेऽप्राज्ञः करोति विघसं बहु ।&#x9;065a&lt;br&gt;&#xA;मोहरागवशाक्रान्त इन्द्रियार्थवशानुगः ॥&#x9;065c&lt;br&gt;&#xA;ह्रियते बुध्यमानोपि नरो हारिभिरिन्द्रियैः ।&#x9;066a&lt;br&gt;&#xA;विमूढसञ्ज्ञो दुष्टाश्वैरुद्धान्तैरिव सारथिः ॥&#x9;066c&lt;br&gt;&#xA;षडिन्द्रियाणि विषयं समागच्छन्ति वै यदा ।&#x9;067a&lt;br&gt;&#xA;तदा प्रादुर्भवत्येषां पूर्वसङ्कल्पजं मनः ॥&#x9;067c&lt;br&gt;&#xA;मनो यस्येन्द्रियस्येह विषयान्याति सेवितुम् ।&#x9;068a&lt;br&gt;&#xA;तस्यौत्सुक्यं सम्भवति प्रवृत्तिश्चोपजायते ॥&#x9;068c&lt;br&gt;&#xA;ततः सङ्कल्पवीर्येण कामेन विषयेषुभिः ।&#x9;069a&lt;br&gt;&#xA;विद्धः पतति लोभाग्नौ ज्योतिर्लोभात्पतङ्गवत् ॥&#x9;069c&lt;br&gt;&#xA;ततो दारैर्विहारैश्च मोहितश्च यथेप्सया ।&#x9;070a&lt;br&gt;&#xA;महामोहमुखे मग्नो नात्मानमवबुध्यते ॥&#x9;070c&lt;br&gt;&#xA;एवं पतति संसारे तासु तास्विह योनिषु ।&#x9;071a&lt;br&gt;&#xA;अविद्याकर्मतृष्णाभिर्भ्राम्यमाणोऽथ चक्रवत् ॥&#x9;071c&lt;br&gt;&#xA;ब्रह्मादिषु तृणान्तेषु भूतेषु परिवर्तते ।&#x9;072a&lt;br&gt;&#xA;जले भुवि तथाऽऽकाशे जायमानः पुनःपुनः ॥&#x9;072c&lt;br&gt;&#xA;अबुधानां गतिस्त्वेषा बुधानामपि मे शृणु ।&#x9;073a&lt;br&gt;&#xA;ये धर्मे श्रेयसि रता विमोक्षरतयो जनाः ॥&#x9;073c&lt;br&gt;&#xA;तदिदं वेदवचनं कुरु कर्म त्यजेति च ।&#x9;074a&lt;br&gt;&#xA;तस्माद्धर्मानिमान्सर्वान्नाभिमानात्समाचरेत् ॥&#x9;074c&lt;br&gt;&#xA;इज्याध्ययनदानानि तपः सत्यं क्षमा दमः ।&#x9;075a&lt;br&gt;&#xA;अलोभ इति मार्गोऽयं धर्मस्याष्टविधः स्मृतः ॥&#x9;075c&lt;br&gt;&#xA;अत्र पूर्वश्चतुर्वर्गः पितृयाणपथे स्थितः ।&#x9;076a&lt;br&gt;&#xA;कर्तव्यमिति यत्कार्यं नाभिमानात्समाचरेत् ॥&#x9;076c&lt;br&gt;&#xA;उत्तरो देवयानस्तु सद्भिराचरितः सदा ।&#x9;077a&lt;br&gt;&#xA;अष्टाङ्गेनैव मार्गेण विशुद्धात्मा समाचरेत् ॥&#x9;077c&lt;br&gt;&#xA;सम्यक्सङ्कल्पसम्बन्धात्सम्यक्चेन्द्रियनिग्रहात् ।&#x9;078a&lt;br&gt;&#xA;सम्यग्द्व्रतविशेषाच्च सम्यक्च गुरुसेवनात् ॥&#x9;078c&lt;br&gt;&#xA;सम्यगाहारयोगाच्च सम्यक्चाध्ययनागमात् ।&#x9;079a&lt;br&gt;&#xA;सम्यक्कर्मोपसन्न्यासात्सम्यक्चित्तनिरोधनात् ॥&#x9;079c&lt;br&gt;&#xA;एवं कर्माणि कुर्वन्ति संसारविजिगीषवः ।&#x9;080a&lt;br&gt;&#xA;रागद्वेषविनिर्मुक्ता ऐश्वर्यवशमागताः ॥&#x9;080c&lt;br&gt;&#xA;रुद्राः साध्यास्तथाऽऽदित्या वसवोऽथ तथाश्विनौ ।&#x9;081a&lt;br&gt;&#xA;योगैश्वर्येण संयुक्ता धारयन्ति प्रजा इमाः ॥&#x9;081c&lt;br&gt;&#xA;तथा त्वमपि कौन्तेय शममास्थाय पुष्कलम् ।&#x9;082a&lt;br&gt;&#xA;तपसा सिद्धिमन्विच्छ योगसिद्धिं च भारत ॥&#x9;082c&lt;br&gt;&#xA;पितृमातृमयी सिद्धिः प्राप्ता कर्ममयी च ते ।&#x9;083a&lt;br&gt;&#xA;तपसा सिद्धिमन्विच्छ द्विजानां भरणाय वै ॥&#x9;083c&lt;br&gt;&#xA;सिद्धा हि यद्यदिच्छन्ति कुर्वते तदनुग्रहम् ।&#x9;084a&lt;br&gt;&#xA;तस्मात्तपः समास्थाय कुरुष्वात्ममनोरथम् ॥&#x9;084c&lt;/p&gt;</description>
    </item>
    <item>
      <title>००३ अक्षयपात्रप्राप्तिः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/003/</guid>
      <description>&lt;p&gt;अध्यायः 003&lt;/p&gt;&#xA;&lt;p&gt;युधिष्ठिरेण ब्राह्मणभरणाय धौम्यचोदनया सूर्यस्तुतिः ॥ 1 ॥ स्तोत्रैः प्रसन्नेन सूर्येण युधिष्ठिरायाक्षयपात्रदानम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;शौनकेनैवमुक्तस्तु कुन्तीपुत्रो युधिष्ठिरः ।&#x9;001a&lt;br&gt;&#xA;&#39;प्रणम्य द्विजशार्दूलं पूज्यवाक्यं सुभाषितम् ।&#39;&#x9;001c&lt;br&gt;&#xA;पुरोहितमुपागम्य भ्रातृमध्येऽब्रवीदिदम् ॥&#x9;001e&lt;br&gt;&#xA;प्रस्थिताननुयातारो ब्राह्मणा वेदपारगाः ।&#x9;002a&lt;br&gt;&#xA;न चास्मि पोषणे शक्तो बहुदुःखसमन्वितः ॥&#x9;002c&lt;br&gt;&#xA;परित्यक्तुं न शक्नोमि दानशक्तिश्च नास्ति मे ।&#x9;003a&lt;br&gt;&#xA;कथमत्र मया कार्यं तद्बूहि भगवन्मम ॥&#x9;003c&lt;br&gt;&#xA;वैशम्पायन उवाच &#x9;004&lt;br&gt;&#xA;मुहूर्तमिव स ध्यात्वा धर्मेणान्वीक्ष्य तां गतिम् ।&#x9;004a&lt;br&gt;&#xA;युधिष्ठिरमुवाचैदं धौम्यो धर्मभृतां वरः ॥&#x9;004c&lt;br&gt;&#xA;पुरा सृष्टानि भूतानि पीड्यन्ते क्षुधया भृशम् ।&#x9;005a&lt;br&gt;&#xA;ततोऽनुकम्पया तेषां सविता स्वपिता यथा ॥&#x9;005c&lt;br&gt;&#xA;गत्वोत्तरायणं तेजो रसानुद्धृत्य रश्मिभिः ।&#x9;006a&lt;br&gt;&#xA;दक्षिणायनमावृत्तो महीं वर्षति वारिणा ॥&#x9;006c&lt;br&gt;&#xA;क्षेत्रभूते ततस्तस्मिन्नोषधीरोषधीपतिः ।&#x9;007a&lt;br&gt;&#xA;रवेस्तेजः समुद्धृत्य जनयामास वारिणा ॥&#x9;007c&lt;br&gt;&#xA;निषिक्तश्चन्द्रतेजोभिः सूयते जगतो रविः ।&#x9;008a&lt;br&gt;&#xA;ओषध्यः षड्रसा मेध्यास्तदन्नं प्राणिनां भुवि ॥&#x9;008c&lt;br&gt;&#xA;एवं भानुमयं ह्यन्नं भूतानां प्राणधारणम् ।&#x9;009a&lt;br&gt;&#xA;नाथोऽयं सर्वभूतानां तस्मात्तं शरणं व्रज ॥&#x9;009c&lt;br&gt;&#xA;राजानो हि महात्मानो योनिकर्मविशोधिताः ।&#x9;010a&lt;br&gt;&#xA;उद्धरन्ति प्रजाः सर्वास्तप आस्थाय पुष्कलम् ॥&#x9;010c&lt;br&gt;&#xA;भौमेन कार्तवीर्येण वैन्येन नहुषेण च ।&#x9;011a&lt;br&gt;&#xA;तपोयोगसमाधिस्थैरुद्धृता ह्यापदः प्रजाः ॥&#x9;011c&lt;br&gt;&#xA;तथा त्वमपि धर्मात्मन्कर्मणा च विशोधितः ।&#x9;012a&lt;br&gt;&#xA;तप आस्थाय धर्मेण द्विजातीन्भर भारत ॥&#x9;012c&lt;br&gt;&#xA;वैशम्पायन उवाच &#x9;013&lt;br&gt;&#xA;एवमुक्तस्तु धौम्येन तत्कालसदृशं वचः ।&#x9;013a&lt;br&gt;&#xA;ततस्त्वध्यापयामास मन्त्रं सर्वार्थसाधकम् ।&#x9;013c&lt;br&gt;&#xA;अष्टाक्षरं परं मन्त्रमार्तस्य सततं प्रियम् ॥&#x9;013e&lt;br&gt;&#xA;[विप्रत्यागसमाधिस्थः संयतात्मा दृढव्रतः ।&#x9;014a&lt;br&gt;&#xA;धर्मराजो विशुद्धात्मा तप आतिष्ठदुत्तमम् ॥]&#x9;014c&lt;br&gt;&#xA;पुष्पोपहारैर्बलिभिरर्चयित्वा दिवाकरम् ।&#x9;015a&lt;br&gt;&#xA;सोऽवगाह्य जलं राजा देवस्याभिमुखोऽभवत् ॥&#x9;015c&lt;br&gt;&#xA;योगमास्थाय धर्मात्मा वायुभक्षो जितेन्द्रियः ।&#x9;016a&lt;br&gt;&#xA;गाङ्गेयं वार्युपस्पृश्य प्राणायामेन तस्थिवान् ।&#x9;016c&lt;br&gt;&#xA;[शुचिः प्रयतवाग्भूत्वा स्तोत्रमारब्धवांस्ततः ॥&#x9;016e&lt;br&gt;&#xA;युधिष्ठिर उवाच &#x9;017&lt;br&gt;&#xA;त्वं भानो जगतश्चक्षुस्त्वमात्मा सर्वदेहिनाम् ।&#x9;017a&lt;br&gt;&#xA;त्वं योनिः सर्वभूतानां त्वमाचारः क्रियावताम् ॥&#x9;017c&lt;br&gt;&#xA;त्वं गतिः सर्वसाङ्ख्यानां योगिनां त्वं परायणम् ।&#x9;018a&lt;br&gt;&#xA;अनावृतार्गलद्वारं त्वं गतिस्त्वं मुमुक्षताम् ॥&#x9;018c&lt;br&gt;&#xA;त्वया सन्धार्यते लोकस्त्वया लोकः प्रकाश्यते ।&#x9;019a&lt;br&gt;&#xA;त्वया पवित्रीक्रियते निर्व्याजं पाल्यते त्वया ॥&#x9;019c&lt;br&gt;&#xA;त्वामुपस्थाय काले तु ब्राह्मणा वेदपारगाः ।&#x9;020a&lt;br&gt;&#xA;स्वशाखाविहितैर्मन्त्रैरर्चन्त्यृषिगणार्चित ॥&#x9;020c&lt;br&gt;&#xA;तव दिव्यं रथं यान्तमनुयान्ति वरार्थिनः ।&#x9;021a&lt;br&gt;&#xA;सिद्धचारणगन्धर्वा यक्षगुह्यकपन्नगाः ॥&#x9;021c&lt;br&gt;&#xA;त्रयस्त्रिंशच्च वै देवास्तथा वैमानिका गणाः ।&#x9;022a&lt;br&gt;&#xA;सोपेन्द्राः समहेन्द्राश्च त्वामिष्ट्वा सिद्धिमागताः ॥&#x9;022c&lt;br&gt;&#xA;उपयान्त्यर्चयित्वा तु त्वां वै प्राप्तमनोरथाः ।&#x9;023a&lt;br&gt;&#xA;दिव्यमन्दारमालाभिस्तूर्णं विद्याधरोत्तमाः ॥&#x9;023c&lt;br&gt;&#xA;गुह्याः पितृगणाः सप्त ये दिव्या ये च मानुषाः ।&#x9;024a&lt;br&gt;&#xA;ते पूजयित्वा त्वामेव गच्छन्त्याशु प्रधानताम् ॥&#x9;024c&lt;br&gt;&#xA;वसवो मरुतो रुद्रा ये च साध्या मरीचिपाः ।&#x9;025a&lt;br&gt;&#xA;वालखिल्यादयः सिद्धाः श्रेष्ठत्वं प्राणिनां गताः ॥&#x9;025c&lt;br&gt;&#xA;सब्रह्मकेषु लोकेषु सप्तस्वप्यखिलेषु च ।&#x9;026a&lt;br&gt;&#xA;न तद्भूतमहं मन्ये यदर्कादतिरिच्यते ॥&#x9;026c&lt;br&gt;&#xA;सन्ति चान्यानि सत्वानि वीर्यवन्ति महान्ति च ।&#x9;027a&lt;br&gt;&#xA;न तु तेषां तथा दीप्तिः प्रभावो वा यथा तव ॥&#x9;027c&lt;br&gt;&#xA;ज्योतींषि त्वयि सर्वाणि त्वं सर्वज्योतिषां पतिः ।&#x9;028a&lt;br&gt;&#xA;त्वयि सत्त्यं च सत्त्वं च सर्वे भावाश्च सात्त्विकाः ॥&#x9;028c&lt;br&gt;&#xA;त्वत्तेजसा कृतं चक्रं सुनाभं विश्वकर्मणा ।&#x9;029a&lt;br&gt;&#xA;देवारीणां मदो येन नाशितः शार्ङ्गधन्वना ॥&#x9;029c&lt;br&gt;&#xA;त्वमादायांशुभिस्तेजो निदाघे सर्वदेहिनाम् ।&#x9;030a&lt;br&gt;&#xA;सर्वौषधिरसानां च पुनर्वर्षासु मुञ्चसि ॥&#x9;030c&lt;br&gt;&#xA;तपन्त्यन्ये दहन्त्यन्ये गर्जन्त्यन्ये तथा घनाः ।&#x9;031a&lt;br&gt;&#xA;विद्योतन्ते प्रवर्षन्ति तव प्रावृषि रश्मयः ॥&#x9;031c&lt;br&gt;&#xA;न तथा सुखयत्यग्निर्न प्रावारा न कम्बलाः ।&#x9;032a&lt;br&gt;&#xA;शीतवातार्दितं लोकं यथा तव मरीचयः ॥&#x9;032c&lt;br&gt;&#xA;त्रयोदशद्वीपवतीं गोभिर्भासयसे महीम् ।&#x9;033a&lt;br&gt;&#xA;त्रयाणामपि लोकानां हितायैकः प्रवर्तसे ॥&#x9;033c&lt;br&gt;&#xA;तव यद्युदयो न स्यादन्धं जगदिदं भवेत् ।&#x9;034a&lt;br&gt;&#xA;न च धर्मार्थकामेषु प्रवर्तेरन्मनीषिणः ॥&#x9;034c&lt;br&gt;&#xA;आधानपशुबन्धेष्टिमन्त्रयज्ञतपःक्रियाः ।&#x9;035a&lt;br&gt;&#xA;त्वत्प्रसादादवाप्यन्ते ब्रह्मक्षत्रविशां गणैः ॥&#x9;035c&lt;br&gt;&#xA;यदहर्ब्रह्मणः प्रोक्तं सहस्रयुगसम्मितम् ।&#x9;036a&lt;br&gt;&#xA;तस्य त्वमादिरन्तश्च कालज्ञैः परिकीर्तितः ॥&#x9;036c&lt;br&gt;&#xA;मनूनां मनुपुत्राणां जगतोऽमानवस्य च ।&#x9;037a&lt;br&gt;&#xA;मन्वन्तराणां सर्वेषामीश्वराणां त्वमीश्वरः ॥&#x9;037c&lt;br&gt;&#xA;संहारकाले सम्प्राप्ते तव क्रोधविनिःसृतः ।&#x9;038a&lt;br&gt;&#xA;संवर्तकाग्निस्त्रैलोक्यं भस्मीकृत्यावतिष्ठते ॥&#x9;038c&lt;br&gt;&#xA;त्वद्दीधितिसमुत्पन्ना नानावर्णा महाघनाः ।&#x9;039a&lt;br&gt;&#xA;सैरावताः साशनयः कुर्वन्त्या भूतसम्प्लवम् ॥&#x9;039c&lt;br&gt;&#xA;कृत्वा द्वादशधाऽऽत्मानं द्वादशादित्यतां गतः ।&#x9;040a&lt;br&gt;&#xA;संहृत्यैकार्णवं सर्वं त्वं शोषयसि रश्मिभिः ॥&#x9;040c&lt;br&gt;&#xA;त्वामिन्द्रमाहुस्त्वं रुद्रस्त्वं विष्णुस्त्वं प्रजापतिः ।&#x9;041a&lt;br&gt;&#xA;त्वमग्निस्त्वं मनः सूक्ष्मं प्रभुस्त्वं ब्रह्मशाश्वतम् ॥&#x9;041c&lt;br&gt;&#xA;त्वं हंसः सविता भानुरंशुमाली वृषाकपिः ।&#x9;042a&lt;br&gt;&#xA;विवस्वान्मिहिरः पूषा मित्रो धर्मस्तथैव च ॥&#x9;042c&lt;br&gt;&#xA;सहस्ररश्मिरादित्यस्तपनस्त्वं गवां पतिः ।&#x9;043a&lt;br&gt;&#xA;मार्तण्डोऽर्को रविः सूर्यः शरण्यो दिनकृत्तथा ॥&#x9;043c&lt;br&gt;&#xA;दिवाकरः सप्तसप्तिर्धामकेशी विरोचनः ।&#x9;044a&lt;br&gt;&#xA;आशुगामी तमोघ्नश्च हरिताश्वश्च कीर्त्यसे ॥&#x9;044c&lt;br&gt;&#xA;सप्तम्यामथवा षष्ठ्यां भक्त्या पूजां करोति यः ।&#x9;045a&lt;br&gt;&#xA;अनिर्विण्णोऽनहङ्कारी तं लक्ष्मीर्भजते नरम् ॥&#x9;045c&lt;br&gt;&#xA;न तेषामापदः सन्ति नाधयो व्याधयस्तथा ।&#x9;046a&lt;br&gt;&#xA;ये तवानन्यमनसा कुर्वन्त्यर्चनवन्दनम् ॥&#x9;046c&lt;br&gt;&#xA;सर्वरोगैर्विरहिताः सर्वपापविवर्जिताः ।&#x9;047a&lt;br&gt;&#xA;त्वद्भावभक्ताः सुखिनो भवन्ति चिरजीविनः ॥&#x9;047c&lt;br&gt;&#xA;त्वं ममापन्नकामस्य सर्वातिथ्यं चिकीर्षतः ।&#x9;048a&lt;br&gt;&#xA;अन्नमन्नपते दातुमभितः श्रद्धयाऽर्हसि ॥&#x9;048c&lt;br&gt;&#xA;ये च तेऽनुचराः सर्वे पादोपान्तं समाश्रिताः ।&#x9;049a&lt;br&gt;&#xA;माठरारुणदण्डाद्यास्तांस्तान्वन्देऽशनिक्षुभान् ॥&#x9;049c&lt;br&gt;&#xA;क्षुभया सहिता मैत्री याश्चान्या भूतमातरः ।&#x9;050a&lt;br&gt;&#xA;ताश्च सर्वा नमस्यामि पान्तु मां शरणागतम् ॥]&#x9;050c&lt;br&gt;&#xA;वैशम्पायन उवाच &#x9;051&lt;br&gt;&#xA;कण्ठदघ्ने जले स्थित्वा मन्त्रैः स्तोत्रैश्च तोषितः ।&#x9;051a&lt;br&gt;&#xA;ततो दिवाकरः प्रीतो दर्शयामास पाण्डवम् ।&#x9;051c&lt;br&gt;&#xA;दीप्यमानः स्ववपुषा ज्वलन्निव हुताशनः ॥&#x9;051e&lt;br&gt;&#xA;विवस्वानुवाच &#x9;052&lt;br&gt;&#xA;यत्तेऽभिलषितं किञ्चित्तत्त्वं सर्वमवाप्स्यसि ।&#x9;052a&lt;br&gt;&#xA;अहमन्नं प्रदास्यामि सप्त पञ्च च ते समाः ॥&#x9;052c&lt;br&gt;&#xA;गृह्णीष्व पिठरं ताम्रं मया दत्तं नराधिप ।&#x9;053a&lt;br&gt;&#xA;यावद्वर्त्स्यति पाञ्चाली पात्रेणानेन सुव्रत ॥&#x9;053c&lt;br&gt;&#xA;फलमूलामिषं शाकं संस्कृतं यन्महानसे ।&#x9;054a&lt;br&gt;&#xA;चतुर्विधं तदन्नाद्यमक्षय्यं ते भविष्यति ।&#x9;054c&lt;br&gt;&#xA;इतश्चतुर्दशे वर्षे भूयो राज्यमवाप्स्यसि ॥&#x9;054e&lt;br&gt;&#xA;वैशम्पायन उवाच &#x9;055&lt;br&gt;&#xA;एवमुक्त्वा तु भगवांस्तत्रैवान्तरधीयत ॥&#x9;055ac&lt;br&gt;&#xA;लब्ध्वा वरं तु कौन्तेयो जलादुत्तीर्य धर्मवित् ।&#x9;056a&lt;br&gt;&#xA;जग्राह पादौ धौम्यस्य भ्रातॄंश्च परिषस्वजे ॥&#x9;056c&lt;br&gt;&#xA;द्रौपद्या सह सङ्गम्य पश्यमानोऽपयात्प्राभुः ।&#x9;057a&lt;br&gt;&#xA;महानसे तदान्नं तु साधयामास पाण्डवः ॥&#x9;057c&lt;br&gt;&#xA;संस्कृतं प्रसवं याति स्वल्पमन्नं चतुर्विधम् ।&#x9;058a&lt;br&gt;&#xA;अक्षय्यं वर्धते चान्नं तेनाभोजयत द्विजान् ॥&#x9;058c&lt;br&gt;&#xA;भुक्तवत्सु च विप्रेषु भोजयित्वाऽनुजानपि ।&#x9;059a&lt;br&gt;&#xA;शेषं विघससञ्ज्ञं तु पश्चाद्भुङ्क्ते युधिष्ठिरः ॥&#x9;059c&lt;br&gt;&#xA;युधिष्ठिरं भोजयित्वा शेषमश्नाति पार्षती ।&#x9;060a&lt;br&gt;&#xA;[द्रौपद्यां भुज्यमानायां तदन्नं क्षयमेति च ॥]&#x9;060c&lt;br&gt;&#xA;एवं दिवाकरात्प्राप्य दिवाकरसमप्रभः ।&#x9;061a&lt;br&gt;&#xA;कामान्मनोभिलषितान्ब्राह्मणेभ्योऽददात्प्रभुः ॥&#x9;061c&lt;br&gt;&#xA;पुरोहितपुरोगाश्च तिथिनक्षत्रपर्वसु ।&#x9;062a&lt;br&gt;&#xA;इज्यार्थे सम्प्रवर्तन्ते विधिमन्त्रप्रमाणतः ॥&#x9;062c&lt;br&gt;&#xA;ततः कृतस्वस्त्ययना धौम्येन सह पाण्डवाः ।&#x9;063a&lt;br&gt;&#xA;द्विजसङ्घैः परिवृताः प्रययुः काम्यकं वनम् ॥&#x9;063c&lt;br&gt;&#xA;&#39;जनमेजय उवाच &#x9;064&lt;br&gt;&#xA;पुष्पोपहारबलिभिर्बहुशश्च यथाविधि ।&#x9;064a&lt;br&gt;&#xA;सर्वात्मभूतं सम्पूज्य यतप्राणो जितेन्द्रियः ॥&#x9;064c&lt;br&gt;&#xA;स्तवेन केन विप्रर्षे स तु राजा युधिष्ठिरः ।&#x9;065a&lt;br&gt;&#xA;विप्रार्थमाराधितवान्सूर्यमद्भुतविक्रमम् ॥&#x9;065c&lt;br&gt;&#xA;मयि स्नेहोऽस्ति चेद्ब्रह्मन्यद्यनुग्रहभागहम् ।&#x9;066a&lt;br&gt;&#xA;भगवन्नास्ति चेद्गुह्यं तच्च मे ब्रूहि साम्प्रतम् ॥&#39;&#x9;066c&lt;br&gt;&#xA;वैशम्पायन उवाच &#x9;067&lt;br&gt;&#xA;शृणुष्वावहितो राजञ्शुचिर्भूत्वा समाहितः ।&#x9;067a&lt;br&gt;&#xA;क्षणं च कुरु राजेन्द्र गुह्यं वक्ष्यामि ते हितम् ॥&#x9;067c&lt;br&gt;&#xA;धौम्येन तु यथाप्रोक्तं पार्थाय सुमहात्मने ।&#x9;068a&lt;br&gt;&#xA;नाम्नामष्टोत्तरं पुण्यं शतं तच्छृणु भूपते ॥&#x9;068c&lt;br&gt;&#xA;सूर्योऽर्यमा भगस्त्वष्टा पूषाऽर्कः सविता रविः ।&#x9;069a&lt;br&gt;&#xA;गभस्तिमानजः कालो मृत्युर्धाता प्रभाकरः ॥&#x9;069c&lt;br&gt;&#xA;पृथिव्यापश्च तेजश्च खं वायुश्च परायणम् ।&#x9;070a&lt;br&gt;&#xA;सोमो बृहस्पतिः शुक्रो बुधोऽङ्गारक एव च ॥&#x9;070c&lt;br&gt;&#xA;इन्द्रो विवस्वान्दीप्तांशुः शुचिः शौरिः शनैश्चरः ।&#x9;071a&lt;br&gt;&#xA;ब्रह्मा विष्णुश्च रुद्रश्च स्कन्दो वैश्रवणो यमः ॥&#x9;071c&lt;br&gt;&#xA;वैद्युतो जाठरश्चाग्निरैन्धनस्तेजसां पतिः ।&#x9;072a&lt;br&gt;&#xA;धर्मध्वजो वेदकर्ता वेगाङ्गो वेदवाहनः ॥&#x9;072c&lt;br&gt;&#xA;कृतं त्रेता द्वापरश्च कलिः सर्वामराश्रयः ।&#x9;073a&lt;br&gt;&#xA;कला काष्ठा मुहूर्ताश्च पक्षा मासा ऋतुस्तथा ॥&#x9;073c&lt;br&gt;&#xA;संवत्सरकरोऽश्वत्थः कालचक्रो विभावसुः ।&#x9;074a&lt;br&gt;&#xA;पुरुषः शाश्वतो योगी व्यक्ताव्यक्तः सनातनः ॥&#x9;074c&lt;br&gt;&#xA;लोकाध्यक्षः सुराध्यक्षो विश्वकर्मा तमोनुदः ।&#x9;075a&lt;br&gt;&#xA;वरुणः सागरोंशश्च जीमूतो जीवनोऽरिहा ॥&#x9;075c&lt;br&gt;&#xA;भूताश्रयो भूतपतिः सर्वभूतनिषेवितः ।&#x9;076a&lt;br&gt;&#xA;&#39;मणिः सुवर्णो भूतात्मा कामदः सर्वतोमुखः ।&#39;&#x9;076c&lt;br&gt;&#xA;[स्रष्टा संवर्तको वह्निः सर्वस्यादिरलोलुपः&#x9;076e&lt;br&gt;&#xA;अनन्तः कपिलो भानुः कामदः सर्वतोमुखः ।]&#x9;077a&lt;br&gt;&#xA;जयो विशालो वरदः सर्वधातुनिषेचिता ॥&#x9;077c&lt;br&gt;&#xA;मनः सुपर्णो भूतादिः शीघ्रगः प्राणधारकः ।&#x9;078a&lt;br&gt;&#xA;धन्वन्तरिर्धूमकेतुरादिदेवोऽदितेः सुतः ॥&#x9;078c&lt;br&gt;&#xA;द्वादशात्माऽरविन्दाक्षः पिता माता पितामहः ।&#x9;079a&lt;br&gt;&#xA;स्वर्गद्वारं प्रजाद्वारं मोक्षद्वारं त्रिविष्टपम् ॥&#x9;079c&lt;br&gt;&#xA;देवकर्ता प्रशान्तात्मा विश्वात्मा विश्वतोमुखः ।&#x9;080a&lt;br&gt;&#xA;चराचरात्मा सूक्ष्मात्मा मैत्रेण वपुषाऽन्वितः ॥&#x9;080c&lt;br&gt;&#xA;एतद्वै कीर्तनीयस्य सूर्यस्यामिततेजसः ।&#x9;081a&lt;br&gt;&#xA;नाम्नामष्टशतं पुण्यं शक्रेणोक्तं महात्मना ॥&#x9;081c&lt;br&gt;&#xA;शक्राच्च नारदः प्राप्तो धौम्यश्च तदन्तरम् ।&#x9;082a&lt;br&gt;&#xA;धौम्याद्युधिष्ठरः प्राप्य सर्वान्कामानवाप्तवान् ॥&#x9;082c&lt;br&gt;&#xA;सुरगणपितृयक्षसेवितं ह्यसुरनिशाचरसिद्धवन्दितम् ।&#x9;083a&lt;br&gt;&#xA;वरकनकहुताशनप्रभं त्वमपि मनस्यभिधेहि भास्करम् ॥&#x9;083c&lt;br&gt;&#xA;सूर्योदये यः सुसमाहितः पठेत्स पुत्रदारान्धनरत्नसञ्चयान् ।&#x9;084a&lt;br&gt;&#xA;लभेत जातिस्मरतां नरः सदा धृतिं च मेधां च स विन्दते पुमान् ॥&#x9;084c&lt;br&gt;&#xA;[इमं स्तवं देववरस्य यो नरः प्रकीर्तयेच्छुचिसुमनाः समाहितः ।&#x9;085a&lt;br&gt;&#xA;स मुच्यते शोकदवाग्निसागराल्लभेत कामान्मनसा यथेप्सितान् ॥&#x9;085c&lt;br&gt;&#xA;[इमं स्तवं प्रयतमनाः समाधिनापठेदिहान्योऽपि वरं समर्थयन् ।&#x9;086a&lt;br&gt;&#xA;तत्तस्य दद्याच्च रविर्मनीषितं तदाऽऽप्नुयाद्यद्यपि तत्सुदुर्लभम् ॥&#x9;086c&lt;br&gt;&#xA;यश्चेदं धारयेन्नित्यं शृणुयाद्वाप्यभीक्ष्णशः ।&#x9;087a&lt;br&gt;&#xA;पुत्रार्थी लभते पुत्रं धनार्थी लभते धनम् ।&#x9;087c&lt;br&gt;&#xA;विद्यार्थी लभते विद्यां पुरुषोप्यथवा स्त्रियः ॥&#x9;087e&lt;br&gt;&#xA;उभे सन्ध्ये पठेन्नित्यं नारी वा पुरुषो यदि ।&#x9;088a&lt;br&gt;&#xA;आपदं प्राप्य मुच्येत बद्धो मुच्येत बन्धनात् ॥&#x9;088c&lt;br&gt;&#xA;सङ्ग्रामे च जयेन्नित्यं विपुलं चाप्नुयाद्वसु ।&#x9;089a&lt;br&gt;&#xA;मुच्यते सर्वपापेभ्यः सूर्यलोकं स गच्छति ॥]&#x9;089c&lt;/p&gt;</description>
    </item>
    <item>
      <title>००४ विदुरधृतराष्ट्रवादः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/004/</guid>
      <description>&lt;p&gt;अध्यायः 004&lt;/p&gt;&#xA;&lt;p&gt;पाण्डवेषु वनं गतेषु सत्सु हितं पृष्टेन विदुरेण धृतराष्ट्रम्प्रति पाण्डवानां पुना राज्ये स्थापनविधानम् ॥ 1 ॥ ततो धृतराष्ट्रधिक्कृतेन विदुरेण पाण्डवान्प्रति प्रस्थानम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;वनं प्रविष्टेष्वथ पाण्डवेषु प्रज्ञाचक्षुस्तप्यमानोऽम्बिकेयः ।&#x9;001a&lt;br&gt;&#xA;धर्मात्मानं विदुरमगाधबुद्धिं सुखासीनो वाक्यमुवाच राजा ॥&#x9;001c&lt;br&gt;&#xA;धृतराष्ट्र उवाच &#x9;002&lt;br&gt;&#xA;प्रज्ञा च ते भार्गवस्येव शुद्धा धर्मं च त्वं परमं वेत्थ सूक्ष्मम् ।&#x9;002a&lt;br&gt;&#xA;समश्च त्वं सम्मतः कौरवाणां पथ्यं चैषां मम चैव ब्रवीहि ॥&#x9;002c&lt;br&gt;&#xA;एवं गते विदुर यदद्य कार्यं पौराश्चेमे कथमस्मान्भजेरन् ।&#x9;003a&lt;br&gt;&#xA;ते चाप्यस्मान्नोद्धरेयुः समूलान्न कामये तांश्च विनश्यमानान् ॥&#x9;003c&lt;br&gt;&#xA;&#39;सौबलेनैव पापेन दुर्योधनहितैषिणा ।&#x9;004a&lt;br&gt;&#xA;क्रूरमाचरितं क्षत्तर्न मे प्रियमनुष्ठितम् ॥&#x9;004c&lt;br&gt;&#xA;तथैवाङ्गीकृते तत्र तद्भवान्वक्तुमर्हति ।&#x9;005a&lt;br&gt;&#xA;उत्तरं प्राप्तकालं च किमन्यन्मन्यते क्षमम् ॥&#x9;005c&lt;br&gt;&#xA;नास्ति धर्मे सहायत्वमिति मे दीर्यते मनः ।&#x9;006a&lt;br&gt;&#xA;यत्र पाण्डुसुताः सर्वे क्लिश्यन्ति वनमागताः&#39; ॥&#x9;006c&lt;br&gt;&#xA;विदुर उवाच &#x9;007&lt;br&gt;&#xA;त्रिवर्गोऽयं धर्ममूलो नरेन्द्र राज्यं चेदं धर्ममूलं वदन्ति ।&#x9;007a&lt;br&gt;&#xA;धर्मे राजन्वर्तमानः स्वशक्त्या पुत्रान्सर्वान्पाहि कुन्तीसुतांश्च ॥&#x9;007c&lt;br&gt;&#xA;स वै धर्मो विप्रलब्धः सभायां पापात्मभिः सौबलेयप्रधानैः ।&#x9;008a&lt;br&gt;&#xA;आहूय कुन्तीसुतमक्षवत्यां पराजैषीत्सत्यसन्धं सुतस्ते ॥&#x9;008c&lt;br&gt;&#xA;एतस्य ते दुष्प्रणीतस्य राजन्द्वेषस्याहं परिपश्याम्युपायम् ।&#x9;009a&lt;br&gt;&#xA;यथा पुत्रस्तव कौरव्य पापान्मुक्तो लोके प्रतितिष्ठेत साधु ॥&#x9;009c&lt;br&gt;&#xA;तद्वै सर्वं पाण्डुपुत्रा लभन्तां यत्तद्राजन्नतिसृष्टं त्वयाऽऽसीत् ।&#x9;010a&lt;br&gt;&#xA;एष धर्मः परमो यत्स्वकेन राजा तुष्येन्न परस्वेषु गृद्ध्येत् ॥&#x9;010c&lt;br&gt;&#xA;[यशो ने नश्येज्ज्ञातिभेदश्च न स्याद्धर्मो न स्यान्नैव चैवं कृते त्वाम् ।]&#x9;011a&lt;br&gt;&#xA;एतत्कार्ये तव सर्वप्रधानं तेषां तुष्टिः शकुनेश्चावमानः ॥&#x9;011c&lt;br&gt;&#xA;एवं शेषं यदि पुत्रेषु ते स्यादेतद्राजंस्त्वरमाणः कुरुष्व ।&#x9;012a&lt;br&gt;&#xA;अथैतदेवं न करोषि राजन् ध्रुवं कुरूणां भविता विनाशः ॥&#x9;012c&lt;br&gt;&#xA;नहि क्रुद्धो भीमसेनोऽर्जुनो वा शेषं कुर्याच्छात्रवाणामनीके ।&#x9;013a&lt;br&gt;&#xA;येषां योद्धा सव्यसाची कृतास्त्रो धनुर्येषां गाण्डिवं लोकसारम् ॥&#x9;013c&lt;br&gt;&#xA;येषां भीमो बाहुशाली च योद्धा तेषां लोके किन्नु न प्राप्यमस्ति ।&#x9;014a&lt;br&gt;&#xA;उक्तं पूर्वं जातमात्रे सुते ते मया यत्ते हितमासीत्तदानीम् ॥&#x9;014c&lt;br&gt;&#xA;पुत्रं त्यजेममहितं कुलस्य हितं परं न च तत्त्वं चकर्थ ।&#x9;015a&lt;br&gt;&#xA;इदानीं ते हितमुक्तं न चेत्त्वमेवं कर्ता परितप्ताऽसि पश्चात् ॥&#x9;015c&lt;br&gt;&#xA;यद्येतदेवमनुमन्ता सुतस्ते सम्प्रीयमाणः पाण्डवैरेकराज्यम् ।&#x9;016a&lt;br&gt;&#xA;तापो न ते भविता प्रीतियोगात्त्वं चेन्न गृह्णासि सुतं सहायैः ॥&#x9;016c&lt;br&gt;&#xA;दुर्योधनं त्वहितं वै निगृह्य पाण्डोः पुत्रं प्रकुरुष्वाधिपत्ये ।&#x9;017a&lt;br&gt;&#xA;&#39;ध्रुवं विनाशस्तव पुत्रेण धीमन् सबन्धुवर्गेण सहैव राजभिः ॥&#x9;017c&lt;br&gt;&#xA;चतुर्दशे चैव वर्षे नरेन्द्र कुलक्षयं प्राप्स्यसि राजसिंह ।&#x9;018a&lt;br&gt;&#xA;तस्मात्कुरुष्वाधिपत्ये नरेन्द्र युधिष्ठिरं धर्मभृतां वरिष्ठम् ॥&#39;&#x9;018c&lt;br&gt;&#xA;अजातशत्रुर्हि विमुक्तरागो धर्मोणेमां पृथिवीं शास्तु राजन् ।&#x9;019a&lt;br&gt;&#xA;ततो राजन्पार्थिवाः सर्व एव वैश्या इवास्मानुपतिष्ठन्तु सद्यः ॥&#x9;019c&lt;br&gt;&#xA;दुर्योधनः शकुनिः सूतपुत्रः प्रीत्या राजन्पाण्डुपुत्रान्भजन्तु ।&#x9;020a&lt;br&gt;&#xA;दुःशासनो याचतु भीमसेनं सभामध्ये द्रुपदस्यात्मजां च ॥&#x9;020c&lt;br&gt;&#xA;युधिष्ठिरं त्वं परिसान्त्वयस्व राज्ये चैनं स्थापयस्वाभिपूज्य ।&#x9;021a&lt;br&gt;&#xA;त्वया पृष्टः किमहमन्यद्वदेयमेतत्कृत्वा कृतकृत्योसि राजन् ॥&#x9;021c&lt;br&gt;&#xA;धृतराष्ट्र उवाच &#x9;022&lt;br&gt;&#xA;एतद्वाक्यं विदुर यत्ते सभायामिह प्रोक्तं पाण्डवान्प्राप्य माञ्च ।&#x9;022a&lt;br&gt;&#xA;हितं तेषामहितं मामकानामेतत्सर्वं मम नावैति चेतः ॥&#x9;022c&lt;br&gt;&#xA;इदं त्विदानीं गत एव निश्चितं तेषामर्थे पाण्डवानां यदात्थ ।&#x9;023a&lt;br&gt;&#xA;तेनाद्य मन्ये नासि हितो ममेति कथं हि पुत्रं पाण्डवार्थे त्यजेयम् ॥&#x9;023c&lt;br&gt;&#xA;असंशयं तेऽपि ममैव पुत्रा दुर्योधनस्तु मम देहात्प्रमूतः ।&#x9;024a&lt;br&gt;&#xA;स्वं वै देहं परहेतोस्त्यजेति कोनु ब्रूयात्समतामन्ववेक्षन् ॥&#x9;024c&lt;br&gt;&#xA;स मां जिह्मं विदुर सर्वं ब्रवीषि मन्युं तेऽहमधिकं धारयामि ।&#x9;025a&lt;br&gt;&#xA;यथेच्छकं गच्छ वा तिष्ठ वा त्वं सुसान्त्व्यमानाऽप्यसती स्त्री जहाति ॥&#x9;025c&lt;br&gt;&#xA;वैशम्पायन उवाच &#x9;026&lt;br&gt;&#xA;एतावदुक्त्वा धृतराष्ट्रोऽन्वपद्यदन्तर्वेश्म सहसोत्थाय राजन् ।&#x9;026a&lt;br&gt;&#xA;नेदमस्तीत्यथ विदुरो भाषमाणः सम्प्राद्रवद्यत्र पार्था बभूवुः ॥&#x9;026c&lt;/p&gt;</description>
    </item>
    <item>
      <title>००५ विदुरनिर्वासः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/005/</guid>
      <description>&lt;p&gt;अध्यायः 005&lt;/p&gt;&#xA;&lt;p&gt;विदुरस्य काम्यकवने पाण्डवसमागमः ॥ 1 ॥ तेन तेषु तत्र स्वागमनकारणनिवेदनम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;पाण्डवास्तु वने वासमुद्दिश्य भरतर्षभाः ।&#x9;001a&lt;br&gt;&#xA;प्रययुर्जाह्नवीकूलात्कुरुक्षेत्रं सहानुगाः ॥&#x9;001c&lt;br&gt;&#xA;सरस्वतीदृषद्वत्यौ यमुनां च निषेव्य ते ।&#x9;002a&lt;br&gt;&#xA;ययुर्वनेनैव वनं सततं पश्चिमां दिशम् ॥&#x9;002c&lt;br&gt;&#xA;ततः सरस्वतीकूले समेषु मरुधन्वसु ।&#x9;003a&lt;br&gt;&#xA;काम्यकं नाम ददृशुर्वनं मुनिजनप्रियम् ॥&#x9;003c&lt;br&gt;&#xA;तत्र ते न्यवसन्वीरा वने बहुमृगद्विजे ।&#x9;004a&lt;br&gt;&#xA;अन्वास्यमाना मुनिभिः सान्त्व्यमानाश्च भारत ॥&#x9;004c&lt;br&gt;&#xA;विदुरस्त्वथ पाण्डूनां सदा दर्शनलालसः ।&#x9;005a&lt;br&gt;&#xA;जगामैकरथेनैव काम्यकं वनमृद्धिमत् ॥&#x9;005c&lt;br&gt;&#xA;ततो गत्वा विदुरः काम्यकं तच्छीघ्रैरश्वैर्वाहितः स्यन्दनेन ।&#x9;006a&lt;br&gt;&#xA;ददर्शासीनं धर्मात्मानं विविक्ते सार्धं द्रौपद्या भ्रातृभिर्ब्राह्मणैश्च ॥&#x9;006c&lt;br&gt;&#xA;ततोऽपश्यद्विदुरं तूर्णमारादभ्यायान्तं सत्यसन्धः स राजा ।&#x9;007a&lt;br&gt;&#xA;अथाब्रवीद्धातरं भीमसेनं किन्नु क्षत्ता वक्ष्यति नः समेत्य ॥&#x9;007c&lt;br&gt;&#xA;कच्चिन्नायं वचनात्सौबलस्य समाह्वातुं देवनायोपयाति ।&#x9;008a&lt;br&gt;&#xA;कच्चित्क्षुद्रः कुशली चाऽयुधानि जेष्यत्यस्माकं पुनरेवाक्षवत्याम् ॥&#x9;008c&lt;br&gt;&#xA;समाहूतः केनचिदाहवाय नाहं शक्तो भीमसेनापयातुम् ।&#x9;009a&lt;br&gt;&#xA;गाण्डीवे च संशयिते कथं नु राज्यप्राप्तिः संशयिता भवेन्नः ॥&#x9;009c&lt;br&gt;&#xA;वैशम्पायन उवाच &#x9;010&lt;br&gt;&#xA;तत उत्थाय विदुरं पाण्डवेयाः प्रत्यगृह्णन्नृपते सर्व एव ।&#x9;010a&lt;br&gt;&#xA;तैः सत्कृतः स च तानाजमीढो यथोचितं पाण्डुपुत्रान्समेयात् ॥&#x9;010c&lt;br&gt;&#xA;समाश्वस्तं विदुरं ते नरर्षभास्ततोऽपृच्छन्नागमनाय हेतुम् ।&#x9;011a&lt;br&gt;&#xA;स चापि तेभ्यो विस्तरतः शशंस यथावृत्तं धृतराष्ट्रेऽम्बिकेये ॥&#x9;011c&lt;br&gt;&#xA;विदुर उवाच &#x9;012&lt;br&gt;&#xA;अवोचन्मां धृतराष्ट्रोऽभिगुप्तमजातशत्रो परिगृह्याभिपूज्य ।&#x9;012a&lt;br&gt;&#xA;एवं गते समतामभ्युपेत्य पथ्यं तेषां मम चैव ब्रवीहि ॥&#x9;012c&lt;br&gt;&#xA;मयाप्युक्तं यत्क्षमं कौरवाणां हितं पथ्यं धृतराष्ट्रस्य चैव ।&#x9;013a&lt;br&gt;&#xA;तद्वै पथ्यं तन्मनो नाभ्युपैति ततश्चाहं क्षममन्यन्न मन्ये ॥&#x9;013c&lt;br&gt;&#xA;परं श्रेयः पाण्डवेया मयोक्तं न मे तच्च श्रुतवानाम्बिकेयः ।&#x9;014a&lt;br&gt;&#xA;यथाऽऽतुरस्येव हि पथ्यमौषधं न रोचते स्मास्य तदुच्यमानम् ॥&#x9;014c&lt;br&gt;&#xA;न श्रेयसे यततेऽजातशत्रो स्त्री श्रोत्रियस्येव गृहे प्रदुष्टा ।&#x9;015a&lt;br&gt;&#xA;ध्रुवं न रोचेद्भरतर्षभस्य पतिः कुमार्या इव षष्टिवर्षः ॥&#x9;015c&lt;br&gt;&#xA;ध्रुवं विनाशो नृप कौरवाणां न वै श्रेयो धृतराष्ट्रः परैति ।&#x9;016a&lt;br&gt;&#xA;यथा च पर्णे पुष्करस्यावसिक्तं जलं न तिष्ठेत्पथ्यमुक्तं तथाऽस्मिन् ॥&#x9;016c&lt;br&gt;&#xA;ततः क्रुद्धो धृतराष्ट्रोऽब्रवीन्मां यस्मिञ्श्रद्धा तव तत्र प्रयाहि ।&#x9;017a&lt;br&gt;&#xA;नाहं भूयः कामये त्वां सहायं महीमिमां पालयितुं पुरं वा ॥&#x9;017c&lt;br&gt;&#xA;सोहं त्यक्तो धृतराष्ट्रेण राज्ञा प्रशासितुं त्वामुपयातो नरेन्द्र ।&#x9;018a&lt;br&gt;&#xA;तद्वै सर्वं यन्मयोक्तं सभायां तद्धार्यतां यत्प्रवक्ष्यामि भूयः ॥&#x9;018c&lt;br&gt;&#xA;क्लेशैस्तीव्रैर्युज्यमानः सपत्नैः क्षमां कुर्वन्कालमुपासते यः ।&#x9;019a&lt;br&gt;&#xA;संवर्धयन्स्तोकमिवाग्रिमात्मवान् स वै भुङ्क्ते पृथिवीमेक एव ॥&#x9;019c&lt;br&gt;&#xA;यस्याविभक्तं वसु राजन्सहायैस्तस्य दुःखस्यांशभाजः सहायाः ।&#x9;020a&lt;br&gt;&#xA;सहायानामेष सङ्ग्रहणेऽभ्युपायः सहायाप्तौ पृथिवीप्राप्तिमाहुः ॥&#x9;020c&lt;br&gt;&#xA;सत्यं श्रेष्ठं पाण्डवा निष्प्रलापं तुल्यं चान्नं सह भोज्यं सहायैः ।&#x9;021a&lt;br&gt;&#xA;आत्मा चैषामग्रतो नातिवर्तेदेवं वृत्तिर्वर्धते भूमिपाल ॥&#x9;021c&lt;br&gt;&#xA;युधिष्ठिर उवाच &#x9;022&lt;br&gt;&#xA;एवं करिष्यामि यथा ब्रवीषि परां बुद्धिमुपगम्याप्रमत्तः ।&#x9;022a&lt;br&gt;&#xA;यच्चाप्यन्यद्देशकालोपपन्नं तद्वै वाच्यं तत्करिष्यामि कृत्स्नम् ॥&#x9;022c&lt;/p&gt;</description>
    </item>
    <item>
      <title>००६ विदुरप्रत्यागमनम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/006/</guid>
      <description>&lt;p&gt;अध्यायः 006&lt;/p&gt;&#xA;&lt;p&gt;विदुरविप्रयोगखिन्नेन धृतराष्ट्रेण तदाह्वानाय सञ्जयप्रेषणम् ॥ 1 ॥ सञ्जयाहूतेन विदुरेण पुनर्धृतराष्ट्रम्प्रत्यागमनम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;001&lt;br&gt;&#xA;गते तु विदुरे राजन्नाश्रमं पाण्डवान्प्रति ।&#x9;001a&lt;br&gt;&#xA;धृतराष्ट्रो महाप्राज्ञः पर्यतप्यत दुर्मनाः ॥&#x9;001c&lt;br&gt;&#xA;[विदुरस्य प्रभावं च सन्धिविग्रहकारितम् ।&#x9;002a&lt;br&gt;&#xA;विवृद्धिं च परां मत्वा पाण्डवानां भविष्यति ॥]&#x9;002c&lt;br&gt;&#xA;स सभाद्वारमागम्य विदुरस्मारमोहितः ।&#x9;003a&lt;br&gt;&#xA;समक्षं पार्थिवेन्द्राणां विसञ्ज्ञः प्रापतद्भुवि ॥&#x9;003c&lt;br&gt;&#xA;स तु लब्ध्वा चिरात्सञ्ज्ञां समुत्थाय महीतलात् ।&#x9;004a&lt;br&gt;&#xA;समीपोपस्थितं राजा सञ्जयं वाक्यमब्रवीत् ॥&#x9;004c&lt;br&gt;&#xA;भ्राता मम सुहृच्चैव साक्षाद्धर्म इवापरः ।&#x9;005a&lt;br&gt;&#xA;तस्य स्मृत्याऽद्य सुभृशं हृदयं दीर्यतीव मे ॥&#x9;005c&lt;br&gt;&#xA;तमानय स्वधर्मज्ञं मम भ्रातरमाशु वै ।&#x9;006a&lt;br&gt;&#xA;इति ब्रुवन्स नृपतिः कृपणं पर्यदेवयत् ॥&#x9;006c&lt;br&gt;&#xA;पश्चात्तापाभिसन्तप्तो विदुरस्मारमोहितः ।&#x9;007a&lt;br&gt;&#xA;भ्रातृश्नेहादिदं राजा सञ्जयं वाक्यमब्रवीत् ॥&#x9;007c&lt;br&gt;&#xA;गच्छ सञ्जय जानीहि भ्रातरं विदुरं मम ।&#x9;008a&lt;br&gt;&#xA;यदि जीवति रोषेण मया पापेन निर्धुतः ॥&#x9;008c&lt;br&gt;&#xA;न हि तेन मम भ्रात्रा सुसूक्ष्ममपि किञ्चन ।&#x9;009a&lt;br&gt;&#xA;व्यलीकं कृतपूर्वं वै प्राज्ञेनामितबुद्धिना ॥&#x9;009c&lt;br&gt;&#xA;स व्यलीकं कथं प्राप्तो मत्तः परमबुद्धिमान् ।&#x9;010a&lt;br&gt;&#xA;न जह्याज्जीवितं प्राज्ञ तं गच्छानय सञ्जय ॥&#x9;010c&lt;br&gt;&#xA;तस्य तद्वचनं श्रुत्वा राज्ञस्तमनुमान्य च ।&#x9;011a&lt;br&gt;&#xA;सञ्जयो बाढमित्युक्त्वा प्राद्रवत्काम्यकं प्रति&#x9;011c&lt;br&gt;&#xA;सोऽचिरेण समासाद्य तद्वनं यत्र पाण्डवाः ।&#x9;012a&lt;br&gt;&#xA;रौरवाजिनसंवीतं ददर्शाथ युधिष्ठिरम् ॥&#x9;012c&lt;br&gt;&#xA;विदुरेण सहासीनं ब्राह्मणैश्च सहस्रशः ।&#x9;013a&lt;br&gt;&#xA;भ्रातृभिश्चाभिसङ्गुप्तं देवैरिव पुरन्दरम् ॥&#x9;013c&lt;br&gt;&#xA;युधिष्ठिरमुपागम्य पूजयामास सञ्जयः ।&#x9;014a&lt;br&gt;&#xA;भीमार्जुनयमाश्चापि तद्युक्तं प्रतिपेदिरे ॥&#x9;014c&lt;br&gt;&#xA;राज्ञा पृष्टः स कुशलं सुखासीनश्च सञ्जयः ।&#x9;015a&lt;br&gt;&#xA;शशंसागमने हेतुमिदं चैवाब्रवीद्वचः ॥&#x9;015c&lt;br&gt;&#xA;सञ्जय उवाच &#x9;016&lt;br&gt;&#xA;राजा स्मरति ते क्षत्तर्धृतराष्ट्रोऽम्बिकासुतः ।&#x9;016a&lt;br&gt;&#xA;तं पश्य गत्वा त्वं क्षिप्रं सञ्जीवय च पार्थिवम् ॥&#x9;016c&lt;br&gt;&#xA;सोऽनुमान्य नरश्रेष्ठान्पाण्डवान्कुरुनन्दनान् ।&#x9;017a&lt;br&gt;&#xA;नियोगाद्राजसिंहस्य गन्तुमर्हसि सत्तम ॥&#x9;017c&lt;br&gt;&#xA;एवमुक्तस्तु विदुरो धीमान्स्वजनवत्सलः ।&#x9;018a&lt;br&gt;&#xA;युधिष्ठिरस्यानुमते पुनरायाद्गजाह्वयम् ॥&#x9;018c&lt;br&gt;&#xA;तमब्रवीन्महातेजा धृतराष्ट्रोऽम्बिकासुतः ।&#x9;019a&lt;br&gt;&#xA;दिष्ट्या प्राप्तोसि धर्मज्ञ दिष्ट्या स्मरसि मेऽनघ ॥&#x9;019c&lt;br&gt;&#xA;अद्य चाहं दिवारात्रौ त्वत्कृते भरतर्षभ ।&#x9;020a&lt;br&gt;&#xA;प्रजागरे प्रपश्यामि विचित्रं देहमात्मनः ॥&#x9;020c&lt;br&gt;&#xA;वैशम्पायन उवाच &#x9;021&lt;br&gt;&#xA;सोङ्कमानीय विदुरं मूर्धन्याघ्राय चैव ह ।&#x9;021a&lt;br&gt;&#xA;क्षम्यतामिति चोवाच यदुक्तोसि मयाऽनघ ॥&#x9;021c&lt;br&gt;&#xA;विदुर उवाच &#x9;022&lt;br&gt;&#xA;क्षान्तमेव मया राजन्गुरुर्मे परमो भवान् ।&#x9;022a&lt;br&gt;&#xA;तथाऽहमागतः शीघ्रं त्वद्दर्शनपरायणः ॥&#x9;022c&lt;br&gt;&#xA;भवन्ति हि नरव्याघ्र पुरुषा धर्मचेतनाः ।&#x9;023a&lt;br&gt;&#xA;दीनानुकम्पिनो राजन्नात्र कार्या विचारणा ॥&#x9;023c&lt;br&gt;&#xA;पाण्डोः पुत्रा यादृशास्ते तादृशा मे सुतास्तव ।&#x9;024a&lt;br&gt;&#xA;दीना इतीव मे बुद्धिरभिपन्नाऽद्य तान्प्रति ॥&#x9;024c&lt;br&gt;&#xA;वैशम्पायन उवाच &#x9;025&lt;br&gt;&#xA;अन्योन्यमनुनीयैवं भ्रातरौ द्वौ महाद्युती ।&#x9;025a&lt;br&gt;&#xA;विदुरो धृतराष्ट्रश्च लेभाते परमां मुदम् ॥&#x9;025c&lt;/p&gt;</description>
    </item>
    <item>
      <title>००७ व्यासकृतकौरवनिवारणम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/007/</guid>
      <description>&lt;p&gt;अध्यायः 007&lt;/p&gt;&#xA;&lt;p&gt;विदुरस्य पुनरागमनेन खिद्यता दुर्योधनेन कर्णादिभिरालोचनम् ॥ 1 ॥ कर्णादिषु समालोच्य पाण्डवजिघांसया प्रस्थितेषु तदा समागतेन श्रीव्यासेन तेषाम् प्रतिषेधनम् ॥ 2 ॥&lt;/p&gt;&#xA;&lt;p&gt;वैशम्पायन उवाच &#x9;001  &lt;br&gt;&#xA;श्रुत्वा च विदुरं प्राप्तं राज्ञा च परिसान्त्वितम् ।&#x9;001a&lt;br&gt;&#xA;धृताराष्ट्रात्मजो राजा पर्यतप्यत दुर्मतिः ॥&#x9;001c&lt;br&gt;&#xA;स सौबलेयमानाय्य कर्णदुःशासनौ तथा ।&#x9;002a&lt;br&gt;&#xA;अब्रवीद्वचनं राजा प्रविश्याबुद्धिजं तमः ॥&#x9;002c&lt;br&gt;&#xA;एष प्रत्यागतो मन्त्री धृतराष्ट्रस्य सम्मतः ।&#x9;003a&lt;br&gt;&#xA;विदुरः पाण्डुपुत्राणां सुहृद्विद्वान्हिते रतः ॥&#x9;003c&lt;br&gt;&#xA;यावदस्य पुनर्बुद्धिं विदुरो नापकर्षति ।&#x9;004a&lt;br&gt;&#xA;पाण्डवानयने तावन्मन्त्रयध्वं हितं मम ॥&#x9;004c&lt;br&gt;&#xA;अथ पश्याम्यहं पार्थान्प्राप्तानिह कथञ्चन ।&#x9;005a&lt;br&gt;&#xA;पुनः शोषं गमिष्यामि निरसुर्निष्परिग्रहः ॥&#x9;005c&lt;br&gt;&#xA;विषमुद्बन्धनं चैव शस्त्रमग्निप्रवेशनम् ।&#x9;006a&lt;br&gt;&#xA;करिष्ये न हि तानृद्धान्पुनर्द्रष्टुमिहोत्सहे ॥&#x9;006c&lt;br&gt;&#xA;शकुनिरुवाच &#x9;007&lt;br&gt;&#xA;किं बालिशमतिं राजन्नास्थितोसि विशाम्पते ।&#x9;007a&lt;br&gt;&#xA;गतास्ते समयं कृत्वा नैतदेवं भविष्यति ॥&#x9;007c&lt;br&gt;&#xA;सत्यवाक्येः स्विताः सर्वे पाण्डवा भरतर्षभ ।&#x9;008a&lt;br&gt;&#xA;पितुस्ते वचनं तात न ग्रहीष्यन्ति कर्हिचित् ॥&#x9;008c&lt;br&gt;&#xA;अथवा ते ग्रहीष्यन्ति पुनरेष्यन्ति वा पुरम् ।&#x9;009a&lt;br&gt;&#xA;निरस्य समयं सर्वे पणोऽस्माकं भविष्यति ॥&#x9;009c&lt;br&gt;&#xA;सर्वे भवामो मध्यस्था राज्ञश्छन्दानुवर्तिनः ।&#x9;010a&lt;br&gt;&#xA;छिद्रं बहु प्रपश्यन्तः पाण्डवानां सुसंवृताः ।&#x9;010c&lt;br&gt;&#xA;दुःशासन उवाच &#x9;011&lt;br&gt;&#xA;एवमेतन्महाप्राज्ञ यथा वदसि मातुल ।&#x9;011a&lt;br&gt;&#xA;नित्यं हि मे कथयतस्तव बुद्धिर्विरोचते ॥&#x9;011c&lt;br&gt;&#xA;कर्ण उवाच &#x9;012&lt;br&gt;&#xA;काममीक्षामहे सर्वे दुर्योधन तवेप्सितम् ।&#x9;012a&lt;br&gt;&#xA;ऐकमत्यं हि नो राजन्सर्वेषामेव लक्षये ॥&#x9;012c&lt;br&gt;&#xA;[नागमिष्यन्ति ते धीरा अकृत्वा कालसंविदम् ।&#x9;013a&lt;br&gt;&#xA;आगमिष्यन्ति चेन्मोहात्पुनर्द्यूतेन ताञ्जय ॥]&#x9;013c&lt;br&gt;&#xA;वैशम्पायन उवाच &#x9;014&lt;br&gt;&#xA;एवमुक्तस्तु कर्णेन राजा दुर्योधनस्तदा ।&#x9;014a&lt;br&gt;&#xA;नातिहृष्टमनाः क्षिप्रमभवत्स पराङ्मुखः ॥&#x9;014c&lt;br&gt;&#xA;उपलभ्य ततः कर्णो विवृत्य नयने शुभे ।&#x9;015a&lt;br&gt;&#xA;रोषाद्दुःशासनं चैव सौबलं च तमेव च ॥&#x9;015c&lt;br&gt;&#xA;उवाच परमक्रुद्ध उद्यम्यात्मानमात्मना ।&#x9;016a&lt;br&gt;&#xA;अथो मम मतं यत्तु तन्निबोधत भूमिपाः ॥&#x9;016c&lt;br&gt;&#xA;प्रियं सर्वे करिष्यामो राज्ञः किं करवामहे ।&#x9;017a&lt;br&gt;&#xA;न चास्य शक्नुमः स्थातुं प्रिये सर्वे ह्यतन्द्रिताः ॥&#x9;017c&lt;br&gt;&#xA;वयं तु शस्त्राण्यादाय रथानास्थाय दंशिताः ।&#x9;018a&lt;br&gt;&#xA;गच्छामः सहिता हन्तुं पाण्डवान्वनगोचरान् ॥&#x9;018c&lt;br&gt;&#xA;तेषु सर्वेषु शान्तेषु गतेष्वविदितां गतिम् ।&#x9;019a&lt;br&gt;&#xA;निर्विवादा भविष्यन्ति धार्तराष्ट्रास्तथा वयम् ॥&#x9;019c&lt;br&gt;&#xA;यावदेव परिद्यूना यावच्छोकपरायणाः ।&#x9;020a&lt;br&gt;&#xA;यावन्मित्रविहीनाश्च तावद्गच्छाम माचिरम् ॥&#x9;020c&lt;br&gt;&#xA;तस्यतद्वचनं श्रुत्वा पूजयन्तः पुनः पुनः ।&#x9;021a&lt;br&gt;&#xA;प्रहृष्टमनसः सर्वे प्रत्यूचुः सूतजं तदा ॥&#x9;021c&lt;br&gt;&#xA;एवमुक्त्वा सुसंरब्धा रथैः सर्वे पृथक्पृथक् ।&#x9;022a&lt;br&gt;&#xA;निर्ययुः पाण्डवान्हन्तुं सहिताः कृतनिश्चयाः ॥&#x9;022c&lt;br&gt;&#xA;तान्प्रस्थितान्परिज्ञाय कृष्णद्वैपायनः प्रभुः ।&#x9;023a&lt;br&gt;&#xA;आजगाम विशुद्धात्मा दृष्ट्वा दिव्येन चक्षुषा ॥&#x9;023c&lt;br&gt;&#xA;प्रतिषिध्याथ तान्सर्वान्भगवाल्ँलोकपूजितः ।&#x9;024a&lt;br&gt;&#xA;प्रज्ञाचक्षुषमासीनमुवाचाभ्येत्य सत्वरम् ॥&#x9;024c&lt;/p&gt;</description>
    </item>
    <item>
      <title>००८ व्यासोपदेशः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/008/</guid>
      <description>&lt;p&gt;अध्यायः 008&lt;/p&gt;&#xA;&lt;p&gt;तदा समागतेन व्यासेन धृतराष्ट्रम्प्रति पाण्डवैः सह विरोधस्यानर्थहेतुत्वकथनपूर्वकं तैः सह शमविधानम् ॥ 1 ॥&lt;/p&gt;&#xA;&lt;p&gt;व्यास उवाच &#x9;001&lt;br&gt;&#xA;धतराष्ट्र महाप्राज्ञ निबोध वचनं मम ।&#x9;001a&lt;br&gt;&#xA;वक्ष्यामि त्वां कौरवाणां सर्वेषां हितमुत्तमम् ॥&#x9;001c&lt;br&gt;&#xA;न मे प्रियं महाबाहो यद्गताः पाण्डवा वनम् ।&#x9;002a&lt;br&gt;&#xA;निकृत्त्या निकृताश्चैव दुर्योधनपुरोगमैः ॥&#x9;002c&lt;br&gt;&#xA;ते स्मरन्तः परिक्लेशान्वर्षे पूर्णे त्रयोदशे ।&#x9;003a&lt;br&gt;&#xA;विमोक्ष्यन्ति विषं क्रुद्धाः कौरवेयेषु भारत ॥&#x9;003c&lt;br&gt;&#xA;तदयं किन्नु पापात्मा तव पुत्रः सुमन्दधीः ।&#x9;004a&lt;br&gt;&#xA;पाण्डवान्नित्यसङ्क्रुद्धो राज्यहेतोर्जिघांसति ॥&#x9;004c&lt;br&gt;&#xA;वार्यतां साध्वयं मूढः शमं गच्छतु ते सुतः ।&#x9;005a&lt;br&gt;&#xA;वनस्थांस्तानयं हन्तुमिच्छन्प्राणान्विमोक्ष्यति ॥&#x9;005c&lt;br&gt;&#xA;यथाऽऽह विदुरः प्राज्ञो यथा भीष्मो यथा वयम् ।&#x9;006a&lt;br&gt;&#xA;यथा कृपश्च द्रोणश्च तथा साधु विधीयताम् ॥&#x9;006c&lt;br&gt;&#xA;विग्रहो हि महाप्राज्ञ स्वजनेन विगर्हितः ।&#x9;007a&lt;br&gt;&#xA;अधर्म्यमयशस्यं च मा राजन्प्रतिपद्यथाः ॥&#x9;007c&lt;br&gt;&#xA;समीक्षा यादृशी ह्यस्य पाण्डवान्प्रति भारत ।&#x9;008a&lt;br&gt;&#xA;उपेक्ष्यमाणा सा राजन्महान्तमनयं व्रजेत् ॥&#x9;008c&lt;br&gt;&#xA;अथवाऽयं सुमन्दात्मा वनं गच्छतु ते सुतः ।&#x9;009a&lt;br&gt;&#xA;पाण्डवैः सहितो राजन्नेक एवासहायवान् ॥&#x9;009c&lt;br&gt;&#xA;ततः संसर्गजः स्नेहः पुत्रस्य तव पाण्डवैः ।&#x9;010a&lt;br&gt;&#xA;यदि स्यात्कृतकृत्यस्त्वं भवेथाः पुरषर्षभ ॥&#x9;010c&lt;br&gt;&#xA;अथवा जायमानस्य यच्छीलमनुजायते ।&#x9;011a&lt;br&gt;&#xA;श्रूयते तन्महाराज नामृतस्यापसर्पति ॥&#x9;011c&lt;br&gt;&#xA;कथं वा मन्यते भीष्मो द्रोणोऽथ विदुरोपि वा ।&#x9;012a&lt;br&gt;&#xA;भवान्वाऽत्र परं कार्यं पुरा चार्थो निवर्तते ॥&#x9;012c&lt;/p&gt;</description>
    </item>
    <item>
      <title>००९ सुरभ्युपाख्यानम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/009/</guid>
      <description>&lt;p&gt;अध्यायः 009&lt;/p&gt;&#xA;&lt;p&gt;व्यासेन धृतराष्ट्रम्प्रति पुत्रस्नेहस्य दुस्त्यजत्वे दृष्टान्तत्वेन सुरभ्युपाख्यानाख्यानपूर्वकं कौरवाणां जीवितस्य पाण्डवैः सह शमाधीनत्वाभिधानम् ॥ 1 ॥&lt;/p&gt;&#xA;&lt;p&gt;धृतराष्ट्र उवाच &#x9;001&lt;br&gt;&#xA;भगवन्नाहमप्येतद्रोचये द्यूतसम्भवम् ।&#x9;001a&lt;br&gt;&#xA;मन्ये तद्विधिनाऽऽकृष्य कारितोस्मीति वै मुने ॥&#x9;001c&lt;br&gt;&#xA;नैतद्रोचयते भीष्मो न द्रोणो विदुरो न च ।&#x9;002a&lt;br&gt;&#xA;गान्धार्या नेष्यते द्यूतं तत्र मोहात्प्रवर्तितम् ॥&#x9;002c&lt;br&gt;&#xA;परित्यक्तुं न शक्नोमि दुर्योधनमचेतनम् ।&#x9;003a&lt;br&gt;&#xA;पुत्रस्नेहेन भगवञ्जानन्नपि यतव्रत ॥&#x9;003c&lt;br&gt;&#xA;व्यास उवाच &#x9;004&lt;br&gt;&#xA;वैचित्रवीर्य नृपते सत्यमाह यथा भवान् ।&#x9;004a&lt;br&gt;&#xA;दृढं विद्मः परं पुत्रं परं पुत्रान्न विद्यते ॥&#x9;004c&lt;br&gt;&#xA;इन्द्रोप्यश्रुनिपातेन सुरभ्या प्रतिबोधितः ।&#x9;005a&lt;br&gt;&#xA;अन्यैः समृद्धैरप्यर्थैर्न सुतान्मन्यते परम् ।&#x9;005c&lt;br&gt;&#xA;अत्र ते वर्तयिष्यामि गहदाख्यानमुत्तमम् ।&#x9;006a&lt;br&gt;&#xA;सुरभ्याश्चैव संवादमिन्द्रस्य च विशाम्पते ॥&#x9;006c&lt;br&gt;&#xA;त्रिविष्टपगता राजन्सुरभी प्रारुदत्किल ।&#x9;007a&lt;br&gt;&#xA;गवां माता पुरा तात तामिन्द्रोऽन्वकृपायत ॥&#x9;007c&lt;br&gt;&#xA;इन्द्र उवाच &#x9;008&lt;br&gt;&#xA;किमिदं रोदिषि शुभे कच्चित्क्षेमं दिवौकसाम् ।&#x9;008a&lt;br&gt;&#xA;मनुष्येष्वथवा गोषु नैतदल्पं भविष्यति ॥&#x9;008c&lt;br&gt;&#xA;सुरभिरुवाच &#x9;009&lt;br&gt;&#xA;विनिपातो न वः कश्चिद्दृश्यते त्रिदशाधिप ।&#x9;009a&lt;br&gt;&#xA;अहं तु पुत्रं शोचामि तेन रोदिमि कौशिक ॥&#x9;009c&lt;br&gt;&#xA;पश्यैनं कर्षकं क्षुद्रं दुर्बलं मम पुत्रकम् ।&#x9;010a&lt;br&gt;&#xA;प्रतोदेनाभिनिघ्नन्तं लाङ्गलेन च पीडितम् ।&#x9;010c&lt;br&gt;&#xA;निषीदमानं सोत्कण्ठं वध्यमानं सुराधिप ॥&#x9;010e&lt;br&gt;&#xA;&#39;एनं दृष्ट्वा भृशं श्रान्तं वध्यमानं सुराधिप ।&#x9;011a&lt;br&gt;&#xA;&#39;कृपाविष्टाऽस्मि देवेन्द्र मनश्चोद्वेपते मम ॥&#x9;011c&lt;br&gt;&#xA;एकस्तत्र बलोपेतो धुरमुद्वहतेऽधिकाम् ।&#x9;012a&lt;br&gt;&#xA;अपरोप्यबलप्राणः कृशो धमनिसन्ततः ।&#x9;012c&lt;br&gt;&#xA;कृच्छ्रादुद्वहते भारं तं वै शोचामि वासव ॥&#x9;012e&lt;br&gt;&#xA;वध्यमानः प्रतोदेन तुद्यमानः पुनः पुनः ।&#x9;013a&lt;br&gt;&#xA;नैव शक्नोति तं भारमुद्वोढुं पश्य वासव ॥&#x9;013c&lt;br&gt;&#xA;ततोऽहं तस्य शोकार्ता विरौमि भृशदुःखिता ।&#x9;014a&lt;br&gt;&#xA;अश्रूण्यावर्तयन्ती च नेत्राभ्यां करुणायती ॥&#x9;014c&lt;br&gt;&#xA;शक्र उवाच &#x9;015&lt;br&gt;&#xA;तव पुत्रसहस्रेषु पीड्यमानेषु शोभने ।&#x9;015a&lt;br&gt;&#xA;किं कृपायितवत्यत्र पुत्र एको निपीड्यते ॥&#x9;015c&lt;br&gt;&#xA;सुरभिरुवाच &#x9;016&lt;br&gt;&#xA;यदि पुत्रसहस्राणि सर्वत्र समतैव मे ।&#x9;016a&lt;br&gt;&#xA;दीनस्य तु सतः शक्र पुत्रस्याभ्यधिका कृपा ॥&#x9;016c&lt;br&gt;&#xA;व्यास उवाच &#x9;017&lt;br&gt;&#xA;तदिन्द्रः सुरभेर्वाक्यं निशम्य भृशविस्मितः ।&#x9;017a&lt;br&gt;&#xA;जीवितेनापि कौरव्य मेनेऽभ्यधिकमात्मजम् ॥&#x9;017c&lt;br&gt;&#xA;प्रववर्ष च तत्रैव सहसा तोयमुल्बणम् ।&#x9;018a&lt;br&gt;&#xA;कर्षकस्याचरन्विघ्नं भगवान्पाकशासनः ॥&#x9;018c&lt;br&gt;&#xA;तद्यथा सुरभिः प्राह सममेवास्तु ते तथा ।&#x9;019a&lt;br&gt;&#xA;सुतेषु राजन्सर्वेषु हीनेष्वभ्यधिका कृपा ॥&#x9;019c&lt;br&gt;&#xA;यादृशो मे सुतः पाण्डुस्तादृशो मेऽसि पुत्रक ।&#x9;020a&lt;br&gt;&#xA;विदुरश्च महाप्राज्ञः स्नेहादेतद्ब्रवीम्यहम् ॥&#x9;020c&lt;br&gt;&#xA;चिराय तव पुत्राणां शतमेकश्च भारत ।&#x9;021a&lt;br&gt;&#xA;पाण्डौः पञ्चैव लक्ष्यन्ते तेऽपि मन्दाः सुदुःखिताः ॥&#x9;021c&lt;br&gt;&#xA;कथं जीवेयुरत्यन्तं कथं वर्धेयुरित्यपि ।&#x9;022a&lt;br&gt;&#xA;इति दीनेषु पार्थेषु मनो मे परितप्यते ॥&#x9;022c&lt;br&gt;&#xA;यदि पार्थिव कौरव्याञ्जीवमानानिहेच्छसि ।&#x9;023a&lt;br&gt;&#xA;दुर्योधनस्तव सुतः शमं गच्छतु पाण्डवैः ॥&#x9;023c&lt;/p&gt;</description>
    </item>
    <item>
      <title>०१० मैत्रेयशापः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/01_araNya-parva/010/</guid>
      <description>&lt;p&gt;अध्यायः 010&lt;/p&gt;&#xA;&lt;p&gt;धृतराष्ट्रेण दुर्योधनानुशासनम्प्रार्थितेन व्यासेन तत्रागमिष्यन्तं मैत्रेयम्प्रति तत्प्रार्थनाविधानपूर्वकं स्वावासम्प्रति गमनम् ॥ 1 ॥ तत्रागतेन मैत्रेयेण ऊर्वास्फालनपूर्वकं स्ववचनमनादृतवतो दुर्योधनस्य भीमसेनगदया तवोरुभेदो भूयादिति शापदानम् ॥ 2 ॥&lt;/p&gt;&#xA;&lt;p&gt;धृतराष्ट्र उवाच &#x9;001&lt;br&gt;&#xA;एवमेतन्महाप्राज्ञ यथा वदसि मां मुने ।&#x9;001a&lt;br&gt;&#xA;अहं चैव विजानामि सर्वे चेमे नराधिपाः ॥&#x9;001c&lt;br&gt;&#xA;भवांश्च मन्यते साधु यत्कुरूणां सुखोदयम् ।&#x9;002a&lt;br&gt;&#xA;तदेव विदुरोऽप्याह भीष्मो द्रोणश्च मां मुने ॥&#x9;002c&lt;br&gt;&#xA;यदि त्वहमनुग्राह्यः कौरव्येषु दया यदि ।&#x9;003a&lt;br&gt;&#xA;अन्वशाधि दुरात्मानं पुत्रं दुर्योधनं मम ॥&#x9;003c&lt;br&gt;&#xA;व्यास उवाच&#x9;004&lt;br&gt;&#xA;अयमायाति वै राजन्मैत्रेयो भगवानृषिः ।&#x9;004a&lt;br&gt;&#xA;अन्वीक्ष्य पाण्डवान्भ्रातॄनिहैवाऽस्मद्दिदृक्षया ॥&#x9;004c&lt;br&gt;&#xA;एष दुर्योधनं पुत्रं तव राजन्महानृषिः ।&#x9;005a&lt;br&gt;&#xA;अनुशास्ता यथान्यायं शमायास्य कुलस्य च ॥&#x9;005c&lt;br&gt;&#xA;ब्रूयाद्यदेष कौरव्य तत्कार्यमविशङ्कया ।&#x9;006a&lt;br&gt;&#xA;अक्रियायां तु कार्यस्य पुत्रं ते शप्स्यते रुषा ॥&#x9;006c&lt;br&gt;&#xA;वैशम्पायन उवाच &#x9;007&lt;br&gt;&#xA;एवमुक्त्वा ययौ व्यासो मैत्रेयः प्रत्यदृश्यत ।&#x9;007a&lt;br&gt;&#xA;पूजया प्रतिजग्राह सपुत्रस्तं नराधिपः ॥&#x9;007c&lt;br&gt;&#xA;कृत्वाऽर्ध्याद्याः क्रियाः सर्वा विश्रान्तं मुनिसत्तमम्&#x9;008a&lt;br&gt;&#xA;प्रश्रयेणाब्रवीद्राजा धृतराष्ट्रोऽम्बिकासुतः ॥&#x9;008c&lt;br&gt;&#xA;सुखेनागमनं कच्चिद्भगवन्कुरुजाङ्गले ।&#x9;009a&lt;br&gt;&#xA;कच्चित्कुशलिनो वीरा भ्रातरः पञ्च पाण्डवाः ।&#x9;009c&lt;br&gt;&#xA;समये स्थातुमिच्छन्ति कच्चिच्च भरतर्षभाः ।&#x9;010a&lt;br&gt;&#xA;कच्चित्कुरूणां सौभ्रात्रमव्युच्छिन्नं भविष्यति ॥&#x9;010c&lt;br&gt;&#xA;मैत्रेय उवाच &#x9;011&lt;br&gt;&#xA;तीर्थयात्रामनुक्रामन्प्राप्तोऽस्मि कुरुजाङ्गलान् ।&#x9;011a&lt;br&gt;&#xA;यदृच्छया धर्मराजं दृष्टवान्काम्यके वने ॥&#x9;011c&lt;br&gt;&#xA;तं जटाजिनसंवीतं तपोवननिवासिनम् ।&#x9;012a&lt;br&gt;&#xA;समाजग्मुर्महात्मानं द्रष्टुं मुनिगणाः प्रभो ॥&#x9;012c&lt;br&gt;&#xA;तत्राश्रौषं महाराज पुत्राणां तव विग्रहम् ।&#x9;013a&lt;br&gt;&#xA;अनयं द्यूतरूपेण महाभयमुपस्थितम् ॥&#x9;013c&lt;br&gt;&#xA;ततोऽहं त्वामनुप्राप्तः कौरवाणामवेक्षया ॥&#x9;014a&lt;br&gt;&#xA;सदा ह्यभ्यधिकः स्नेहः प्रीतिश्च त्वयि मे प्रभो ॥&#x9;014c&lt;br&gt;&#xA;नैतदौपयिकं राजंस्त्वयि भीष्मे च जीवति ।&#x9;015a&lt;br&gt;&#xA;यदन्योन्येन ते पुत्रा विरुध्यन्ते कथञ्चन ॥&#x9;015c&lt;br&gt;&#xA;मेढीभूतः स्वयं राजन्निग्रहे प्रग्रहे भवान् ।&#x9;016a&lt;br&gt;&#xA;किमर्थमनयं घोरमुत्पतन्तमुपेक्षसे ॥&#x9;016c&lt;br&gt;&#xA;दस्यूनामिव यद्वृत्तं सभायां कुरुनन्दन ।&#x9;017a&lt;br&gt;&#xA;तेन न भ्राजसे राजंस्तापसानां समागमे ॥&#x9;017c&lt;br&gt;&#xA;वैशम्पायन उवाच &#x9;018&lt;br&gt;&#xA;ततो व्यावृत्य राजानं दुर्योधनममर्षणम् ।&#x9;018a&lt;br&gt;&#xA;उवाच श्लक्ष्णया वाचा मैत्रेयो भगवानृषिः ॥&#x9;018c&lt;br&gt;&#xA;मैत्रेय उवाच &#x9;019&lt;br&gt;&#xA;दुर्योधन महाबाहो निबोध वदतां वर ।&#x9;019a&lt;br&gt;&#xA;वचनं मे महाभाग ब्रुवतो यद्धितं तव ॥&#x9;019c&lt;br&gt;&#xA;मा द्रुहः पाण्डवान्राजन्कुरुष्व हितमात्मनः ।&#x9;020a&lt;br&gt;&#xA;पाण्डवानां कुरूणां च लोकस्य च नरर्षभ ॥&#x9;020c&lt;br&gt;&#xA;पाण्डवान्प्राप्य तान्रात्रौ किर्मीरो नाम राक्षसः ।&#x9;021a&lt;br&gt;&#xA;आवृत्य मार्गं रौद्रात्मा तस्थौ गिरिरिवाचलः ॥&#x9;021c&lt;br&gt;&#xA;तं भीमः समरश्लाघी बलेन बलिनां वरः ।&#x9;022a&lt;br&gt;&#xA;जघान पशुमारेण व्याघ्रः क्षुद्रमृगं यथा ॥&#x9;022c&lt;br&gt;&#xA;पश्य दिग्विजये राजन्यथा भीमेन पातितः ।&#x9;023a&lt;br&gt;&#xA;जरासन्धो महेष्वासो नागायुतबलो युधि ॥&#x9;023c&lt;br&gt;&#xA;सम्बन्धी वासुदेवश्च श्यालाः सर्वे च पार्षताः ।&#x9;024a&lt;br&gt;&#xA;ते हि सर्वे नरव्याघ्राः शूरा विक्रान्तयोधिनः ॥&#x9;024c&lt;br&gt;&#xA;सर्वे नागायुतप्राणा वज्रसंहनना दृढाः ।&#x9;025a&lt;br&gt;&#xA;सत्यव्रतधराः सर्वे सर्वे पुरुषमानिनः ॥&#x9;025c&lt;br&gt;&#xA;हन्तारो देवशत्रूणां रक्षसां कामरूपिणाम् ।&#x9;026a&lt;br&gt;&#xA;हिडिम्बबकमुख्यानां किर्मीरश्च रक्षसः ।&#x9;026c&lt;br&gt;&#xA;कस्तान्युधि समासीत जरामरणवान्नरः ॥&#x9;026e&lt;br&gt;&#xA;तस्य ते शम एवास्तु पाण्डवैर्भरतर्षभ ।&#x9;027a&lt;br&gt;&#xA;कुरु मे वचनं राजन्मा मृत्युवशमन्वगाः ॥&#x9;027c&lt;br&gt;&#xA;वैशम्पायन उवाच &#x9;028&lt;br&gt;&#xA;एवं तु ब्रुवतस्तस्य मैत्रेयस्य विशाम्पते ।&#x9;028a&lt;br&gt;&#xA;ऊरुं करिकराकारं करेणाभिजघान सः ॥&#x9;028c&lt;br&gt;&#xA;दुर्योधनः स्मितं कृत्वा चरणेनोल्लिखन्महीम् ।&#x9;029a&lt;br&gt;&#xA;न किञ्चिदुक्त्वा दुर्मेधास्तस्थौ किञ्चिदवाङ्मुखः ॥&#x9;029c&lt;br&gt;&#xA;तमशुश्रूषमाणं तु विलिखन्तं वसुन्धराम् ।&#x9;030a&lt;br&gt;&#xA;दृष्ट्वा दुर्योधनं राजन्मैत्रेयं कोप आविशत् ॥&#x9;030c&lt;br&gt;&#xA;स कोपवशमापन्नो मैत्रेयो मुनिसत्तमः ।&#x9;031a&lt;br&gt;&#xA;विधिना सम्प्रयुक्तश्च शापायास्य मनो दधे ॥&#x9;031c&lt;br&gt;&#xA;ततः स वार्युपस्पृश्य कोपसंरक्तलोचनः ।&#x9;032a&lt;br&gt;&#xA;मैत्रेयो धार्तराष्ट्रं तमशपद्दुष्टचेतसम् ॥&#x9;032c&lt;br&gt;&#xA;यस्मात्त्वं मामनादृत्य नेमां वाचं चिकीर्षसि ।&#x9;033a&lt;br&gt;&#xA;तस्मादस्यातिमानस्य सद्यः फलमवाप्स्यसि ॥&#x9;033c&lt;br&gt;&#xA;त्वदभिद्रोहसंयुक्तं युद्धमुत्पत्स्यते महत् ।&#x9;034a&lt;br&gt;&#xA;यत्र भीमो गदाघातैस्तवोरुं भेत्स्यते बली ॥&#x9;034c&lt;br&gt;&#xA;इत्येवमुक्ते वचने धृतराष्ट्रो महीपतिः ।&#x9;035a&lt;br&gt;&#xA;प्रसादयामास मुनिं नैतदेवं भवेदिति ॥&#x9;035c&lt;br&gt;&#xA;मैत्रेय उवाच &#x9;036&lt;br&gt;&#xA;शमं यास्यति चेत्पुत्रस्तव राजन्यदा तदा ।&#x9;036a&lt;br&gt;&#xA;शायो न भविता तात विपरीते भविष्यति ॥&#x9;036c&lt;br&gt;&#xA;वैशम्पायन उवाच &#x9;037&lt;br&gt;&#xA;सविलक्षस्तु राजेन्द्रो दुर्योधनपिता तदा ।&#x9;037a&lt;br&gt;&#xA;मैत्रेयं प्राह किर्मीरः कथं भीमेन पातितः ॥&#x9;037c&lt;br&gt;&#xA;मैत्रेय उवाच &#x9;038&lt;br&gt;&#xA;नाहं वक्ष्याम्यसूया ते न ते शुश्रूषते सुतः ।&#x9;038a&lt;br&gt;&#xA;एष ते विदुरः सर्वमाख्यास्यति गते मयि ॥&#x9;038c&lt;br&gt;&#xA;वैशम्पायन उवाच &#x9;039&lt;br&gt;&#xA;इत्येवमुक्त्वा मैत्रेयः प्रातिष्ठत यथागतम् ।&#x9;039a&lt;br&gt;&#xA;किर्मीरवधसंविग्नो भयं दुर्योधनो ययौ ॥&#x9;039c&lt;/p&gt;</description>
    </item>
  </channel>
</rss>
