<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ किर्मीर-वध-पर्व on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/02_kirmIra-vadha-parva/</link>
    <description>Recent content in &#43;०२ किर्मीर-वध-पर्व on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/02_kirmIra-vadha-parva/index.xml" rel="self" type="application/rss+xml" />
    <item>
      <title>०११ किर्मीरवधपर्व</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/02_kirmIra-vadha-parva/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/02_kirmIra-vadha-parva/011/</guid>
      <description>&lt;p&gt;अध्यायः 011&lt;/p&gt;&#xA;&lt;p&gt;मैत्रेयचोदितेन विदुरेण धृतराष्ट्राय भीमकृतकिर्मीरवधप्रकारकथनम् ॥&lt;/p&gt;&#xA;&lt;p&gt;धृतराष्ट्र उवाच &#x9;001&lt;br&gt;&#xA;किर्मीरस्य वधं क्षत्तः श्रोतुमिच्छामि कथ्यताम् ।&#x9;001a&lt;br&gt;&#xA;रक्षसा भीमसेनस्य कथमासीत्समागमः ॥&#x9;001c&lt;br&gt;&#xA;विदुर उवाच &#x9;002&lt;br&gt;&#xA;शृणु भीमस्य कर्मेदमतिमानषकर्मणः ।&#x9;002a&lt;br&gt;&#xA;श्रुतपूर्वं मया तेषां कथान्तेषु पुनः पुनः ॥&#x9;002c&lt;br&gt;&#xA;इतः प्रयाता राजेन्द्र पाण्डवा द्यूतनिर्जिताः ।&#x9;003a&lt;br&gt;&#xA;जग्मुस्त्रिभिरहोरात्रैः काम्यकं नाम तद्वनम् ॥&#x9;003c&lt;br&gt;&#xA;रात्रौ निशीथे त्वाभीले गतेऽर्धसमये नृप ।&#x9;004a&lt;br&gt;&#xA;प्रचारे पुरुषादानां रक्षसां घोरकर्मणाम् ॥&#x9;004c&lt;br&gt;&#xA;तद्वनं तापसा नित्यमशेषा वनचारिणः ।&#x9;005a&lt;br&gt;&#xA;दूरात्परिहरन्ति स्म पुरुषादभयात्किल ॥&#x9;005c&lt;br&gt;&#xA;तेषां प्रविशतां तत्र मार्गमावृत्य भारत ।&#x9;006a&lt;br&gt;&#xA;दीप्ताक्षं भीषणं रक्षः सोल्मुकं प्रत्यपद्यत ॥&#x9;006c&lt;br&gt;&#xA;बाहू महान्तौ कृत्वा च तथास्यं च भयानकम् ।&#x9;007a&lt;br&gt;&#xA;स्थितमावृत्य पन्थानं येन यान्ति कुरूद्वहाः ॥&#x9;007c&lt;br&gt;&#xA;दष्टोष्ठदंष्ट्रं ताम्राक्षं प्रदीप्तोर्ध्वशिरोरुहम् ।&#x9;008a&lt;br&gt;&#xA;सार्करश्मितडिच्चक्रं सबलाकमिवाम्बुदम् ॥&#x9;008c&lt;br&gt;&#xA;सृजन्तं राक्षसीं मायां महानादनिनादितम् ।&#x9;009a&lt;br&gt;&#xA;मुञ्चन्तं विपुलान्नादान्सतोयमिव तोयदम् ॥&#x9;009c&lt;br&gt;&#xA;तस्य नादेन सन्त्रस्ताः पक्षिणः सर्वतोदिशम् ।&#x9;010a&lt;br&gt;&#xA;विमुक्तनादाः सम्पेतुः स्थलजा जलजैः सह ॥&#x9;010c&lt;br&gt;&#xA;सम्प्रद्रुतमृगद्वीपिमहिषर्क्षसमाकुलम् ।&#x9;011a&lt;br&gt;&#xA;तद्वनं तस्य नादेन सम्प्रस्थितमिवाभवत् ॥&#x9;011c&lt;br&gt;&#xA;तस्योरुवाताभिहतास्ताम्रपल्लवबाहवः ।&#x9;012a&lt;br&gt;&#xA;विदूरजाताश्च लताः समाश्लिष्यन्ति पादपान् ॥&#x9;012c&lt;br&gt;&#xA;तस्मिन्क्षणेऽथ प्रववौ मारुतो भृशदारुणः ।&#x9;013a&lt;br&gt;&#xA;रजसा संवृतं तेन नष्टर्क्षमभवन्नभः ॥&#x9;013c&lt;br&gt;&#xA;पञ्चानां पाण्डुपुत्राणामविज्ञातो महारिपुः ।&#x9;014a&lt;br&gt;&#xA;पञ्चानामिन्द्रियाणां तु शोकावेश इवातुलः ॥&#x9;014c&lt;br&gt;&#xA;स दृष्ट्वा पाण्डवान्दूरात्कृष्णाजिनसमावृतान् ।&#x9;015a&lt;br&gt;&#xA;आवृणोत्तद्वनद्वारं मैनाक इव पर्वतः ॥&#x9;015c&lt;br&gt;&#xA;तं समासाद्य वित्रस्ता कृष्णा कमललोचना ।&#x9;016a&lt;br&gt;&#xA;अदृष्टपूर्वं सन्त्रासान्न्यमीलयत लोचने ॥&#x9;016c&lt;br&gt;&#xA;दुःशासनकरोत्सृष्टविप्रकीर्णशिरोरुहा ।&#x9;017a&lt;br&gt;&#xA;पञ्चपर्वतमध्यस्था नदीवाकुलतां गता ॥&#x9;017c&lt;br&gt;&#xA;विमुह्यमानां तां तत्र जगृहुः पञ्च पाण्डवाः ।&#x9;018a&lt;br&gt;&#xA;इन्द्रियाणि प्रसक्तानि विषयेषु यथा रतिम् ॥&#x9;018c&lt;br&gt;&#xA;अथ तां राक्षसीं मायामुत्थितां घोरदर्शनाम् ।&#x9;019a&lt;br&gt;&#xA;रक्षोघ्नैर्विविधैर्मन्त्रैर्धौम्यः सम्यक्प्रयोजितैः ॥&#x9;019c&lt;br&gt;&#xA;पश्यतां पाण्डुपुत्राणां नाशयामास वीर्यवान् ।&#x9;020a&lt;br&gt;&#xA;स नष्टमायोऽतिबलः क्रोधविस्फारितेक्षणः ॥&#x9;020c&lt;br&gt;&#xA;काममूर्तिधरः क्रूरः कालकल्पो व्यदृश्यत ।&#x9;021a&lt;br&gt;&#xA;तमुवाच ततो राजा दीर्घप्रज्ञो युधिष्ठिरः ॥&#x9;021c&lt;br&gt;&#xA;को भवान्कस्य वा किं ते क्रियतां कार्यमुच्यताम् ।&#x9;022a&lt;br&gt;&#xA;प्रत्युवाचाथ तद्रक्षो धर्मराजं युधिष्ठिरम् ॥&#x9;022c&lt;br&gt;&#xA;अहं बकस्य वै भ्राता किर्मीर इति विश्रुतः ।&#x9;023a&lt;br&gt;&#xA;वनेऽस्मिन्काम्यके शून्ये निवसामि गतज्वरः ॥&#x9;023c&lt;br&gt;&#xA;युधि निर्जित्य पुरुषानाहारं नित्यमाचरन् ।&#x9;024a&lt;br&gt;&#xA;के यूयमभिसम्प्राप्ता भक्ष्यभूता ममान्तिकम् ।&#x9;024c&lt;br&gt;&#xA;युधि निर्जित्य वः सर्वान्भक्षयिष्ये गतज्वरः ॥&#x9;024e&lt;br&gt;&#xA;विदुर उवाच &#x9;025&lt;br&gt;&#xA;युधिष्ठिरस्तु तच्छ्रुत्वा वचस्तस्य दुरात्मनः ।&#x9;025a&lt;br&gt;&#xA;आचचक्षे ततः सर्वं गोत्रनामादि भारत ॥&#x9;025c&lt;br&gt;&#xA;पाण्डवो धर्मराजोऽहं यदि ते श्रोत्रमागतः ।&#x9;026a&lt;br&gt;&#xA;सहितो भ्रातृभिः सर्वैर्भीमसेनार्जुनादिभिः ॥&#x9;026c&lt;br&gt;&#xA;हृतराज्यो वने वासं वस्तुं कृतमतिस्ततः ।&#x9;027a&lt;br&gt;&#xA;वनमभ्यागतो घोरमिदं तव परिग्रहम् ॥&#x9;027c&lt;br&gt;&#xA;&#39;विस्मयं परमं गत्वा राक्षसो घोरदर्शनः ।&#x9;028a&lt;br&gt;&#xA;&#39;किर्मीरस्त्वब्रवीदेनं दिष्ट्या देवैरिदं मम ।&#x9;028c&lt;br&gt;&#xA;उपपादितमद्येह चिरकालान्मनोरथम् ॥&#x9;028e&lt;br&gt;&#xA;भीमसेनवधार्थं हि नित्यमभ्युद्यतायुधः ।&#x9;029a&lt;br&gt;&#xA;चरामि पृथिवीं कृत्स्नां नैनं चासादयाम्यहम् ॥&#x9;029c&lt;br&gt;&#xA;सोयमासादितो दिष्ट्या भ्रातृहा काङ्क्षितश्चिरम् ।&#x9;030a&lt;br&gt;&#xA;अनेन हि मम भ्राता बको विनिहतः प्रियः ॥&#x9;030c&lt;br&gt;&#xA;वैत्रकीयवने राजन्ब्राह्मणच्छद्मरूपिणा ।&#x9;031a&lt;br&gt;&#xA;विद्याबलमुपाश्रित्य न ह्यस्त्यस्यौरसं बलम् ॥&#x9;031c&lt;br&gt;&#xA;हिडिम्बश्च सखा मह्यं दयितो वनगोचरः ।&#x9;032a&lt;br&gt;&#xA;हतो दुरात्मनाऽनेन स्वसा चास्य हृता पुरा ॥&#x9;032c&lt;br&gt;&#xA;सोयमभ्यागतो मूढो ममेदं गहनं वनम् ।&#x9;033a&lt;br&gt;&#xA;प्रचारसमयेऽस्माकमर्द्धरात्रे स्थिते समे ॥&#x9;033c&lt;br&gt;&#xA;अद्यास्य यातयिष्यामि तद्वैरं चिरसम्भृतम् ।&#x9;034a&lt;br&gt;&#xA;तर्पयिष्यामि च बकं रुधिरेणास्य भूरिणा ॥&#x9;034c&lt;br&gt;&#xA;अद्याहमनृणो भूत्वा भ्रातुः सख्युस्तथैव च ।&#x9;035a&lt;br&gt;&#xA;शान्तिं लब्धास्मि परमां हत्वा राक्षसकण्टकम् ॥&#x9;035c&lt;br&gt;&#xA;यदि तेन पुरा मुक्तो भीमसेनो बकेन वै ।&#x9;036a&lt;br&gt;&#xA;अद्यैनं भक्षयिष्यामि पश्यतस्ते युधिष्ठिर ॥&#x9;036c&lt;br&gt;&#xA;एनं हि विपुलप्राणमद्य हत्वा वृकोदरम् ।&#x9;037a&lt;br&gt;&#xA;सम्भक्ष्य जरयिष्यामि यथाऽगस्त्यो महासुरम् ॥&#x9;037c&lt;br&gt;&#xA;एवमुक्तस्तु धर्मात्मा सत्यसन्धो युधिष्ठिरः ।&#x9;038a&lt;br&gt;&#xA;नैतदस्तीति सक्रोधो भर्त्सयामास राक्षसम् ॥&#x9;038c&lt;br&gt;&#xA;ततो भीमो महाबाहुरारुज्य तरसा द्रुमम् ।&#x9;039a&lt;br&gt;&#xA;दशव्याममथोद्विद्धं निष्पत्रमकरोत्तदा ॥&#x9;039c&lt;br&gt;&#xA;चकार सज्यं गाण्डीवं वज्रनिष्पेषगौरवम् ।&#x9;040a&lt;br&gt;&#xA;निमेषान्तरमात्रेण तथैव विजयोऽर्जुनः ॥&#x9;040c&lt;br&gt;&#xA;निवार्य भीमो जिष्णुं तं तद्रक्षो मेघनिःस्वनम् ।&#x9;041a&lt;br&gt;&#xA;अभिद्रुत्याब्रवीद्वाक्यं तिष्ठतिष्ठेति भारत ॥&#x9;041c&lt;br&gt;&#xA;इत्युक्त्वैनमतिक्रुद्धः कक्ष्यामुत्पीड्य पाण्डवः ।&#x9;042a&lt;br&gt;&#xA;निष्पिष्य पाणिना पाणिं सन्दष्टौष्ठपुटो बली ।&#x9;042c&lt;br&gt;&#xA;तमभ्यधावद्वेगेन भीमो वृक्षायुधस्तदा ॥&#x9;042e&lt;br&gt;&#xA;यमदण्डप्रतीकाशं ततस्तं तस्य मूर्धनि ।&#x9;043a&lt;br&gt;&#xA;पातयामास वेगेन कुलिशं मघवानिव ॥&#x9;043c&lt;br&gt;&#xA;असम्भ्रान्तं तु तद्रक्षः समरे प्रत्यदृश्यत ।&#x9;044a&lt;br&gt;&#xA;चिक्षेप चोल्मुकं दीप्तमशनिं ज्वलितामिव ॥&#x9;044c&lt;br&gt;&#xA;तदुदस्तमलातं तु भीमः प्रहरतां वरः ।&#x9;045a&lt;br&gt;&#xA;पदा सव्येन चिक्षेप तद्रक्षः पुनराव्रजत् ॥&#x9;045c&lt;br&gt;&#xA;किर्मीरश्चापि सहसा वृक्षमुत्पाट्य पाण्डवम् ।&#x9;046a&lt;br&gt;&#xA;दण्डपाणिरिव क्रुद्धः समरे प्रत्यधावत ॥&#x9;046c&lt;br&gt;&#xA;तद्वृक्षयुद्धमभवन्महीरुहविनाशनम् ।&#x9;047a&lt;br&gt;&#xA;वालिसुग्रीवयोर्भ्रात्रोर्यथा स्त्रीकाङ्क्षिणोः पुरा ॥&#x9;047c&lt;br&gt;&#xA;शीर्षयोः पतिता वृक्षा बिभिदुर्नैकधा तयोः ।&#x9;048a&lt;br&gt;&#xA;यथैवोत्पलपत्राणि मत्तयोर्द्विपयोस्तथा ॥&#x9;048c&lt;br&gt;&#xA;मूर्ध्नि जर्झरभूतास्तु बहवस्तत्र पादपाः ।&#x9;049a&lt;br&gt;&#xA;चीराणीव व्युदस्तानि रेजुस्तत्र महावने ॥&#x9;049c&lt;br&gt;&#xA;तद्वृक्षयुद्धमभवन्मुहूर्तं भरतर्षभ ।&#x9;050a&lt;br&gt;&#xA;राक्षसानां च मुख्यस्य नराणामुत्तमस्य च ॥&#x9;050c&lt;br&gt;&#xA;ततः शिलां समुत्क्षिप्य भीमस्य युधि तिष्ठतः ।&#x9;051a&lt;br&gt;&#xA;प्राहिणोद्राक्षसः क्रुद्धो भीमसेनश्चचाल ह ॥&#x9;051c&lt;br&gt;&#xA;तं शिलाताडनजडं पर्यधावत राक्षसः ।&#x9;052a&lt;br&gt;&#xA;बाहुविक्षिप्तकिरणः स्वर्भानुरिव भास्करम् ॥&#x9;052c&lt;br&gt;&#xA;तावन्योन्यं समाश्लिश्य प्रकर्षन्तौ परस्परम् ।&#x9;053a&lt;br&gt;&#xA;उभावपि चकाशेते प्रवृद्धौ वृषभाविव ॥&#x9;053c&lt;br&gt;&#xA;तयोरासीत्सुतुमुलः सम्प्रहारः सुदारुणः ।&#x9;054a&lt;br&gt;&#xA;नखदंष्ट्रायुधवतोर्व्याघ्रयोरिव दृप्तयोः ॥&#x9;054c&lt;br&gt;&#xA;दुर्योधननिकाराच्च बाहुवीर्याच्च दर्पितः ।&#x9;055a&lt;br&gt;&#xA;कृष्णानयनदृष्टश्च व्यवर्धत वृकोदरः ॥&#x9;055c&lt;br&gt;&#xA;अभिहत्याथ बाहुभ्यां प्रत्यगृह्णादमर्षितः ।&#x9;056a&lt;br&gt;&#xA;मातङ्गमिव मातङ्गः प्रभिन्नकरटामुखम् ॥&#x9;056c&lt;br&gt;&#xA;स चाप्येनं ततो रक्षः प्रतिजग्राह वीर्यवान् ।&#x9;057a&lt;br&gt;&#xA;तमाक्षिपद्भीमसेनो बलेन बलिनां वरः ॥&#x9;057c&lt;br&gt;&#xA;तयोर्भुजविनिष्पेषादुभयोर्बलिनोस्तदा ।&#x9;058a&lt;br&gt;&#xA;शब्दः समभवद्घोरो वेणुस्फोटसमो युधि ॥&#x9;058c&lt;br&gt;&#xA;अथैनमाक्षिप्य बलाद्गृह्य मध्ये वृकोदरः ।&#x9;059a&lt;br&gt;&#xA;धूनयामास वेगेन वायुश्चण्ड इव द्रुमम् ॥&#x9;059c&lt;br&gt;&#xA;स भीमेन परामृष्टो दुर्बलो बलिनां रणे ।&#x9;060a&lt;br&gt;&#xA;व्यस्पन्दत यथाप्राणं विचकर्ष च पाण्डवम् ॥&#x9;060c&lt;br&gt;&#xA;तत एनं परिश्रान्तमुपलक्ष्य वृकोदरः ।&#x9;061a&lt;br&gt;&#xA;योक्त्रयामास बाहुभ्यां पशुं रशनया यथा ॥&#x9;061c&lt;br&gt;&#xA;विनदन्तं महानादं भिन्नभेरीस्वनं बली ।&#x9;062a&lt;br&gt;&#xA;भ्रामयामास सुचिरं विस्फुरन्तमचेतसम् ॥&#x9;062c&lt;br&gt;&#xA;तं विषीदन्तमाज्ञाय राक्षसं पाण्डुनन्दनः ।&#x9;063a&lt;br&gt;&#xA;प्रगृह्य तरसा दोर्भ्यां पशुमारममारयत् ।&#x9;063c&lt;br&gt;&#xA;आक्रम्य च कटीदेशे जानुना राक्षसाधमम् ।&#x9;064a&lt;br&gt;&#xA;पीडयामास पाणिभ्यां तस्य कण्ठं वृकोदरः ॥&#x9;064c&lt;br&gt;&#xA;अथ जर्जरसर्वाङ्गं व्यावृत्तनयनोल्बणम् ।&#x9;065a&lt;br&gt;&#xA;भूतले भ्रामयामास वाक्यं चेदमुवाच ह ॥&#x9;065c&lt;br&gt;&#xA;हिडिम्बबकयोः पाप न त्वमश्रुप्रमार्जनम् ।&#x9;066a&lt;br&gt;&#xA;करिष्यसि गतश्चापि यमस्य सदनं प्रति ॥&#x9;066c&lt;br&gt;&#xA;इत्येवमुक्त्वा पुरुषप्रवीरस्तं राक्षसं क्रोधपरीतचेताः ।&#x9;067a&lt;br&gt;&#xA;विस्रस्तवस्त्राभरणं स्फुरन्तमुद्धान्तचित्तं व्यसुमुत्ससर्ज ॥&#x9;067c&lt;br&gt;&#xA;तस्मिन्हते तोयदतुल्यरूपे कृष्णां पुरस्कृत्य नरेन्द्रपुत्राः ।&#x9;068a&lt;br&gt;&#xA;भीमं प्रशस्याथ गुणैरनेकैर्हृष्टास्ततो द्वैतवनाय जग्मुः ॥&#x9;068c&lt;br&gt;&#xA;विदुर उवाच &#x9;069&lt;br&gt;&#xA;एवं विनिहतः सङ्ख्ये किर्मीरो मनुजाधिप ।&#x9;069a&lt;br&gt;&#xA;भीमेन वचनात्तस्य धर्मराजस्य कौरव ॥&#x9;069c&lt;br&gt;&#xA;ततो निष्कण्टकं कृत्वा वनं तदपराजितः ।&#x9;070a&lt;br&gt;&#xA;द्रौपद्या सह धर्मज्ञो वसतिं तामुवास ह ॥&#x9;070c&lt;br&gt;&#xA;समाश्वास्य च ते सर्वे द्रौपदीं भरतर्षभाः ।&#x9;071a&lt;br&gt;&#xA;प्रहृष्टमनसः प्रीत्या प्रशशंसुर्वृकोदरम् ॥&#x9;071c&lt;br&gt;&#xA;भीमबाहुबलोत्पिष्टे विनष्टे राक्षसे ततः ।&#x9;072a&lt;br&gt;&#xA;विविशुस्ते वनं वीराः क्षेमं निहतकण्टकम् ॥&#x9;072c&lt;br&gt;&#xA;स मया गच्छता मार्गे विनिकीर्णो भयावहः ।&#x9;073a&lt;br&gt;&#xA;वने महति दुष्टात्मा दृष्टो भीमबलाद्धतः ॥&#x9;073c&lt;br&gt;&#xA;तत्राश्रौषमहं चैतत्कर्म भीमस्य भारत ।&#x9;074a&lt;br&gt;&#xA;ब्राह्मणानां कथयतां ये तत्रासन्समागताः ॥&#x9;074c&lt;br&gt;&#xA;वैशम्पायन उवाच &#x9;075&lt;br&gt;&#xA;एवं विनिहतं सङ्ख्ये किर्मीरं रक्षसां वरम् ।&#x9;075a&lt;br&gt;&#xA;श्रुत्वा ध्यानपरो राजा निशश्वासार्तवत्तदा ॥&#x9;075c&lt;/p&gt;</description>
    </item>
  </channel>
</rss>
