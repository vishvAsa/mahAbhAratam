<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ वन-पर्व on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/</link>
    <description>Recent content in &#43;०३ वन-पर्व on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/index.xml" rel="self" type="application/rss+xml" />
    <item>
      <title>स्कन्दचरितम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/229/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/03_vana-parva/229/</guid>
      <description>&lt;p&gt;अध्यायः 229&lt;/p&gt;&#xA;&lt;p&gt;मार्कण्डेयेन युधिष्ठिरम् प्रति स्कन्दचरित्रप्रतिपादनम् ॥ 1 ॥ इन्द्रेण स्कन्दस्य देवसैनापत्येऽभिषेचनम् ॥ 2 ॥ स्कन्देनेन्द्रप्रार्थनया देवसेनाया उद्वहनम् ॥ 3 ॥&lt;/p&gt;&#xA;&lt;p&gt;मार्कण्डेय उवाच &#x9;KK03-11-229-001&lt;br&gt;&#xA;ततः प्रकल्प्य पुत्रत्वे स्कन्दं मातृगणोऽगमत् ।&#x9;KK03-11-229-001a&lt;br&gt;&#xA;काकी च हलिमा चैव माता चाथ हली तथा ।&#x9;KK03-11-229-001c&lt;br&gt;&#xA;आर्या बाला च धात्री च सप्तैता शिशुमातरः ॥&#x9;KK03-11-229-001e&lt;br&gt;&#xA;एतासां वीर्यसम्पन्नः शिशुर्नामातिदारुणः ।&#x9;KK03-11-229-002a&lt;br&gt;&#xA;स्कन्दप्रसादजः पुत्रो लोहिताक्षो भयङ्करः ॥&#x9;KK03-11-229-002c&lt;br&gt;&#xA;एष वीरोऽष्टमः प्रोक्तः स्कन्दो मातृगणोद्भवः ।&#x9;KK03-11-229-003a&lt;br&gt;&#xA;छागवक्त्रेण सहितो नवमः परिकीर्त्यते ॥&#x9;KK03-11-229-003c&lt;br&gt;&#xA;षष्ठं छागमयं वक्त्रं स्कन्दस्यैवेति विद्धि तम् ।&#x9;KK03-11-229-004a&lt;br&gt;&#xA;षट्शिरोभ्यन्तरं राजन्नित्यं मातृगणार्चितम् ॥&#x9;KK03-11-229-004c&lt;br&gt;&#xA;षण्णां तु प्रवरं तस्य शीर्षाणामिह शब्द्यते ।&#x9;KK03-11-229-005a&lt;br&gt;&#xA;शक्तिं येनासृजद्दिव्यां भद्रशाख इति स्म ह ॥&#x9;KK03-11-229-005c&lt;br&gt;&#xA;इत्येतद्द्विविधाकारं वृत्तं शुक्लस्य पञ्चमीम् ।&#x9;KK03-11-229-006a&lt;br&gt;&#xA;तत्र युद्धं महाघोरं वृत्तं षष्ठ्यां जनाधिप ॥&#x9;KK03-11-229-006c&lt;br&gt;&#xA;उपविष्टं तु तं स्कन्दमामुक्तकवचस्रजम् ।&#x9;KK03-11-229-007a&lt;br&gt;&#xA;हिरण्यचूडमुकुटं हिरण्याक्षं महाप्रभम् ॥&#x9;KK03-11-229-007c&lt;br&gt;&#xA;लोहिताम्बरसंवीतं तीक्ष्णदंष्ट्रं मनोरमम् ।&#x9;KK03-11-229-008a&lt;br&gt;&#xA;सर्वलक्षणसम्पन्नं त्रैलोक्यस्यापि सुप्रियम् ॥&#x9;KK03-11-229-008c&lt;br&gt;&#xA;ततस्तं वरदं शूरं युवानं मृष्टकुण्डलम् ।&#x9;KK03-11-229-009a&lt;br&gt;&#xA;अभजत्पद्मरूपा श्रीः स्वयमेव शरीरिणी ॥&#x9;KK03-11-229-009c&lt;br&gt;&#xA;श्रिया जुष्टः पृथुयशाः स कुमारो वरस्तदा ।&#x9;KK03-11-229-010a&lt;br&gt;&#xA;निषण्णो दृश्यते भूतैः पौर्णमास्यां यथा शशी ॥&#x9;KK03-11-229-010c&lt;br&gt;&#xA;अपूजयन्महात्मानो ब्राह्मणास्तं महाबलम् ॥&#x9;KK03-11-229-011ac&lt;br&gt;&#xA;इदमाहुस्तदा चैव स्कन्दं तत्र महर्षयः ॥&#x9;KK03-11-229-012ac&lt;br&gt;&#xA;हिरण्यवर्ण भद्रं ते लोकानां शङ्करो भव ।&#x9;KK03-11-229-013a&lt;br&gt;&#xA;त्वया षड्रात्रजातेन सर्वे लोका वशीकृताः ॥&#x9;KK03-11-229-013c&lt;br&gt;&#xA;अभयं च पुनर्दत्तं त्वयैवैषां सुरोत्तम ।&#x9;KK03-11-229-014a&lt;br&gt;&#xA;तस्मादिन्द्रो भवानस्तु त्रैलोक्यस्याभयङ्करः ॥&#x9;KK03-11-229-014c&lt;br&gt;&#xA;स्कन्द उवाच &#x9;KK03-11-229-015&lt;br&gt;&#xA;किमिन्द्रः सर्वलोकानां करोतीह तपोधनाः ।&#x9;KK03-11-229-015a&lt;br&gt;&#xA;कथं देवगणांश्चैव पाति नित्यं सुरेश्वरः ॥&#x9;KK03-11-229-015c&lt;br&gt;&#xA;ऋषय ऊचुः &#x9;KK03-11-229-016&lt;br&gt;&#xA;इन्द्रो दधाति भूतानां बलं तेजः प्रजाः सुखम् ।&#x9;KK03-11-229-016a&lt;br&gt;&#xA;तुष्टः प्रयच्छति तथा सर्वान्कामान्सुरेश्वरः ॥&#x9;KK03-11-229-016c&lt;br&gt;&#xA;दुर्वृत्तानां संहरति व्रतस्थानां प्रयच्छति ।&#x9;KK03-11-229-017a&lt;br&gt;&#xA;अनुशास्ति च भूतानि कार्येषु बलसूदनः ॥&#x9;KK03-11-229-017c&lt;br&gt;&#xA;असूर्ये च भवेत्सूर्यस्तथाऽचन्द्रे च चन्द्रमाः ।&#x9;KK03-11-229-018a&lt;br&gt;&#xA;भवत्यग्निश्च वायुश्च पृथिव्यापश्च खं तथा ॥&#x9;KK03-11-229-018c&lt;br&gt;&#xA;एतदिन्द्रेण कर्तव्यमिन्द्रे हि विपुलं बलम् ।&#x9;KK03-11-229-019a&lt;br&gt;&#xA;त्वं च वीर बली श्रेष्ठस्तस्मादिन्द्रो भवस्व नः ॥&#x9;KK03-11-229-019c&lt;br&gt;&#xA;शक्र उवाच &#x9;KK03-11-229-020&lt;br&gt;&#xA;भवस्वेन्द्रो महाबाहो सर्वेषां नः सुखावहः ।&#x9;KK03-11-229-020a&lt;br&gt;&#xA;अभिषिच्यस्व चैवाद्य प्राप्तरूपोऽसि सत्तम ॥&#x9;KK03-11-229-020c&lt;br&gt;&#xA;स्कन्द उवाच &#x9;KK03-11-229-021&lt;br&gt;&#xA;शाधि त्वमेव त्रैलोक्यमव्यग्रो विजये रतः ।&#x9;KK03-11-229-021a&lt;br&gt;&#xA;अहं ते किङ्करः शक्र न ममेन्द्रत्वमीप्सितम् ॥&#x9;KK03-11-229-021c&lt;br&gt;&#xA;शक्र उवाच &#x9;KK03-11-229-022&lt;br&gt;&#xA;बलं तवाद्भुतं वीर त्वं देवानामरीञ्जहि ।&#x9;KK03-11-229-022a&lt;br&gt;&#xA;अवज्ञास्यन्ति मां लोका वीर्यण तव विस्मिताः ॥&#x9;KK03-11-229-022c&lt;br&gt;&#xA;इन्द्रत्वे तु स्थितं वीर बलहीनं पराजितम् ।&#x9;KK03-11-229-023a&lt;br&gt;&#xA;&#39;त्वत्तेजसाऽवमंस्यन्ति लोका मां सुरसत्तम&#39; ॥&#x9;KK03-11-229-023c&lt;br&gt;&#xA;आवयोश्च मिथो भेदे प्रयतिष्यन्त्यतन्द्रिताः ।&#x9;KK03-11-229-024a&lt;br&gt;&#xA;भेदिते च त्वयि विभो लोको द्वैधमुपेष्यति ॥&#x9;KK03-11-229-024c&lt;br&gt;&#xA;द्विधाभूतेषु लोकेषु निश्चितेष्वावयोस्तथा ।&#x9;KK03-11-229-025a&lt;br&gt;&#xA;विग्रहः सम्प्रवर्तेत भूतभेदान्महाबल ॥&#x9;KK03-11-229-025c&lt;br&gt;&#xA;तत्र त्वं मां रणे तात यथाश्रद्धं विजेष्यसि ।&#x9;KK03-11-229-026a&lt;br&gt;&#xA;तस्मादिन्द्रो भवानेव भविता मा विचारय ॥&#x9;KK03-11-229-026c&lt;br&gt;&#xA;स्कन्द उवाच &#x9;KK03-11-229-027&lt;br&gt;&#xA;त्वमेव राजा भद्रं ते त्रैलोक्यस्य ममैव च ।&#x9;KK03-11-229-027a&lt;br&gt;&#xA;करोमि किं च ते शक्र शासनात्तद्ब्रवीहि मे ॥&#x9;KK03-11-229-027c&lt;br&gt;&#xA;इन्द्र उवाच &#x9;KK03-11-229-028&lt;br&gt;&#xA;अहमिन्द्रो भविष्यामि तव वाक्यान्महाबल ।&#x9;KK03-11-229-028a&lt;br&gt;&#xA;यदि सत्यमिदं वाक्यं निश्चयाद्भाषितं त्वया ॥&#x9;KK03-11-229-028c&lt;br&gt;&#xA;यदि वा शासनं स्कन्द कर्तुमिच्छसि मे शृणु ।&#x9;KK03-11-229-029a&lt;br&gt;&#xA;अभिषिच्यस्व देवानां सैनापत्ये महाबल ॥&#x9;KK03-11-229-029c&lt;br&gt;&#xA;स्कन्द उवाच &#x9;KK03-11-229-030&lt;br&gt;&#xA;दानवानां विनाशाय देवानामर्थसिद्धये ।&#x9;KK03-11-229-030a&lt;br&gt;&#xA;गोब्राह्मणहितार्थाय सैनापत्येऽभिषिञ्च माम् ॥&#x9;KK03-11-229-030c&lt;br&gt;&#xA;मार्कण्डेय उवाच &#x9;KK03-11-229-031&lt;br&gt;&#xA;सोऽभिषिक्तो मघवता सर्वैर्देवगणैः सह ।&#x9;KK03-11-229-031a&lt;br&gt;&#xA;अतीव शुशुभे तत्र पूज्यमानो महर्षिभिः ॥&#x9;KK03-11-229-031c&lt;br&gt;&#xA;तत्र तत्काञ्चनं छत्रं ध्रियमाणं व्यरोचत ।&#x9;KK03-11-229-032a&lt;br&gt;&#xA;तथैव सुसमिद्धस्य पावकस्यात्ममण्डलम् ॥&#x9;KK03-11-229-032c&lt;br&gt;&#xA;विश्वकर्मकृता चास्य दिव्या माला हिरण्मयी ।&#x9;KK03-11-229-033a&lt;br&gt;&#xA;आबद्धा त्रिपुरघ्नेन स्वयमेव यशस्विना ॥&#x9;KK03-11-229-033c&lt;br&gt;&#xA;आगम्य मनुजव्याघ्र सह देव्या परन्तप ।&#x9;KK03-11-229-034a&lt;br&gt;&#xA;अर्चयामास सुप्रीतो भगवान्गोवृषध्वजः ॥&#x9;KK03-11-229-034c&lt;br&gt;&#xA;रुद्रमग्निं द्विजाः प्राहू रुद्रसूनुस्ततस्तु सः ।&#x9;KK03-11-229-035a&lt;br&gt;&#xA;&#39;कीर्त्यते सुमहातेजाः कुमारोऽद्भुतदर्शनः&#39; ॥&#x9;KK03-11-229-035c&lt;br&gt;&#xA;रुद्रेण शुक्रमुत्सृष्टं तच्छ्वेतः पर्वतोऽभवत् ।&#x9;KK03-11-229-036a&lt;br&gt;&#xA;पावकस्येन्द्रियं श्वेते कृत्तिकाभिः कृतं नगे ॥&#x9;KK03-11-229-036c&lt;br&gt;&#xA;पूज्यमानं तु रुद्रेण दृष्ट्वा सर्वे दिवौकसः ।&#x9;KK03-11-229-037a&lt;br&gt;&#xA;रुद्रसूनुं ततः प्राहुर्गुहं गुणवतांवरम् ॥&#x9;KK03-11-229-037c&lt;br&gt;&#xA;अनुप्रविश्य रुद्रेण वह्निं जातो ह्ययं शिशुः ।&#x9;KK03-11-229-038a&lt;br&gt;&#xA;तत्र जातस्ततः स्कन्दो रुद्रसूनुस्ततोऽभवत् ॥&#x9;KK03-11-229-038c&lt;br&gt;&#xA;रुद्रस्य वह्नेः स्वाहायाः षण्णां स्त्रीणां च तेजसा ।&#x9;KK03-11-229-039a&lt;br&gt;&#xA;जातः स्कन्दः सुरश्रेष्ठो रुद्रसूनुस्ततोऽभवत् ॥&#x9;KK03-11-229-039c&lt;br&gt;&#xA;अरजे वाससी रक्ते वसानः पावकात्मजः ।&#x9;KK03-11-229-040a&lt;br&gt;&#xA;भाति दीप्तवपुः श्रीमान्रक्ताभ्राभ्यामिवांशुमान् ॥&#x9;KK03-11-229-040c&lt;br&gt;&#xA;कुक्कुटश्चाग्निना दत्तस्तस्य केतुरलङ्कृतः ।&#x9;KK03-11-229-041a&lt;br&gt;&#xA;रथे समुच्छ्रितो भाति कालाग्निरिव लोहितः ॥&#x9;KK03-11-229-041c&lt;br&gt;&#xA;या चेष्टा सर्वभूतानां प्रभा शक्तिर्बलं तथा ।&#x9;KK03-11-229-042a&lt;br&gt;&#xA;अग्रतस्तस्य सा शक्तिर्देवानां जयवर्धनी ॥&#x9;KK03-11-229-042c&lt;br&gt;&#xA;विवेश कवचं चास्य शरीरं सहजं तथा ।&#x9;KK03-11-229-043a&lt;br&gt;&#xA;युध्यमानस्य देवस्य प्रादुर्भवति तत्सदा ॥&#x9;KK03-11-229-043c&lt;br&gt;&#xA;शक्तिर्धर्मो बलं तेजः कान्तत्वं सत्यमुन्नतिः ।&#x9;KK03-11-229-044a&lt;br&gt;&#xA;ब्रह्मण्यत्वमसम्मोहो भक्तानां परिरक्षणम् ॥&#x9;KK03-11-229-044c&lt;br&gt;&#xA;निकृन्तनं च शत्रूणां लोकानां चाभिरक्षणम् ।&#x9;KK03-11-229-045a&lt;br&gt;&#xA;स्कन्देन सह जातानि सर्वाण्येव जनाधिप ॥&#x9;KK03-11-229-045c&lt;br&gt;&#xA;एवं देवगणैः सर्वैः सोऽभिषिक्तः स्वलङ्कृतः ।&#x9;KK03-11-229-046a&lt;br&gt;&#xA;बभौ प्रतीतः सुमनाः परिपूर्णेन्दुदर्शनः ॥&#x9;KK03-11-229-046c&lt;br&gt;&#xA;इष्टैः स्वाध्यायघोषैश्च देवतूर्यवरैरपि ।&#x9;KK03-11-229-047a&lt;br&gt;&#xA;देवगन्धर्वगीतैश्च सर्वैरप्सरसां गणैः ॥&#x9;KK03-11-229-047c&lt;br&gt;&#xA;एतैश्चान्यैश्च बहुभिस्तुष्टैर्हृष्टैः स्वलङ्कृतः ।&#x9;KK03-11-229-048a&lt;br&gt;&#xA;[सुसंवृतः पिशाचानां गणैर्देवगणैस्तथा ।]&#x9;KK03-11-229-048c&lt;br&gt;&#xA;क्रीडन्भाति तदा देवैरभिषिक्तश्च पावकिः ॥&#x9;KK03-11-229-048e&lt;br&gt;&#xA;अभिषिक्तं महासेनमपश्यन्त दिवौकसः ।&#x9;KK03-11-229-049a&lt;br&gt;&#xA;विनिहत्य तमः सूर्यं यथैवाभ्युदितं तथा ॥&#x9;KK03-11-229-049c&lt;br&gt;&#xA;अथैनमभ्ययुः सर्वा देवसेनाः सहस्रशः ।&#x9;KK03-11-229-050a&lt;br&gt;&#xA;अस्माकं त्वं पतिरिति ब्रुवाणाः सर्वतो दिशः ॥&#x9;KK03-11-229-050c&lt;br&gt;&#xA;ताः समासाद्य भगवान्सर्वभूतगणैर्वृतः ।&#x9;KK03-11-229-051a&lt;br&gt;&#xA;अर्चितस्तु स्तुतश्चैव सान्त्वयामास ता अपि ॥&#x9;KK03-11-229-051c&lt;br&gt;&#xA;शतक्रतुश्चाभिषिच्य स्कन्दं सेनापतिं तदा ।&#x9;KK03-11-229-052a&lt;br&gt;&#xA;सस्मार तां देवसेनां या सा तेन विमोक्षिता ॥&#x9;KK03-11-229-052c&lt;br&gt;&#xA;अयं तस्याः पतिर्नूनं विहितो ब्रह्मणा स्वयम् ।&#x9;KK03-11-229-053a&lt;br&gt;&#xA;सञ्चिन्त्य त्वानयामास देवसेनां ह्यलङ्कृताम् ॥&#x9;KK03-11-229-053c&lt;br&gt;&#xA;स्कन्दं प्रोवाच बलभिदियं कन्या सुरोत्तम ।&#x9;KK03-11-229-054a&lt;br&gt;&#xA;अजाते त्वयि निर्दिष्टा तव पत्नी स्वयम्भुवा ॥&#x9;KK03-11-229-054c&lt;br&gt;&#xA;तस्मात्त्वमस्या विधिवत्पाणिं मन्त्रपुरस्कृतम् ।&#x9;KK03-11-229-055a&lt;br&gt;&#xA;गृहाण दक्षिणं देव्याः पाणिना पद्मवर्चसा ॥&#x9;KK03-11-229-055c&lt;br&gt;&#xA;एवमुक्तः स जग्राह तस्याः पाणिं यथाविधि ।&#x9;KK03-11-229-056a&lt;br&gt;&#xA;बृहस्पतिर्मन्त्रविद्धि जजाप च जुहाव च ॥&#x9;KK03-11-229-056c&lt;br&gt;&#xA;एवं स्कन्दस्य महिषीं देवसेनां विदुर्जनाः ।&#x9;KK03-11-229-057a&lt;br&gt;&#xA;षष्ठीं यां ब्राह्मणाः प्राहुर्लक्ष्मीमासां सुखप्रदाम् ॥&#x9;KK03-11-229-057c&lt;br&gt;&#xA;सिनीबालीं कुहूं चैव सद्वृत्तिमपराजिताम् ।&#x9;KK03-11-229-058a&lt;br&gt;&#xA;&#39;इत्येवमादिभिर्देवी नामभिः परिकीर्त्यते&#39; ॥&#x9;KK03-11-229-058c&lt;br&gt;&#xA;यदा स्कन्दः पतिर्लब्धः शाश्वतो देवसेनया ।&#x9;KK03-11-229-059a&lt;br&gt;&#xA;तदा तमाश्रयल्लक्ष्मीः स्वयं देवी शरीरिणी ॥&#x9;KK03-11-229-059c&lt;br&gt;&#xA;श्रीजुष्टः पञ्चमीस्कन्दस्तस्माच्छ्रीः पञ्चमी स्मृता ।&#x9;KK03-11-229-060a&lt;br&gt;&#xA;षष्ठ्यां कृतार्थोऽभूद्यस्मात्तस्मात्षष्ठी महातिथिः ॥&#x9;KK03-11-229-060c&lt;/p&gt;</description>
    </item>
  </channel>
</rss>
