<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ कद्रू-पण-बन्धः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/</link>
    <description>Recent content in &#43;०२ कद्रू-पण-बन्धः on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/index.xml" rel="self" type="application/rss+xml" />
    <item>
      <title>०१६ काश्यपोद्भवः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/016_kAshyapodbhavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/016_kAshyapodbhavaH/</guid>
      <description>&lt;p&gt;अध्यायः 016&#xA;आस्तीकाख्यानविस्तरः॥1॥ कद्रूविनतयोः कश्यपाद्वरलाभः॥2॥ कद्र्वाः सर्पोत्पत्तिर्विनताया अरुणोत्पत्तिश्च॥3॥&#xA;शौनक उवाच।&#xA;सौते त्वं कथयस्वेमां विस्तरेण कथां पुनः।&#x9;001a&lt;br&gt;&#xA;आस्तीकस्य कवेःसाधोः शुश्रूषा परमा हि नः॥&#x9;001b&lt;br&gt;&#xA;मधुरं कथ्यते सौम्य श्लक्ष्णाक्षरपदं त्वया।&#x9;002a&lt;br&gt;&#xA;प्रीयामहे भृशं तात पितेवेदं प्रभाषसे॥&#x9;002b&lt;br&gt;&#xA;अस्मच्छुश्रूषणे नित्यं पिता हि निरतस्तव।&#x9;003a&lt;br&gt;&#xA;आचष्टैतद्यथाऽऽख्यानं पिता ते त्वं तथा वद॥&#x9;003b&lt;br&gt;&#xA;सौतिरुवाच।&#x9;004&lt;br&gt;&#xA;आयुष्मन्निदमाख्यानमास्तीकं कथयामि ते।&#x9;004a&lt;br&gt;&#xA;यथाश्रुतं कथयतः सकाशाद्वै पितुर्मया॥&#x9;004b&lt;br&gt;&#xA;पुरा देवयुगे ब्रह्मन्प्रजापतिसुते शुभे।&#x9;005a&lt;br&gt;&#xA;आस्तां भगिन्यौ रूपेण समुपेतेऽद्भुतेऽनघ॥&#x9;005b&lt;br&gt;&#xA;ते भार्ये कश्यपस्यास्तां कद्रूश्च विनता च ह।&#x9;006a&lt;br&gt;&#xA;प्रादात्ताभ्यां वरं प्रीतः प्रजापतिसमः पतिः॥&#x9;006b&lt;br&gt;&#xA;कश्यपो धर्मपत्नीभ्यां मुदा परमया युतः।&#x9;007a&lt;br&gt;&#xA;वरातिसर्गं श्रुत्वैवं कश्यपादुत्तमं च ते॥&#x9;007b&lt;br&gt;&#xA;हर्षादप्रतिमां प्रीतिं प्रापतुः स्म वरस्त्रियौ।&#x9;008a&lt;br&gt;&#xA;वव्रे कद्रूः सुतान्नागान्सहस्रं तुल्यवर्चसः॥&#x9;008b&lt;br&gt;&#xA;द्वौ पुत्रौ विनता वव्रे कद्रूपुत्राधिकौ बले।&#x9;009a&lt;br&gt;&#xA;तेजसा वपुषा चैव विक्रमेणाधिकौ च तौ॥&#x9;009b&lt;br&gt;&#xA;तस्यै भर्ता वरं प्रादादीदृशौ ते भविष्यतः।&#x9;010a&lt;br&gt;&#xA;एवमस्त्विति तं चाह कश्यपं विनता तदा॥&#x9;010b&lt;br&gt;&#xA;यथावत्प्रार्थितं लब्ध्वा वरं तुष्टाभवत्तदा।&#x9;011a&lt;br&gt;&#xA;कृतकृत्या तु विनता लब्ध्वा वीर्याधिकौ सुतौ॥&#x9;011b&lt;br&gt;&#xA;कद्रूश्च लब्ध्वा पुत्राणां सहस्रं तुल्यवर्चसाम्।&#x9;012a&lt;br&gt;&#xA;धार्यौ प्रयत्नतो गर्भावित्युक्त्वा स महातपाः॥&#x9;012b&lt;br&gt;&#xA;ते भार्ये वरसंतुष्टे कश्यपो वनमाविशत्।&#x9;013a&lt;br&gt;&#xA;सौतुरिवाच।&#xA;कालेन महता कद्रूरण्डानां दशतीर्दश॥&#x9;013b&lt;br&gt;&#xA;जनयामास विप्रेन्द्र द्वे चाण्डे विनता तदा।&#x9;014a&lt;br&gt;&#xA;तयोरण्डानि निदधुः प्रहृष्टाः परिचारिकाः॥&#x9;014b&lt;br&gt;&#xA;सोपस्वेदेषु भाण्डेषु पञ्चवर्षशतानि च।&#x9;015a&lt;br&gt;&#xA;ततः पञ्चशते काले कद्रूपुत्रा विनिःसृताः॥&#x9;015b&lt;br&gt;&#xA;अण्डाभ्यां विनतायास्तु मिथुनं न व्यदृश्यत।&#x9;016a&lt;br&gt;&#xA;ततः पुत्रार्थिनी देवी व्रीडिता च तपस्विनी॥&#x9;016b&lt;br&gt;&#xA;अण्डं बिभेद विनता तत्र पुत्रमपश्यत।&#x9;017a&lt;br&gt;&#xA;पूर्वार्धकायसंपन्नमितरेणाप्रकाशता॥&#x9;017b&lt;br&gt;&#xA;स पुत्रः क्रोधसंरब्धः शशापैनामिति श्रुतिः।&#x9;018a&lt;br&gt;&#xA;योऽहमेवं कृतो मातस्त्वया लोभपरीतया॥&#x9;018b&lt;br&gt;&#xA;शरीरेणासमग्रेण तस्माद्दासी भविष्यसि।&#x9;019a&lt;br&gt;&#xA;पञ्च वर्षशतान्यस्या यया विस्पर्धसे सह॥&#x9;019b&lt;br&gt;&#xA;एष च त्वां सुतो मातर्दासीत्वान्मोचयिष्यति।&#x9;020a&lt;br&gt;&#xA;यद्येनमपि मातस्त्वं मामिवाण्डविभेदनात्॥&#x9;020b&lt;br&gt;&#xA;न करिष्यस्यनङ्गं वा व्यङ्गं वापि तपस्विनम्।&#x9;021a&lt;br&gt;&#xA;प्रतिपालयितव्यस्ते जन्मकालोऽस्य धीरया॥&#x9;021b&lt;br&gt;&#xA;विशिष्टं बलमीप्सन्त्या पञ्चवर्षशतात्परः।&#x9;022a&lt;br&gt;&#xA;एवं शप्त्वा ततः पुत्रो विनतामन्तरिक्षगः॥&#x9;022b&lt;br&gt;&#xA;अरुणोऽदृश्यत ब्रह्मन्प्रभातसमये तदा।&#x9;023a&lt;br&gt;&#xA;उद्यन्नथ सहस्रांशुर्दृष्ट्वा तमरुणं प्रभुः॥&#x9;023b&lt;br&gt;&#xA;स्वतेजसा प्रज्वलन्तमात्मनः समतेजसम्।&#x9;024a&lt;br&gt;&#xA;सारथ्ये कल्पयामास प्रीयमाणस्तमोनुदः॥&#x9;024b&lt;br&gt;&#xA;सोऽपि तं रथमारुह्य भानोरमिततेजसः।&#x9;025a&lt;br&gt;&#xA;सर्वलोकप्रदीपस्य ह्यमरोऽप्यरुणोऽभवत्॥&#39;&#x9;025b&lt;br&gt;&#xA;गरुडोऽपि यथाकालं जज्ञे पन्नगभोजनः।&#x9;026a&lt;br&gt;&#xA;स जातमात्रो विनतां परित्यज्य खमाविशत्॥&#x9;026b&lt;br&gt;&#xA;आदास्यन्नात्मनो भोज्यमन्नं विहितमस्य यत्।&#x9;027a&lt;br&gt;&#xA;विधात्रा भृगुशार्दूल क्षुधितः पतगेश्वरः॥॥&#x9;027b&lt;br&gt;&#xA;इति श्रीमन्महाभारते आदिपर्वाणि आस्तीकपर्वणि षोडशोऽध्यायः॥16॥&#xA;*1-16-15 सोपस्वेदेषु ऊष्मवत्सु॥ षोडशोऽध्यायः॥16॥&lt;/p&gt;</description>
    </item>
    <item>
      <title>०१७ अमृत-मथन-विचारः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/017_amRta-mathana-vichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/017_amRta-mathana-vichAraH/</guid>
      <description>&lt;p&gt;अध्यायः 017&#xA;अमृतमथनविषये भगवदाज्ञया देवानां विचारः॥1॥&#xA;सौतिरुवाच।&#x9;001&lt;br&gt;&#xA;एतस्मिन्नेव काले तु भगिन्यौ ते तपोधन।&#x9;001a&lt;br&gt;&#xA;अपश्यतां समायान्तमुच्चैः श्रवसमन्तिकात्॥&#x9;001b&lt;br&gt;&#xA;यं तु देवगणाः सर्वे हृष्टरूपमपूजयन्।&#x9;002a&lt;br&gt;&#xA;मथ्यमानेऽमृते जातमश्वरत्नमनुत्तमम्॥&#x9;002b&lt;br&gt;&#xA;अमोघबलमश्वानामुत्तमं जविनां वरम्।&#x9;003a&lt;br&gt;&#xA;श्रीमन्तमजरं दिव्यं सर्वलक्षणपूजितम्॥&#x9;003b&lt;br&gt;&#xA;शौनक उवाच।&#x9;004&lt;br&gt;&#xA;कथं तदमृतं देवैर्मथितं क्व च शंस मे।&#x9;004a&lt;br&gt;&#xA;कारणं चात्र मथने संजातममृतात्परम्॥&#39;&#x9;004b&lt;br&gt;&#xA;यत्र जज्ञे महावीर्यः सोऽश्वराजो महाद्युतिः॥&#x9;004c&lt;br&gt;&#xA;सौतिरुवाच।&#x9;005&lt;br&gt;&#xA;ज्वलन्तमचलं मेरुं तेजोराशिमनुत्तमम्।&#x9;005a&lt;br&gt;&#xA;आक्षिपन्तं प्रभां भानोः स्वशृङ्गैः काञ्चनोज्ज्वलैः॥&#x9;005b&lt;br&gt;&#xA;कनकाभरणं चित्रं देवगन्धर्वसेवितम्।&#x9;006a&lt;br&gt;&#xA;अप्रमेयमनाधृष्यमधर्मबहुलैर्जनैः॥&#x9;006b&lt;br&gt;&#xA;व्यालैरावारितं घोरैर्दिव्यौषधिविदीपितम्।&#x9;007a&lt;br&gt;&#xA;नाकमावृत्य तिष्ठन्तमुच्छ्रयेण महागिरिम्॥&#x9;007b&lt;br&gt;&#xA;अगम्यं मनसाप्यन्यैर्नदीवृक्षसमन्वितम्।&#x9;008a&lt;br&gt;&#xA;नानापतगसङ्घैश्च नादितं सुमनोहरैः॥&#x9;008b&lt;br&gt;&#xA;तस्य शृङ्गमुपारुह्य बहुरत्नाचितं शुभम्।&#x9;009a&lt;br&gt;&#xA;अनन्तकल्पमद्वन्द्वं सुराः सर्वे महौजसः॥&#x9;009b&lt;br&gt;&#xA;ते मन्त्रयितुमारब्धास्तत्रासीना दिवौकसः।&#x9;010a&lt;br&gt;&#xA;अमृताय समागम्य तपोनियमसंयुताः॥&#x9;010b&lt;br&gt;&#xA;तत्र नारायणो देवो ब्रह्माणमिदमब्रवीत्।&#x9;011a&lt;br&gt;&#xA;चिन्तयत्सु सुरेष्वेवं मन्त्रयत्सु च सर्वशः॥&#x9;011b&lt;br&gt;&#xA;देवैरसुरसङ्घैश्च मथ्यतां कलशोदधिः।&#x9;012a&lt;br&gt;&#xA;भविष्यत्यमृतं तत्र मथ्यमाने महोदधौ॥&#x9;012b&lt;br&gt;&#xA;सर्वौषधीः समावाप्य सर्वरत्नानि चैव ह।&#x9;013a&lt;br&gt;&#xA;मन्थध्वमुदधिं देवा वेत्स्यध्वममृतं ततः॥॥&#x9;013b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि सप्तदशोऽध्यायः॥17॥&#xA;*1-17-9 अनन्तकल्पं अनन्तो विष्णुराकाशो वा तत ईषन्न्यूनम्॥1-17-13 वेत्स्यध्वं लप्स्यध्वम्॥ सप्तदशोऽध्यायः॥17॥&lt;/p&gt;</description>
    </item>
    <item>
      <title>०१८ अमृतोद्भवः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/018_amRtodbhavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/018_amRtodbhavaH/</guid>
      <description>&lt;p&gt;अध्यायः 018&#xA;*मोहितैर्दैत्यैर्मोहिन्या अमृतकलशदानम्॥1॥&#xA;सौतिरुवाच।&#x9;001&lt;br&gt;&#xA;ततोऽभ्रशिखराकारैर्गिरिशृङ्गैरलंकृतम्।&#x9;001a&lt;br&gt;&#xA;मन्दरं पर्वतवरं लताजालसमाकुलम्॥&#x9;001b&lt;br&gt;&#xA;नानाविहंगसंघुष्टं नानादंष्ट्रिसमाकुलम्।&#x9;002a&lt;br&gt;&#xA;किंनरैरप्सरोभिश्च देवैरपि च सेवितम्॥&#x9;002b&lt;br&gt;&#xA;एकादश सहस्राणि योजनानां समुच्छ्रितम्।&#x9;003a&lt;br&gt;&#xA;अधोभूमेः सहस्रेषु तावत्स्वेव प्रतिष्ठितम्॥&#x9;003b&lt;br&gt;&#xA;तमुद्धर्तुमशक्ता वै सर्वे देवगणास्तदा।&#x9;004a&lt;br&gt;&#xA;विष्णुमासीनमभ्येत्य ब्रह्माणं चेदमब्रुवन्॥&#x9;004b&lt;br&gt;&#xA;भवन्तावत्र कुरुतां बुद्धिं नैःश्रेयसीं पराम्।&#x9;005a&lt;br&gt;&#xA;मन्दरोद्धरणे यत्नः क्रियतां च हिताय नः॥&#x9;005b&lt;br&gt;&#xA;सौतिरुवाच।&#x9;006&lt;br&gt;&#xA;तथेति चाब्रवीद्विष्णुर्ब्रह्मणा सह भार्गव।&#x9;006a&lt;br&gt;&#xA;अचोदयदमेयात्मा फणीन्द्रं पद्मलोचनः॥&#x9;006b&lt;br&gt;&#xA;ततोऽनन्तः समुत्थाय ब्रह्मणा परिचोदितः।&#x9;007a&lt;br&gt;&#xA;नारायणेन चाप्युक्तस्तस्मिन्कर्मणि वीर्यवान्॥&#x9;007b&lt;br&gt;&#xA;अथ पर्वतराजानं तमनन्तो महाबलः।&#x9;008a&lt;br&gt;&#xA;उज्जहार बलाद्ब्रह्मन्सवनं सवनौकसम्॥&#x9;008b&lt;br&gt;&#xA;ततस्तेन सुराः सार्धं समुद्रमुपतस्थिरे।&#x9;009a&lt;br&gt;&#xA;तमूचुरमृतस्यार्थे निर्मथिष्यामहे जलम्॥&#x9;009b&lt;br&gt;&#xA;अपांपतिरथोवाच ममाप्यंशो भवेत्ततः।&#x9;010a&lt;br&gt;&#xA;सोढाऽस्मि विपुलं मर्दं मन्दरभ्रमणादिति॥&#x9;010b&lt;br&gt;&#xA;ऊचुश्च कूर्मराजानमकूपारे सुरासुराः।&#x9;011a&lt;br&gt;&#xA;अधिष्ठानं गिरेरस्य भवान्भवितुमर्हति॥&#x9;011b&lt;br&gt;&#xA;कूर्मेण तु तथेत्युक्त्वा पृष्ठमस्य समर्पितम्।&#x9;012a&lt;br&gt;&#xA;तं शैलं तस्य पृष्ठस्थं वज्रेणेन्द्रोऽभ्यपीडयत्॥&#x9;012b&lt;br&gt;&#xA;मन्थानं मन्दरं कृत्वा तथा योक्रं च वासुकिम्।&#x9;013a&lt;br&gt;&#xA;देवा मथितुमारब्धाः समुद्रं निधिमम्भसाम्।&#x9;013b&lt;br&gt;&#xA;अमृतार्थे पुरा ब्रह्मंस्तथैवासुरदानवाः॥&#x9;014a&lt;br&gt;&#xA;एकमन्तमुपाश्लिष्टा नागराज्ञो महासुराः॥&#x9;014b&lt;br&gt;&#xA;विबुधाः सहिताः सर्वे यतः पुच्छं ततः स्थिताः।&#x9;015a&lt;br&gt;&#xA;अनन्तो भगवान्देवो यतो नारायणः स्थितः॥&#x9;015b&lt;br&gt;&#xA;वासुकेरग्रमाश्लिष्टा नागराज्ञो महासुराः&#39;।&#x9;016a&lt;br&gt;&#xA;शिर उत्क्षिप्य नागस्य पुनः पुनरवाक्षिपन्॥&#x9;016b&lt;br&gt;&#xA;वासुकेरथ नागस्य सहसा क्षिप्यतोऽसुरैः।&#x9;017a&lt;br&gt;&#xA;सधूमाः सार्चिषो वाता निष्पेतुरसकृन्मुखात्॥&#x9;017b&lt;br&gt;&#xA;वासुकेर्मथ्यमानस्य निःसृतेन विषेण च।&#x9;018a&lt;br&gt;&#xA;अभवन्मिश्रितं तोयं तदा भार्गवनन्दन॥&#x9;018b&lt;br&gt;&#xA;मथनान्मन्दरेणाथ देवदानवबाहुभिः।&#x9;019a&lt;br&gt;&#xA;विषं तीक्ष्णं समुद्भूतं हालाहलमिति श्रुतम्॥&#x9;019b&lt;br&gt;&#xA;देवाश्च दानवाश्चैव दग्धाश्चैव विषेण ह।&#x9;020a&lt;br&gt;&#xA;अपाक्रामंस्ततो भीता विषादमगमंस्तदा॥&#x9;020b&lt;br&gt;&#xA;ब्रह्माणमब्रुवन्देवाः समेत्य मुनिपुंगवैः।&#x9;021a&lt;br&gt;&#xA;मथ्यमानेऽमृते जातं विषं कालानलप्रभम्॥&#x9;021b&lt;br&gt;&#xA;तेनैव तापिता लोकास्तस्य प्रतिकुरुष्वह।&#x9;022a&lt;br&gt;&#xA;एवमुक्तस्तदा ब्रह्मा दध्यौ लोकेश्वरं हरम्॥&#x9;022b&lt;br&gt;&#xA;त्र्यक्षं त्रिशूलिनं रुद्रे देवदेवमुमापतिम्।&#x9;023a&lt;br&gt;&#xA;तदाऽथ चिन्तितो देवस्तज्ज्ञात्वा द्रुतमाययौ॥&#x9;023b&lt;br&gt;&#xA;तस्याथ देवस्तत्सर्वमाचचक्षे प्रजापतिः।&#x9;024a&lt;br&gt;&#xA;तच्छ्रुत्वा दवेदेवेशो लोकस्यास्य हितेप्सया॥&#x9;024b&lt;br&gt;&#xA;अपिबत्तद्विषं रुद्रः कालानलसमप्रभम्।&#x9;025a&lt;br&gt;&#xA;कण्ठे स्थापितवान्देवो लोकानां हितकाम्यया॥&#x9;025b&lt;br&gt;&#xA;यस्मात्तु नीलता कण्ठे नीलकण्ठस्ततः स्मृतः।&#x9;026a&lt;br&gt;&#xA;पीतमात्रे विषे तत्र रुद्रेणामिततेजसा॥&#x9;026b&lt;br&gt;&#xA;देवाः प्रीताः पुनर्जग्मुश्चक्रुर्वै कर्म तत्तथा।&#x9;027a&lt;br&gt;&#xA;मथ्यमानेऽमृतस्यार्थे भूयो वै देवदानवैः॥&#x9;027b&lt;br&gt;&#xA;वासुकेरथ नागस्य सहसा क्षिप्यतोऽसुरैः।&#x9;028a&lt;br&gt;&#xA;सधूमाः सार्चिषो वाता निष्पेतुरसकृन्मुखात्॥&#39;&#x9;028b&lt;br&gt;&#xA;ते धूमसङ्घाः संभूता मेघसङ्घाः सविद्युतः।&#x9;029a&lt;br&gt;&#xA;अभ्यवर्षन्सुरगणाञ्श्रमसंतापकर्शितान्॥&#x9;029b&lt;br&gt;&#xA;तस्माच्च गिरिकूटाग्रात्प्रच्युताः पुष्पवृष्टयः।&#x9;030a&lt;br&gt;&#xA;सुरासुरगणान्सर्वान्समन्तात्समवाकिरन्॥&#x9;030b&lt;br&gt;&#xA;बभूवात्र महान्नादो महामेघरवोपमः।&#x9;031a&lt;br&gt;&#xA;उदधेर्मथ्यमानस्य मन्दरेण सुरासुरैः॥&#x9;031b&lt;br&gt;&#xA;तत्र नानाजलचरा विनिष्पिष्टा महाद्रिणा।&#x9;032a&lt;br&gt;&#xA;विलयं समुपाजग्मुः शतशो लवणाम्भसि॥&#x9;032b&lt;br&gt;&#xA;वारुणानि च भूतानि विविधानि महीधरः।&#x9;033a&lt;br&gt;&#xA;पातालतलवासीनि विलयं समुपानयत्॥&#x9;033b&lt;br&gt;&#xA;तस्मिंश्च भ्राम्यमाणेऽद्रौ संघृष्यन्तः परस्परम्।&#x9;034a&lt;br&gt;&#xA;न्यपतन्पतगोपेताः पर्वताग्रान्महाद्रुमाः॥&#x9;034b&lt;br&gt;&#xA;तेषां संघर्षजश्चाग्निरर्चिर्भिः प्रज्वलन्मुहुः।&#x9;035a&lt;br&gt;&#xA;विद्युद्भिरिव नीलाभ्रमावृणोन्मन्दरं गिरिम्॥&#x9;035b&lt;br&gt;&#xA;ददाह कुञ्जरांस्तत्र सिंहांश्चैव विनिर्गतान्।&#x9;036a&lt;br&gt;&#xA;विगतासूनि सर्वाणि सत्त्वानि विविधानि च॥&#x9;036b&lt;br&gt;&#xA;तमग्निममरश्रेष्ठः प्रदहन्तमितस्ततः।&#x9;037a&lt;br&gt;&#xA;वारिणा मेघजेनेन्द्रः शमयामास सर्वशः॥&#x9;037b&lt;br&gt;&#xA;ततो नानाविधास्तत्र सुस्रुवुः सागराम्भसि।&#x9;038a&lt;br&gt;&#xA;महाद्रुमाणां निर्यासा बहवश्चौषधीरसाः॥&#x9;038b&lt;br&gt;&#xA;तेषाममृतवीर्याणां रसानां पयसैव च।&#x9;039a&lt;br&gt;&#xA;अमरत्वं सुरा जग्मुः काञ्चनस्य च निःस्रवात्॥&#x9;039b&lt;br&gt;&#xA;ततस्तस्य समुद्रस्य तञ्जातमुदकं पयः।&#x9;040a&lt;br&gt;&#xA;रसोत्तमैर्विमिश्रं च ततः क्षीरादभूद्धृतम्॥&#x9;040b&lt;br&gt;&#xA;ततो ब्रह्माणमासीनं देवा वरदमब्रुवन्।&#x9;041a&lt;br&gt;&#xA;श्रान्ताः स्म सुभृशं ब्रह्मन्नोद्भवत्यमृतं च तत्॥&#x9;041b&lt;br&gt;&#xA;ऋते नारायणं देवं सर्वेऽन्ये देवदानवाः।&#x9;042a&lt;br&gt;&#xA;चिरारब्धमिदं चापि सागरस्यापि मन्थनम्॥&#x9;042b&lt;br&gt;&#xA;ग्लानिरस्मान्समाविष्टा न चात्रामृतमत्थितम्।&#x9;043a&lt;br&gt;&#xA;सौतिरुवाच।&#x9;043&lt;br&gt;&#xA;देवानां वचनं श्रुत्वा ब्रह्मा लोकपितामहः&#39;॥&#x9;043b&lt;br&gt;&#xA;ततो नारायणं देवं वचनं चेदमब्रवीत्।&#x9;044a&lt;br&gt;&#xA;विधत्स्वैषां बलं विष्णो भवानत्र परायणम्॥&#x9;044b&lt;br&gt;&#xA;विष्णुरुवाच।&#x9;045&lt;br&gt;&#xA;बलं ददामि सर्वेषां कर्मैतद्ये समास्थिताः।&#x9;045a&lt;br&gt;&#xA;क्षोभ्यतां कलशः सर्वैमन्दरः परिवर्त्यताम्॥&#x9;045b&lt;br&gt;&#xA;सौतिरुवाच।&#x9;046&lt;br&gt;&#xA;नारायणवचः श्रुत्वा बलिनस्ते महोदधेः।&#x9;046a&lt;br&gt;&#xA;तत्पयः सहिता भूयश्चक्रिरे भृशमाकुलम्॥&#x9;046b&lt;br&gt;&#xA;तत्र पूर्वं विषं जातं तद्ब्रह्मवचनाच्छिवः।&#x9;047a&lt;br&gt;&#xA;प्राग्रसल्लोकरक्षार्थं ततो ज्येष्ठा समुत्थिता।&#x9;047b&lt;br&gt;&#xA;कृष्णरूपधरा देवी सर्वाभरणभूषिता॥&#39;&#x9;047c&lt;br&gt;&#xA;ततः शतसहस्रांशुर्मथ्यमानात्तु सागरात्।&#x9;048a&lt;br&gt;&#xA;प्रसन्नात्मा समुत्पन्नः सोमः शीतांशुरुज्ज्वलः॥&#x9;048b&lt;br&gt;&#xA;श्रीरनन्तरमुत्पन्ना घृतात्पाण्डुरवासिनी।&#x9;049a&lt;br&gt;&#xA;सुरा देवी समुत्पन्ना तुरगः पाण्डुरस्तथा॥&#x9;049b&lt;br&gt;&#xA;कौस्तुभस्तु मणिर्दिव्य उत्पन्नो घृतसंभवः।&#x9;050a&lt;br&gt;&#xA;मरीचिविकचः श्रीमान्नारायणउरोगतः॥&#x9;050b&lt;br&gt;&#xA;श्रीः सुरा चैव सोमश्च तुरगश्च मनोजवः।&#x9;051a&lt;br&gt;&#xA;पारिजातश्च तत्रैव सुरभिश्च महामुने।&#x9;051b&lt;br&gt;&#xA;जज्ञाते तौ तदा ब्रह्मन्सर्वकामफलप्रदौ॥&#x9;051c&lt;br&gt;&#xA;ततो जज्ञे महाकायश्चतुर्दन्तो महागजः।&#x9;052a&lt;br&gt;&#xA;कपिला कामवृक्षश्च कौस्तुभश्चाप्सरोगणः।&#39;&#x9;052b&lt;br&gt;&#xA;यतो देवास्ततो जग्मुरादित्यपथमाश्रिताः॥&#x9;052c&lt;br&gt;&#xA;धन्वन्तरिस्ततो देवो वपुष्मानुदतिष्ठत।&#x9;053a&lt;br&gt;&#xA;श्वेतं कमण्डलुं बिभ्रदमृतं यत्र तिष्ठति॥&#x9;053b&lt;br&gt;&#xA;एतदत्यद्भुतं दृष्ट्वा दानवानां समुत्थितः।&#x9;054a&lt;br&gt;&#xA;अमृतार्थे महान्नादो ममेदमिति जल्पताम्॥&#x9;054b&lt;br&gt;&#xA;ततो नारायणो मायां मोहिनीं समुपाश्रितः।&#x9;055a&lt;br&gt;&#xA;स्त्रीरूपमद्भुतं कृत्वा दानवानभिसंश्रितः॥&#x9;055b&lt;br&gt;&#xA;ततस्तदमृतं तस्यै ददुस्ते मूढचेतसः।&#x9;056a&lt;br&gt;&#xA;स्त्रियै दानवदैतेयाः सर्वे तद्गतमानसाः॥&#x9;056b&lt;br&gt;&#xA;सा तु नारायणी माया धारयन्ती कमण्डलुम्।&#x9;057a&lt;br&gt;&#xA;आस्यमानेषु दैत्येषु पङ्क्त्या च प्रति दानवैः॥&#x9;057b&lt;br&gt;&#xA;देवानपाययद्देवी न दैत्यांस्ते च चुक्रुशुः॥॥&#x9;058ab&lt;br&gt;&#xA;इति श्रीमन्महाबारते आदिपर्वणि आस्तीकपर्वणि अष्टादशोऽध्यायः॥18॥&#xA;*1-18-11 अकूपारे समुद्रसमीपे। अधिष्ठानं आधारः॥1-18-12 कूर्मेण तु तथेत्युक्ते पृष्ठे त्वस्य समर्पितः। सशैलस्तस्य चाग्रं वै वज्रेणेन्द्रोऽभ्यपीडयत्। इति पाठान्तरं॥1-18-13 योक्त्रं मन्थनरज्जुम्॥1-18-14 एकमन्तं एकं प्रदेशं मुखभागम्॥1-18-33 वारुणानि वरुणलोकस्थानि आप्यांशप्रधानशरीराणि॥1-18-40 लवणाम्भसि कुतो दुग्धमित्यत आह। तत इति। ततः तेषां निःस्रवं प्राप्य। समुद्रस्य तत्क्षारं उदकं पयः क्षीरं जातम्॥1-18-50 मरीचिविकचः रश्मिभिरुज्ज्वलः। नारायणउरोगत इत्यसन्धिरार्षः॥1-18-55 अभिसंश्रितः संमुखः स्थितः मोहनार्थमिति शेषः॥ अष्टादशोऽध्यायः॥18॥&lt;/p&gt;</description>
    </item>
    <item>
      <title>०१९ दैत्य-पराजयः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/019_daitya-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/019_daitya-parAjayaH/</guid>
      <description>&lt;p&gt;अध्यायः 019&#xA;देवानाममृतपानं॥1॥ देवरूपेणामृतं पिबतो राहोः शिरश्छेदनं॥2॥ देवदैत्ययोर्युद्धं। तत्र दैत्यपराजयः॥3॥&#xA;सौतिरुवाच।&#xA;अथावरणमुख्यानि नानाप्रहरणानि च।&#x9;001a&lt;br&gt;&#xA;प्रगृह्याभ्यद्रवन्देवान्सहिता दैत्यदानवाः॥&#x9;001b&lt;br&gt;&#xA;ततस्तदमृतं देवो विष्णुरादाय वीर्यवान्।&#x9;002a&lt;br&gt;&#xA;जहार दानवेन्द्रेभ्यो नरेण सहितः प्रभुः॥&#x9;002b&lt;br&gt;&#xA;ततो देवगणाः सर्वे पपुस्तदमृतं तदा।&#x9;003a&lt;br&gt;&#xA;विष्णोः सकाशात्संप्राप्य संभ्रमे तुमुले सति॥&#x9;003b&lt;br&gt;&#xA;पाययत्यमृतं देवान्हरौ बाहुबलान्नरः।&#x9;004a&lt;br&gt;&#xA;निरोधयति चापेन दूरीकृत्य धनुर्धरान्।&#x9;004b&lt;br&gt;&#xA;ये येऽमृतं पिबन्ति स्म ते ते युद्ध्यन्ति दानवैः;&#39;॥&#x9;004c&lt;br&gt;&#xA;ततः पिबत्सु तत्कालं देवेष्वमृतमीप्सितम्।&#x9;005a&lt;br&gt;&#xA;राहुर्विबुधरूपेण दानवः प्रापिबत्तदा॥&#x9;005b&lt;br&gt;&#xA;तस्य कण्ठमनुप्राप्ते दानवस्यामृते तदा।&#x9;006a&lt;br&gt;&#xA;आख्यातं चन्द्रसूर्याभ्यां सुराणां हितकाम्यया॥&#x9;006b&lt;br&gt;&#xA;ततो भगवता तस्य शिरश्छिन्नमलंकृतम्।&#x9;007a&lt;br&gt;&#xA;चक्रायुधेन चक्रेण पिबतोऽमृतमोजसा॥&#x9;007b&lt;br&gt;&#xA;तच्छैलशृह्गप्रतिमं  दानवस्य शिरो महत्।&#x9;008a&lt;br&gt;&#xA;चक्रेणोत्कृत्तमपतच्चालयद्वसुधातलम्॥&#39;&#x9;008b&lt;br&gt;&#xA;चक्रच्छिन्नं खमुत्पत्य ननादातिभयंकरम्।&#x9;009a&lt;br&gt;&#xA;तत्कबन्धं पपातास्य विस्फुरद्धरणीतले॥&#x9;009b&lt;br&gt;&#xA;त्रयोदश सहस्राणि चतुरश्रं समन्ततः।&#x9;010a&lt;br&gt;&#xA;सपर्वतवनद्वीपां दैत्यस्याकम्पयन्महीम्॥&#x9;010b&lt;br&gt;&#xA;ततो वैरविनिर्बन्धः कृतो राहुमुखेन वै।&#x9;011a&lt;br&gt;&#xA;शाश्वतश्चन्द्रसूर्याभ्यां ग्रसत्यद्यापि चैव तौ॥&#x9;011b&lt;br&gt;&#xA;विहाय भगवांश्चापि स्त्रीरूपमतुलं हरिः।&#x9;012a&lt;br&gt;&#xA;नानाप्रहरणैर्भीमैर्दानवान्समकम्पयत्॥&#x9;012b&lt;br&gt;&#xA;ततः प्रवृत्तः संग्रामः समीपे लवणाम्भसः।&#x9;013a&lt;br&gt;&#xA;सुराणामसुराणां च सर्वघोरतरो महान्॥&#x9;013b&lt;br&gt;&#xA;प्रासाश्च विपुलास्तीक्ष्णा न्यपतन्त सहस्रशः।&#x9;014a&lt;br&gt;&#xA;तोमराश्च सुतीक्ष्णाग्राः शस्त्राणि विविधानि च॥&#x9;014b&lt;br&gt;&#xA;ततोऽसुराश्चक्रभिन्ना वमन्तो रुधिरं बहु।&#x9;015a&lt;br&gt;&#xA;असिशक्तिगदारुग्णा निपेतुर्धरणीतले॥&#x9;015b&lt;br&gt;&#xA;छिन्नानि पट्टिशैश्चैव शिरांसि युधि दारुणैः।&#x9;016a&lt;br&gt;&#xA;तप्तकाञ्चनमालीनि निपेतुरनिशं तदा॥&#x9;016b&lt;br&gt;&#xA;रुधिरेणानुलिप्ताङ्गा निहताश्च महासुराः।&#x9;017a&lt;br&gt;&#xA;अद्रीणामिव कूटानि धातुरक्तानि शेरते॥&#x9;017b&lt;br&gt;&#xA;हाहाकारः समभवत्तत्र तत्र सहस्रशः।&#x9;018a&lt;br&gt;&#xA;अन्योन्यंछिन्दतां शस्त्रैरादित्ये लोहितायति॥&#x9;018b&lt;br&gt;&#xA;परिंघैरायसैस्तीक्ष्णैः सन्निकर्षे च मुष्टिभिः।&#x9;019a&lt;br&gt;&#xA;निघ्नतां समरेऽन्योन्यं शब्दो दिवमिवास्पृशत्॥&#x9;019b&lt;br&gt;&#xA;छिन्धिभिन्धि प्रधाव त्वं पातयाभिसरेति च।&#x9;020a&lt;br&gt;&#xA;व्यश्रूयन्त महाघोराः शब्दास्तत्र समन्ततः॥&#x9;020b&lt;br&gt;&#xA;एवं सुतुमुले युद्धे वर्तमाने महाभये।&#x9;021a&lt;br&gt;&#xA;नरनारायणौ देवौ समाजग्मतुराहवम्॥&#x9;021b&lt;br&gt;&#xA;तत्र दिव्यं धनुर्दृष्ट्वा नरस्य भगवानपि।&#x9;022a&lt;br&gt;&#xA;चिन्तयामास तच्चक्रं विष्णुर्दानवसूदनम्॥&#x9;022b&lt;br&gt;&#xA;ततोऽम्बराच्चिन्तितमात्रमागतं महाप्रभं चक्रममित्रतापनम्।&#x9;023a&lt;br&gt;&#xA;विभावसोस्तुल्यमकुण्ठमण्डलं सुदर्शनं संयति भीमदर्शनम्॥&#x9;023b&lt;br&gt;&#xA;तदागतं ज्वलितहुताशनप्रभं भयंकरं करिकरबाहुरच्युतः।&#x9;024a&lt;br&gt;&#xA;मुमोच वै प्रबलवदुग्रवेगवान्महाप्रभं परनगरावदारणम्॥&#x9;024b&lt;br&gt;&#xA;तदन्तकज्वलनसमानवर्चसं पुनःपुनर्न्यपतत वेगवत्तदा।&#x9;025a&lt;br&gt;&#xA;विदारयद्दितिदनुजान्सहस्रशः करेरितं पुरुषवरेण संयुगे॥&#x9;025b&lt;br&gt;&#xA;दहत्क्वचिज्ज्वलन इवावलेलिहत्प्रसह्य तानसुरगणान्न्यकृन्तत।&#x9;026a&lt;br&gt;&#xA;प्रवेरितं वियति मुहुः क्षितौ तथा पपौ रणे रुधिरमथो पिशाचवत्॥&#x9;026b&lt;br&gt;&#xA;तथाऽसुरा गिरिभिरदीनचेतसो मुहुर्मुहुः सुरगणमार्दयंस्तदा।&#x9;027a&lt;br&gt;&#xA;महाबला विगलितमेघवर्चसः सहस्रशो गगनमभिप्रपद्यह॥&#x9;027b&lt;br&gt;&#xA;अथाम्बराद्भयजननाः प्रपेदिरे सपादपा बहुविधमेघरूपिणः।&#x9;028a&lt;br&gt;&#xA;महाद्रयः परिगलिताग्रसानवः परस्परं द्रुतमभिहत्य सस्वनाः॥&#x9;028b&lt;br&gt;&#xA;ततो मही प्रविचलिता सकानना महाद्रिपाताभिहता समन्ततः।&#x9;029a&lt;br&gt;&#xA;परस्परं भृशमभिगर्जतां मुहू रणाजिरे भृशमभिसंप्रवर्तिते॥&#x9;029b&lt;br&gt;&#xA;नरस्ततो वरकनकाग्रभूषणैर्महेषुभिर्गगनपथं समावृणोत्।&#x9;030a&lt;br&gt;&#xA;विदारयन्गिरिशिखराणि पत्रिभिर्महाभयेऽसुरगणविग्रहे तदा॥&#x9;030b&lt;br&gt;&#xA;ततो महीं लवणजलं च सागरं महासुराः प्रविविशुरर्दिताः सुरैः।&#x9;031a&lt;br&gt;&#xA;वियद्गतं ज्वलितहुताशनप्रभं सुदर्शनं परिकुपितं निशाम्य ते॥&#x9;031b&lt;br&gt;&#xA;ततः सुरैर्विजयमवाप्य मन्दरः स्वमेव देशं गमितः सुपूजितः।&#x9;032a&lt;br&gt;&#xA;विनाद्य खं दिवमपि चैव सर्वशस्ततो गताः सलिलधरा यथागतम्॥&#x9;032b&lt;br&gt;&#xA;ततोऽमृतं सुनिहितमेव चक्रिरे सुराः पुरां मुदमभिगम्य पुष्कलाम्।&#x9;033a&lt;br&gt;&#xA;ददो च तं निधिममृतस्य रक्षितुं किरीटिने बलभिदथामरैः सह॥॥&#x9;033b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि एकोनविंशोऽध्यायः॥19॥&#xA;*1-19-1 आवरणमुख्यानि कवचाग्र्याणि॥1-19-3 संभ्रमे उभयेषाममृतादरे सति। सङ्ग्रामे इति पाठान्तरं॥1-19-26 प्रवेरितं प्रेरितं॥1-19-27 विगलितमेघाः रिक्तमेघाः॥1-19-32 सलिलधराः अमृतभृतो देवाः॥1-19-33 किरीटिने नराय॥ एकोनविंशोऽध्यायः॥19॥&lt;/p&gt;</description>
    </item>
    <item>
      <title>०२० कद्रू-शापः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/020_kadrU-shApaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/020_kadrU-shApaH/</guid>
      <description>&lt;p&gt;अध्यायः 020&#xA;*कद्रूविनतयोः पणबन्धः॥1॥ सर्पाणां कद्रूशापः॥2॥ ब्रह्मणा कश्यपाय विषहरविद्यादानं॥3॥&#xA;सौतिरुवाच।&#x9;001&lt;br&gt;&#xA;एतत्ते कथितं सर्वममृतं मथितं यथा।&#x9;001a&lt;br&gt;&#xA;यत्र सोऽश्वः समुत्पन्नः श्रीमानतुलविक्रमः॥&#x9;001b&lt;br&gt;&#xA;तं निशाम्य तदा कद्रूर्विनतामिदमब्रवीत्।&#x9;002a&lt;br&gt;&#xA;उच्चैःश्रवा हि किंवर्णो भद्रे प्रब्रूहि मा चिरम्॥&#x9;002b&lt;br&gt;&#xA;विनतोवाच।&#x9;003&lt;br&gt;&#xA;श्वेत एवाश्वराजोऽयं किं वा त्वं मन्यसे शुभे।&#x9;003a&lt;br&gt;&#xA;ब्रूहि वर्णं त्वमप्यस्य ततोऽत्र विपणावहे॥&#x9;003b&lt;br&gt;&#xA;कद्रूरुवाच।&#x9;004&lt;br&gt;&#xA;कृष्णवालमहं मन्ये हयमेनं शुचिस्मिते।&#x9;004a&lt;br&gt;&#xA;एहि सार्धं मया दीव्य दासीभावाय भामिनि॥&#x9;004b&lt;br&gt;&#xA;सौतिरुवाच।&#x9;005&lt;br&gt;&#xA;एवं ते समयं कृत्वा दासीभावाय वै मिथः।&#x9;005a&lt;br&gt;&#xA;जग्मतुः स्वगृहानेव श्वो द्रक्ष्याव इति स्म ह॥&#x9;005b&lt;br&gt;&#xA;ततः पुत्रसहस्रं तु कद्रूर्जिह्मं चिकीर्षती।&#x9;006a&lt;br&gt;&#xA;आज्ञापयामास तदा वाला भूत्वाऽञ्जनप्रभाः॥&#x9;006b&lt;br&gt;&#xA;आविशध्वं हयं क्षिप्रं दासी न स्यामहं यथा।&#x9;007a&lt;br&gt;&#xA;नावपद्यन्त ये वाक्यं ताञ्शशाप भुजंगमान्॥&#x9;007b&lt;br&gt;&#xA;सर्पसत्रे वर्तमाने पावको वः प्रधक्ष्यति।&#x9;008a&lt;br&gt;&#xA;जनमेजयस्य राजर्षेः पाण्डवेयस्य धीमतः॥&#x9;008b&lt;br&gt;&#xA;शापमेनं तु शुश्राव स्वयमेव पितामहः।&#x9;009a&lt;br&gt;&#xA;अतिक्रूरं समुत्सृष्टं कद्र्वा दैवादतीव हि॥&#x9;009b&lt;br&gt;&#xA;सार्धं देवगणैः सर्वैर्वाचं तामन्वमोदत।&#x9;010a&lt;br&gt;&#xA;बहुत्वं प्रेक्ष्य सर्पाणां प्रजानां हितकाम्यया॥&#x9;010b&lt;br&gt;&#xA;तिग्मवीर्यविषा ह्येते दन्दशूका महाबलाः।&#x9;011a&lt;br&gt;&#xA;तेषां तीक्ष्णविषत्वाद्धि प्रजानां च हिताय च॥&#x9;011b&lt;br&gt;&#xA;युक्तं मात्रा कृतं तेषां परपीडोपसर्पिणाम्।&#x9;012a&lt;br&gt;&#xA;अन्येषामपि सत्त्वानां नित्यं दोषपरास्तु ये॥&#x9;012b&lt;br&gt;&#xA;तेषां प्राणान्तिको दण्डो दैवेन विनिपात्यते।&#x9;013a&lt;br&gt;&#xA;एवं संभाष्य देवस्तु पूज्य कद्रूं च तां तदा॥&#x9;013b&lt;br&gt;&#xA;आहूय कश्यपं देव इदं वचनमब्रवीत्।&#x9;014a&lt;br&gt;&#xA;यदेते दन्दशूकाश्च सर्पा जातास्त्वयानघ॥&#x9;014b&lt;br&gt;&#xA;विषोल्बणा महाभोगा मात्रा शप्ताः परंतप।&#x9;015a&lt;br&gt;&#xA;तत्र मन्युस्त्वया तात न कर्तव्यः कथंचन॥&#x9;015b&lt;br&gt;&#xA;दृष्टं पुरातनं ह्येतद्यज्ञे सर्पविनाशनम्।&#x9;016a&lt;br&gt;&#xA;इत्युक्त्वा सृष्टिकृद्देवस्तं प्रसाद्य प्रजापतिम्।&#x9;016b&lt;br&gt;&#xA;प्रादाद्विषहरीं विद्यां कश्यपाय महात्मने॥&#x9;016c&lt;br&gt;&#xA;एवं शप्तेषु नागेषु कद्र्वातु द्विजसत्तम।&#x9;017a&lt;br&gt;&#xA;अद्विग्नः शापतस्तस्याः कद्रूं कर्कोटकोऽब्रवीत्॥&#x9;017b&lt;br&gt;&#xA;मातरं परमप्रीतस्तथा भुजगसत्तमः।&#x9;018a&lt;br&gt;&#xA;आविश्य वाजिनं मुख्यं बालो भूत्वाञ्जनप्रभः॥&#x9;018b&lt;br&gt;&#xA;दर्शयिष्यामि तत्राहमात्मानं काममाश्वस।&#x9;019a&lt;br&gt;&#xA;एवमस्त्विति सा पुत्रं प्रत्युवाच यशस्विनी&#39;॥॥&#x9;019b&lt;br&gt;&#xA;इति श्रीमन्महाभारते आदिपर्वणि आस्तीकर्पणि विंशोऽध्यायः॥20॥&#xA;*1-20-3 विपणावहे पणं कुर्वहे॥1-20-6 जिह्मं कौटिल्यं। वालाः लोमानि॥1-20-7 नावपद्यन्त नानुमोदितवन्तः॥ विंशोऽध्यायः॥20॥&lt;/p&gt;</description>
    </item>
    <item>
      <title>०२१ समुद्रगमनम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/021_samudragamanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/021_samudragamanam/</guid>
      <description>&lt;p&gt;अध्यायः 021&#xA;*उच्चैःश्रवसो दर्शार्थं कद्रूविनतयोर्गमनम्॥1॥&#xA;सौतिरुवाच।&#x9;001&lt;br&gt;&#xA;ततो रजन्यां व्युष्टायां प्रभातेऽभ्युदिते रवौ।&#x9;001a&lt;br&gt;&#xA;कद्रूश्च विनता चैव भगिन्यौ ते तपोधन॥&#x9;001b&lt;br&gt;&#xA;अमर्षिते सुसंरब्धे दास्ये कृतपणे तदा।&#x9;002a&lt;br&gt;&#xA;सागरस्य परं पारं वेलावनविभूषितम्।&#39;&#x9;002b&lt;br&gt;&#xA;जग्मतुस्तुरगं द्रष्टुमुच्चैःश्रवसमन्तिकात्॥&#x9;002c&lt;br&gt;&#xA;ददृशातेऽथ ते तत्र समुद्रं निधिमम्भसाम्।&#x9;003a&lt;br&gt;&#xA;महान्तमुदकागाधं क्षोभ्यमाणं महास्वनम्॥&#x9;003b&lt;br&gt;&#xA;तिमिंगिलझषाकीर्णं मकरैरावृतं तथा।&#x9;004a&lt;br&gt;&#xA;सत्वैश्च बहुसाहस्रैर्नानारूपैः समावृतम्॥&#x9;004b&lt;br&gt;&#xA;भीषणैर्विकृतैरन्यैर्घोरैर्जलचरैस्तथा।&#x9;005a&lt;br&gt;&#xA;उग्रैर्नित्यमनाधृष्यं कूर्मग्राहसमाकुलम्॥&#x9;005b&lt;br&gt;&#xA;आकरं सर्वरत्नानामालयं वरुणस्य च।&#x9;006a&lt;br&gt;&#xA;नागानामालयं रम्यमुत्तमं सरितां पतिम्॥&#x9;006b&lt;br&gt;&#xA;पातालज्वलनावासमसुराणां च बान्धवम्।&#x9;007a&lt;br&gt;&#xA;भयंकरं च सत्त्वानां पयसां निधिमर्णवम्॥&#x9;007b&lt;br&gt;&#xA;शुभं दिव्यममर्त्यानाममृतस्याकरं परम्।&#x9;008a&lt;br&gt;&#xA;अप्रमेयमचिन्त्यं च सुपुण्यजलमद्भुतम्॥&#x9;008b&lt;br&gt;&#xA;घोरं जलचरारावरौद्रं भैरवनिःस्वनम्।&#x9;009a&lt;br&gt;&#xA;गम्भीरावर्तकलिलं सर्वभूतभयंकरम्॥&#x9;009b&lt;br&gt;&#xA;वेलादोलानिलचलं क्षोभोद्वेगसमुच्छ्रितम्।&#x9;010a&lt;br&gt;&#xA;वीचीहस्तैः प्रचलितैर्नृत्यन्तमिव सर्वतः॥&#x9;010b&lt;br&gt;&#xA;चन्द्रवृद्धिक्षयवशादुद्वृत्तोर्मिसमाकुलम्।&#x9;011a&lt;br&gt;&#xA;पाञ्चजन्यस्य जननं रत्नाकरमनुत्तमम्॥&#x9;011b&lt;br&gt;&#xA;गां विन्दता भगवता गोविन्देनामितौजसा।&#x9;012a&lt;br&gt;&#xA;वराहरूपिणा चान्तर्विक्षोभितजलाविलम्॥&#x9;012b&lt;br&gt;&#xA;ब्रह्मर्षिणा व्रतवता वर्षाणां शतमत्रिणा।&#x9;013a&lt;br&gt;&#xA;अनासादितगाधं च पातालतलमव्ययम्॥&#x9;013b&lt;br&gt;&#xA;अध्यात्मयोगनिद्रां च पद्मनाभस्य सेवतः।&#x9;014a&lt;br&gt;&#xA;युगादिकालशयनं विष्णोरमिततेजसः॥&#x9;014b&lt;br&gt;&#xA;वज्रपातनसंत्रस्तमैनाकस्याभयप्रदम्।&#x9;015a&lt;br&gt;&#xA;डिम्बाहवार्दितानां च असुराणां परायणम्॥&#x9;015b&lt;br&gt;&#xA;बडवामुखदीप्ताग्नेस्तोयहव्यप्रदं शिवम्।&#x9;016a&lt;br&gt;&#xA;अगाधपारं विस्तीर्णमप्रमेयं सरित्पतिम्॥&#x9;016b&lt;br&gt;&#xA;महानदीभिर्बह्वीभिः स्पर्धयेव सहस्रशः।&#x9;017a&lt;br&gt;&#xA;अभिसार्यमाणमनिशं ददृशाते महार्णवम्।&#x9;017b&lt;br&gt;&#xA;आपूर्यमाणमत्यर्थं नृत्यमानमिवोर्मिभिः॥&#x9;017c&lt;br&gt;&#xA;गम्भीरं तिमिमकरोग्रसंकुलं तं गर्जन्तं जलचररावरौद्रनादैः।&#x9;018a&lt;br&gt;&#xA;विस्तीर्णं ददृशतुरम्बरप्रकाशंतेऽगाधंनिधिमुरुमम्भसामनन्तम्॥&#x9;018b&lt;/p&gt;</description>
    </item>
    <item>
      <title>०२२ पुच्छवेष्टनम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/022_puchChaveShTanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/022_puchChaveShTanam/</guid>
      <description>&lt;p&gt;अध्यायः 022&#xA;सर्पौर्मातृवचनादुच्चैःश्रवःपुच्छवेष्टनम्॥1॥&#xA;सौतिरुवाच।&#x9;001&lt;br&gt;&#xA;नागाश्च संविदं कृत्वा कर्तव्यमिति तद्वचः।&#x9;001a&lt;br&gt;&#xA;निःस्नेहा वै दहेन्माता असंप्राप्तमनोरथा॥&#x9;001b&lt;br&gt;&#xA;प्रसन्ना मोक्षयेदस्मांस्तस्माच्छापाच्च भामिनी।&#x9;002a&lt;br&gt;&#xA;कृष्णं पुच्छं करिष्यामस्तुरगस्य न संशयः॥&#x9;002b&lt;br&gt;&#xA;इति निश्चित्य ते तस्य कृष्णा वाला इव स्थिताः।&#x9;003a&lt;br&gt;&#xA;एतस्मिन्नन्तरे ते तु सपत्न्यौ पणिते तदा॥&#x9;003b&lt;br&gt;&#xA;ततस्ते पणितं कृत्वा भगिन्यौ द्विजसत्तम।&#x9;004a&lt;br&gt;&#xA;जग्मतुः परया प्रीत्या परं पारं महोदधेः॥&#x9;004b&lt;br&gt;&#xA;कद्रूश्च विनता चैव दाक्षायण्यौ विहायसा।&#x9;005a&lt;br&gt;&#xA;आलोकयन्त्यावक्षोभ्यं समुद्रं निधिमम्भसाम्॥&#x9;005b&lt;br&gt;&#xA;वायुनाऽतीव सहसा क्षोभ्यमाणं महास्वनम्।&#x9;006a&lt;br&gt;&#xA;तिमिंगिलसमाकीर्णं मकरैरावृतं तथा॥&#x9;006b&lt;br&gt;&#xA;संयुतं बहुसाहस्रैः सत्वैर्नानाविधैरपि।&#x9;007a&lt;br&gt;&#xA;घोरर्घोरमनाधृष्यं गम्भीरमतिभैरवम्॥&#x9;007b&lt;br&gt;&#xA;आकरं सर्वरत्नानामालयं वरुणस्य च।&#x9;008a&lt;br&gt;&#xA;नागानामालयं चापि सुरम्यं सरितां पतिम्॥&#x9;008b&lt;br&gt;&#xA;पातालज्वलनावासमसुराणां तथालयम्।&#x9;009a&lt;br&gt;&#xA;भयंकराणां सत्त्वानां पयसो निधिमव्ययम्॥&#x9;009b&lt;br&gt;&#xA;शुभ्रं दिव्यममर्त्यानाममृतस्याकरं परम्।&#x9;010a&lt;br&gt;&#xA;अप्रमेयमचिन्त्यं च सुपुण्यजलसंमितम्॥&#x9;010b&lt;br&gt;&#xA;महानदीभिर्बह्वीभिस्तत्र तत्र सहस्रशः।&#x9;011a&lt;br&gt;&#xA;आपूर्यमाणमत्यर्थं नृत्यन्तमिव चोर्मिभिः॥&#x9;011b&lt;br&gt;&#xA;इत्येवं तरलतरोर्मिसंकुलं ते गम्भीरं विकसितमम्बरप्रकाशम्।&#x9;012a&lt;br&gt;&#xA;पातालज्वलनशिखाविदीपिताङ्गं गर्जन्तं द्रुतमभिजग्मतुस्ततस्ते॥॥&#x9;012b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि द्वाविंशोऽध्यायः॥22॥&#xA;*1-22-1 संविदं मिथ आलोचनम्॥1-22-3 पणिते पणं कृत वत्यौ॥3॥ द्वाविंशोऽध्यायः॥22॥&lt;/p&gt;</description>
    </item>
    <item>
      <title>०२३ गरुडोत्पत्तिः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/023_garuDotpattiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/023_garuDotpattiH/</guid>
      <description>&lt;p&gt;अध्यायः 023&#xA;*गरुडोत्पत्तिः॥1॥ देवकृतस्तुत्या गरुडकृतं स्वतेजस्संहरणम्॥2॥&#xA;सौतिरुवाच।&#xA;तं समुद्रमतिक्रम्य कद्रूर्विनतया सह।&#x9;001a&lt;br&gt;&#xA;न्यपतत्तुरगाभ्याशे न चिरादिव शीघ्रगा॥&#x9;001b&lt;br&gt;&#xA;ततस्ते तं हयश्रेष्ठं ददृशाते महाजवम्।&#x9;002a&lt;br&gt;&#xA;शशाङ्ककिरणप्रख्यं कालवालमुभे तदा॥&#x9;002b&lt;br&gt;&#xA;निशाम्य च बहून्वालान्कृष्णान्पुच्छसमाश्रितान्।&#x9;003a&lt;br&gt;&#xA;विषण्णरूपां विनतां कद्रूर्दास्ये न्ययोजयत्॥&#x9;003b&lt;br&gt;&#xA;ततः सा विनता तस्मिन्पणितेन पराजिता।&#x9;004a&lt;br&gt;&#xA;अभवद्दुःखसंतप्ता दासीभावं समास्थिता॥&#x9;004b&lt;br&gt;&#xA;एतस्मिन्नन्तरे चापि गरुडः काल आगते।&#x9;005a&lt;br&gt;&#xA;विना मात्रा महातेजा विदार्याण्डमजायत॥&#x9;005b&lt;br&gt;&#xA;महासत्त्वबलोपेतः सर्वा विद्योतयन्दिशः।&#x9;006a&lt;br&gt;&#xA;कामरूपः कामगमः कामवीर्यो विहंगमः॥&#x9;006b&lt;br&gt;&#xA;अग्निराशिरिवोद्भासन्समिद्धोऽतिभयंकरः।&#x9;007a&lt;br&gt;&#xA;विद्युद्विस्पष्टपिङ्गाक्षो युगान्ताग्निसमप्रभः॥&#x9;007b&lt;br&gt;&#xA;प्रवृद्धः सहसा पक्षी महाकायो नभोगतः।&#x9;008a&lt;br&gt;&#xA;घोरो घोरस्वनो रौद्रो वह्निरौर्व इवापरः॥&#x9;008b&lt;br&gt;&#xA;तं दृष्ट्वा शरणं जग्मुर्देवाः सर्वे विभावसुम्।&#x9;009a&lt;br&gt;&#xA;प्रणिपत्याब्रुवंश्चैनमासीनं विश्वरूपिणम्॥&#x9;009b&lt;br&gt;&#xA;अग्ने मा त्वं प्रवर्धिष्ठाः कच्चिन्नो न दिधक्षसि।&#x9;010a&lt;br&gt;&#xA;असौ हि राशिः सुमहान्समिद्धस्तव सर्पति॥&#x9;010b&lt;br&gt;&#xA;अग्निरुवाच।&#xA;नैतदेवं यथा यूयं मन्यध्वमसुरार्दनाः।&#x9;011a&lt;br&gt;&#xA;गरुडो बलवानेष मम तुल्यश्च तेजसा॥&#x9;011b&lt;br&gt;&#xA;जातः परमतेजस्वी विनतानन्दवर्धनः।&#x9;012a&lt;br&gt;&#xA;तेजोराशिमिमं दृष्ट्वा युष्मान्मोहः समाविशत्॥&#x9;012b&lt;br&gt;&#xA;नागक्षयकरश्चै काश्यपेयो महाबलः।&#x9;013a&lt;br&gt;&#xA;देवानां च हिते युक्तस्त्वहितो दैत्यरक्षसाम्॥&#x9;013b&lt;br&gt;&#xA;न भीः कार्या कथं चात्र पश्यध्वं सहिता मया।&#x9;014a&lt;br&gt;&#xA;सौतिरुवाच।&#xA;एवमुक्तास्तदा गत्वा गरुडं वाग्भिरस्तुवन्॥&#x9;014b&lt;br&gt;&#xA;ते दूरादभ्युपेत्यैनं देवाः सर्षिगणास्तदा।&#x9;015a&lt;br&gt;&#xA;देवा ऊचुः।&#xA;त्वमृषिस्त्वं महाभागस्त्वं देवः पतगेश्वरः॥&#x9;015b&lt;br&gt;&#xA;त्वं प्रभुस्तपनः सूर्यः परमेष्ठी प्रजापतिः।&#x9;016a&lt;br&gt;&#xA;त्वमिन्द्रस्त्वं हयमुखस्त्वं शर्वस्त्वं जगत्पतिः॥&#x9;016b&lt;br&gt;&#xA;त्वं मुखं पद्मजो विप्रस्त्वमग्निः पवनस्तथा।&#x9;017a&lt;br&gt;&#xA;त्वं हि धाता विधाता च त्वं विष्णुः सुरसत्तमः॥&#x9;017b&lt;br&gt;&#xA;त्वं महानभिभूः शश्वदमृतं त्वं महद्यशः।&#x9;018a&lt;br&gt;&#xA;त्वं प्रभास्त्वमभिप्रेतं त्वं नस्त्राणमनुत्तमम्॥&#x9;018b&lt;br&gt;&#xA;&#39;त्वं गतिः सततं त्वत्तः कथं नः प्राप्नुयाद्भयम्।&#39;&#x9;019a&lt;br&gt;&#xA;बलोर्मिमान्साधुरदीनसत्त्वः समृद्धिमान्दुर्विषहस्त्वमेव।&#x9;019b&lt;br&gt;&#xA;त्वत्तः सृतं सर्वमहीनकीर्ते ह्यनागतं चोपगतं च सर्वम्॥&#x9;019c&lt;br&gt;&#xA;त्वमुत्तमः सर्वमिदं चराचरं गभस्तिभिर्भानुरिवावभाससे।&#x9;020a&lt;br&gt;&#xA;समाक्षिपन्भानुमतः प्रभां मुहुस्त्वमन्तकः सर्वमिदं ध्रुवाध्रुवम्॥&#x9;020b&lt;br&gt;&#xA;दिवाकरः परिकुपितो यथा दहेत्प्रजास्तथा दहसि हुताशनप्रभ।&#x9;021a&lt;br&gt;&#xA;भयंकरः प्रलय इवाग्निरुत्थितो विनाशयन्युगपरिवर्तनान्तकृत्॥&#x9;021b&lt;br&gt;&#xA;खगेश्वरं शरणमुपागता वयं महौजसं ज्वलनसमानवर्चसम्।&#x9;022a&lt;br&gt;&#xA;तडित्प्रभं वितिमिरमभ्रगोचरं महाबलं गरुडमुपेत्य खेचरम्॥&#x9;022b&lt;br&gt;&#xA;परावरं वरदमजय्यविक्रमं तवौजस सर्वमिदं प्रतापितम्।&#x9;023a&lt;br&gt;&#xA;जगत्प्रभो तप्तसुवर्णवर्चसा त्वं पाहि सर्वांश्च सुरान्महात्मनः॥&#x9;023b&lt;br&gt;&#xA;भयान्विता नभसि विमानगामिनो विमानिता विपथगतिं प्रयान्ति ते।&#x9;024a&lt;br&gt;&#xA;ऋषेः सुतस्त्वमसि दयावतः प्रभो महात्मनः खगवर कश्यपस्य ह॥&#x9;024b&lt;br&gt;&#xA;स मा क्रुधः कुरु जगतो दयां परां त्वमीश्वरः प्रशममुपैहि पाहि नः।&#x9;025a&lt;br&gt;&#xA;महाशनिस्फुरितसमस्वनेन ते दिशोऽम्बरं त्रिदिवमियं च मेदिनी॥&#x9;025b&lt;br&gt;&#xA;चलन्ति नः खग हृदयानि चानिशं निगृह्यतां वपुरिदमग्निसन्निभम्।&#x9;026a&lt;br&gt;&#xA;तव द्युतिं कुपितकृतान्तसन्निभां निशाम्य नश्चलति मनोऽव्यवस्थितम्।&#x9;026b&lt;br&gt;&#xA;प्रसीद नः पतगपते प्रयाचतां शिवश्च नो भव भगवन्सुखावहः॥&#x9;026c&lt;br&gt;&#xA;सौतिरुवाच।&#xA;एवं स्तुतः सुपर्णस्तु देवैः सर्षिगणैस्तदा।&#x9;027a&lt;br&gt;&#xA;तेजसः प्रतिसंहारमात्मनः स चकार ह॥॥&#x9;027b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि त्रयोविंशोऽध्यायः॥23॥&#xA;*1-23-2 शशाङ्ककिरणवत्प्रख्या दीप्तिर्यस्य तं तादृशमपि कालवालं कृष्णकेशम्॥1-23-8 और्वो वडवाग्निः॥1-23-9 विभावसुं अग्निम्॥1-23-10 अग्ने मात्वमिति देवानां भ्रमवर्णनं अग्निगरुडयोरति सादृश्यकथनार्थम्॥1-23-25 चलन्तीत्युत्तरादपकृष्यते॥1-23-26 निगृत्यतां संक्षिप्यताम्॥ त्रयोविंशोऽध्यायः॥23॥&lt;/p&gt;</description>
    </item>
    <item>
      <title>०२४ अरुण-नियोगः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/024_aruNa-niyogaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/024_aruNa-niyogaH/</guid>
      <description>&lt;p&gt;अध्यायः 024&#xA;राहुणा कृतोपद्रवस्य सूर्यस्य क्रोधः॥1॥ ब्रह्माज्ञयाऽरुणस्य सूर्यसारथ्यकरणम्॥2॥&#xA;सौतिरुवाच।&#x9;001&lt;br&gt;&#xA;स श्रुत्वाऽथात्मनो देहं सुपर्णः प्रेक्ष्य च स्वयम्।&#x9;001a&lt;br&gt;&#xA;शरीरप्रतिसंहारमात्मनः संप्रचक्रमे॥&#x9;001b&lt;br&gt;&#xA;सुपर्ण उवाच।&#x9;002&lt;br&gt;&#xA;न मे सर्वाणि भूतानि विभियुर्देहदर्शनात्।&#x9;002a&lt;br&gt;&#xA;भीमरूपात्समुद्विग्रास्तस्मात्तेजस्तु संहरे॥&#x9;002b&lt;br&gt;&#xA;सौतिरुवाच।&#x9;003&lt;br&gt;&#xA;ततः कामगमः पक्षी कामवीर्यो विहंगमः।&#x9;003a&lt;br&gt;&#xA;अरुणं चात्मनः पृष्ठमारोप्य स पितुर्गृहात्॥&#x9;003b&lt;br&gt;&#xA;मातुरन्तिकमागच्छत्परं तीरं महोदधेः।&#x9;004a&lt;br&gt;&#xA;तत्रारुणश्च निक्षिप्तो पुरोदेशे महाद्युतेः॥&#x9;004b&lt;br&gt;&#xA;सूर्यस्तेजोभिरत्युग्रैर्लोकान्दग्धुमना यदा।&#x9;005a&lt;br&gt;&#xA;रुरुरुवाच।&#x9;005&lt;br&gt;&#xA;किमर्थं भगवान्सूर्यो लोकान्दग्धुमनास्तदा॥&#x9;005b&lt;br&gt;&#xA;किमस्यापहृतं देवैर्येनेमं मन्युराविशत्।&#x9;006a&lt;br&gt;&#xA;प्रमतिरुवाच।&#x9;006&lt;br&gt;&#xA;चन्द्रार्काभ्यां यदा राहुराख्यातो ह्यमृतं पिबन्॥&#x9;006b&lt;br&gt;&#xA;वैरानुबन्धं कृतवांश्चन्द्रादित्यौ तदाऽनघ।&#x9;007a&lt;br&gt;&#xA;बाध्यमानं ग्रहेणाथ ह्यादित्यं मन्युराविशत्॥&#x9;007b&lt;br&gt;&#xA;सुरार्थाय समुत्पन्नो रोषो राहोस्तु मां प्रति।&#x9;008a&lt;br&gt;&#xA;बह्वनर्थकरं पापमेकोऽहं समवाप्नुयाम्॥&#x9;008b&lt;br&gt;&#xA;सहाय एव कार्येषु न च कृच्छ्रेषु दृश्यते।&#x9;009a&lt;br&gt;&#xA;पश्यन्ति ग्रस्यमानं मां सहन्ते वै दिवौकसः॥&#x9;009b&lt;br&gt;&#xA;तस्माल्लोकविनाशार्थं ह्यवतिष्ठे न संशयः।&#x9;010a&lt;br&gt;&#xA;एवं कृतमतिः सूर्यो ह्यस्तमभ्यगमद्गिरिम्॥&#x9;010b&lt;br&gt;&#xA;तस्माल्लोकविनाशाय संतापयत भास्करः।&#x9;011a&lt;br&gt;&#xA;ततो देवानुपागम्य प्रोचुरेवं महर्षयः॥&#x9;011b&lt;br&gt;&#xA;अद्यार्धरात्रसमये सर्वलोकभयावहः।&#x9;012a&lt;br&gt;&#xA;उत्पत्स्यते महान्दाहस्त्रैलोक्यस्य विनाशनः॥&#x9;012b&lt;br&gt;&#xA;ततो देवाः सर्षिगणा उपगम्य पितामहम्।&#x9;013a&lt;br&gt;&#xA;अब्रुवन्किमिवेहाद्य महद्दाहकृतं भयम्॥&#x9;013b&lt;br&gt;&#xA;न तावद्दृश्यते सूर्यः क्षयोऽयं प्रतिभाति च।&#x9;014a&lt;br&gt;&#xA;उदिते भगवन्भानौ कथनेतद्भविष्यति॥&#x9;014b&lt;br&gt;&#xA;पितामह उवाच।&#x9;015&lt;br&gt;&#xA;एष लोकविनाशाय रविरुद्यन्तुमुद्यतः।&#x9;015a&lt;br&gt;&#xA;दृश्यन्नेव हि लोकान्स भस्मराशीकरिष्यति॥&#x9;015b&lt;br&gt;&#xA;तस्य प्रतिविधानं च विहितं पूर्वमेव हि।&#x9;016a&lt;br&gt;&#xA;कश्यपस्य सुतो धीमानरुणेत्यभिविश्रुतः॥&#x9;016b&lt;br&gt;&#xA;महाकायो महातेजाः स स्थास्यति पुरो रवेः।&#x9;017a&lt;br&gt;&#xA;करिष्यति च सारथ्यं तेजश्चास्य हरिष्यति॥&#x9;017b&lt;br&gt;&#xA;लोकानां स्वस्ति चैवं स्यादृषीणां च दिवौकसाम्।&#x9;018a&lt;br&gt;&#xA;प्रमतिरुवाच।&#x9;018&lt;br&gt;&#xA;ततः पितामहाज्ञातः सर्वं चक्रे तदाऽरुणः॥&#x9;018b&lt;br&gt;&#xA;उदितश्चैव सविता ह्यरुणेन समावृतः।&#x9;019a&lt;br&gt;&#xA;एतत्ते सर्वमाख्यातं यत्सूर्यं मन्युराविशत्॥&#x9;019b&lt;br&gt;&#xA;अरुणश्च यथैवास्य सारथ्यमकरोत्प्रभुः।&#x9;020a&lt;br&gt;&#xA;भूय एवापरं प्रश्नं शृणु पूर्वमुदाहृतम्॥॥&#x9;020b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि चतुर्विंशोऽध्यायः॥24॥&#xA;*1-24-2 समुद्विग्नाः समुद्विग्नानि॥1-24-7 चन्द्रादित्यौ प्रतीति शेषः॥1-24-12 किमुत सूर्ये उदिते इति शेषः॥ चतुर्विंशोऽध्यायः॥24॥&lt;/p&gt;</description>
    </item>
    <item>
      <title>०२५ काद्रव-सेवा</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/025_kAdrava-sevA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/025_kAdrava-sevA/</guid>
      <description>&lt;p&gt;अध्यायः 025&#xA;*विनतया कद्रूवहनं गरुडेन सर्पवहनं च॥1॥ सूर्यातपतप्तस्वपुत्ररक्षार्थं कद्रूकृत इन्द्रस्तवः॥2॥&#xA;सौतिरुवाच।&#x9;001&lt;br&gt;&#xA;ततः कामगमः पक्षी महावीर्यो महाबलः।&#x9;001a&lt;br&gt;&#xA;मातुरन्तिकमागच्छत्परं पारं महोदधेः॥&#x9;001b&lt;br&gt;&#xA;यत्र सा विनता तस्मिन्पणितेन पराजिता।&#x9;002a&lt;br&gt;&#xA;अतीव दुःखसंतप्ता दासीभावमुपागता॥&#x9;002b&lt;br&gt;&#xA;ततः कदाचिद्विनतां प्रणतां पुत्रसन्निधौ।&#x9;003a&lt;br&gt;&#xA;काले चाहूय वचनं कद्रूरिदमभाषत॥&#x9;003b&lt;br&gt;&#xA;नागानामालयं भद्रे सुरम्यं चारुदर्शनम्।&#x9;004a&lt;br&gt;&#xA;समुद्रकुक्षावेकान्ते तत्र मां विनते नय॥&#x9;004b&lt;br&gt;&#xA;सौतिरुवाच।&#x9;005&lt;br&gt;&#xA;ततः सुपर्णमाता तामवहत्सर्पमातरम्।&#x9;005a&lt;br&gt;&#xA;पन्नगान्गरुडश्चापि मातुर्वचनचोदितः॥&#x9;005b&lt;br&gt;&#xA;स सूर्यमभितो याति वैनतेयो विहंगमः।&#x9;006a&lt;br&gt;&#xA;सूर्यरश्मिप्रतप्ताश्च मूर्च्छिताः पन्नगाऽभवन्॥&#x9;006b&lt;br&gt;&#xA;तदवस्थान्सुतान्दृष्ट्वा कद्रूः शक्रमथास्तुवत्।&#x9;007a&lt;br&gt;&#xA;नमस्ते सर्वदेवेश नमस्ते बलसूदन॥&#x9;007b&lt;br&gt;&#xA;नमुचिघ्न नमस्तेऽस्तु सहस्राक्ष शचीपते।&#x9;008a&lt;br&gt;&#xA;सर्पाणां सूर्यतप्तानां वारिणा त्वं प्लवो भव॥&#x9;008b&lt;br&gt;&#xA;त्वमेव परमं त्राणमस्माकममरोत्तम।&#x9;009a&lt;br&gt;&#xA;ईशो असि पयः स्रष्टुं त्वमनल्पं पुरंदर॥&#x9;009b&lt;br&gt;&#xA;त्वमेव मेघस्त्वं वायुस्त्वमग्निर्विद्युतोऽम्बरे।&#x9;010a&lt;br&gt;&#xA;त्वमभ्रगणविक्षेप्ता त्वामेवाहुर्महाघनम्॥&#x9;010b&lt;br&gt;&#xA;त्वं वज्रमतुलं घोरं घोषवांस्त्वं बलाहकः।&#x9;011a&lt;br&gt;&#xA;स्रष्टा त्वमेव लोकानां संहर्ता चापराजितः॥&#x9;011b&lt;br&gt;&#xA;त्वं ज्योतिः सर्वभूतानां त्वमादित्यो विभावसुः।&#x9;012a&lt;br&gt;&#xA;त्वं महद्भूतमाश्चर्यं त्वं राजा त्वं सुरोत्तमः॥&#x9;012b&lt;br&gt;&#xA;त्वं विष्णुस्त्वं सहस्राक्षस्त्वं देवस्त्वं परायणम्।&#x9;013a&lt;br&gt;&#xA;त्वं सर्वममृतं देव त्वं सोमः परमार्चितः॥&#x9;013b&lt;br&gt;&#xA;त्वं मुहूर्तस्तिथिस्त्वं च त्वं लवस्त्वं पुनः क्षणः।&#x9;014a&lt;br&gt;&#xA;शुक्लस्त्वं बहुलस्त्वं च कला काष्ठा त्रुटिस्तथा।&#x9;014b&lt;br&gt;&#xA;संवत्सरर्तवो मासा रजन्यश्च दिनानि च॥&#x9;014c&lt;br&gt;&#xA;त्वमुत्तमा सगिरिवना वसुंधरा सभास्करं वितिमिरमम्बरं तथा।&#x9;015a&lt;br&gt;&#xA;मदोदधिः सतिमितिमिङ्गिलस्तथा महोर्मिमान्बहुमकरो झषाकुलः॥&#x9;015b&lt;br&gt;&#xA;महायशास्त्वमिति सदाऽभिपूज्यसे मनीषिभिर्मुदितमना महर्षिभिः।&#x9;016a&lt;br&gt;&#xA;अभिष्टुतः पिबसि च सोममध्वरे कषट्कृतान्यपि च हवींषि भूतये॥&#x9;016b&lt;br&gt;&#xA;त्वं विप्रैः सततमिहेज्यसे फलार्थं वेदाङ्गेष्वतुलबलौघ गीयसे च।&#x9;017a&lt;br&gt;&#xA;त्वद्धेतोर्यजनपरायणा द्विजेन्द्रा वेदाङ्गान्यभिगमयन्ति सर्वयत्नैः॥॥&#x9;017b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि पञ्चविंशोऽध्यायः॥25॥&#xA;*1-25-6 अभितः संमुखम्॥1-25-14 बहुलः कृष्णपक्षः॥ पञ्चविंशोऽध्यायः॥25॥&lt;/p&gt;</description>
    </item>
    <item>
      <title>०२६ जलवर्षणम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/026_jalavarShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/026_jalavarShaNam/</guid>
      <description>&lt;p&gt;अध्यायः 026&#xA;*स्तुत्या तुष्टेन इन्द्रेण कृतं जलवर्षणम् ॥ 1 ॥&#xA;सौतिरुवाच। &#x9;001&lt;br&gt;&#xA;एवं स्तुतस्तदा कद्र्वा भगवान्हरिवाहनः ।&#x9;001a&lt;br&gt;&#xA;नीलजीमूतसंघातैः सर्वमम्बरमावृणोत् ॥&#x9;001b&lt;br&gt;&#xA;मेघानाज्ञापयामास वर्षध्वममृतं शुभम् ।&#x9;002a&lt;br&gt;&#xA;ते मेघा मुमुचुस्तोयं प्रभूतं विद्युदुज्ज्वलाः ॥&#x9;002b&lt;br&gt;&#xA;परस्परमिवात्यर्थं गर्जन्तः सततं दिवि ।&#x9;003a&lt;br&gt;&#xA;संवर्तितमिवाकाशं जलदैः सुमहाद्भुतैः ॥&#x9;003b&lt;br&gt;&#xA;सृजद्भिरतुलं तोयमजस्रं सुमहारवैः ।&#x9;004a&lt;br&gt;&#xA;संप्रनृत्तमिवाकाशं धारोर्मिभिरनेकशः ॥&#x9;004b&lt;br&gt;&#xA;मेघस्तनितनिर्घोषौर्विद्युत्पवनकम्पितैः ।&#x9;005a&lt;br&gt;&#xA;तैर्मेघैः सततासारं वर्षद्भिरनिशं तदा ॥&#x9;005b&lt;br&gt;&#xA;नष्टचन्द्रार्ककिरणमम्बरं समपद्यत ।&#x9;006a&lt;br&gt;&#xA;नागानामुत्तमो हर्षस्तथा वर्षति वासवे ॥&#x9;006b&lt;br&gt;&#xA;आपूर्यत मही चापि सलिलेन समन्ततः ।&#x9;007a&lt;br&gt;&#xA;रसातलमनुप्राप्तं शीतलं विमलं जलम् ।&#x9;007b&lt;br&gt;&#xA;तदा भूरभवच्छन्ना जलोर्मिभिरनेकशः ।&#x9;008a&lt;br&gt;&#xA;रामणीयकमागच्छन्मात्रा सह भुजंगमाः ॥ ॥&#x9;008b&lt;br&gt;&#xA;इति श्रीमन्महाभारते आदिपर्वणि पौलोमपर्वणि षड्विंशोऽध्यायः ॥ 26 ॥&#xA;*1-26-3 संवर्तः कल्पान्तः संजातोस्मिन्निति संवर्तितम् ॥ 1-26-8 रामणीयकं रमणकसंज्ञं द्वीपम् ॥ ष़ड्विंशोऽध्यायः ॥ 26 ॥&lt;/p&gt;</description>
    </item>
    <item>
      <title>०२७ दास्य-निवारण-चिन्ता</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/027_dAsya-nivAraNa-chintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/027_dAsya-nivAraNa-chintA/</guid>
      <description>&lt;p&gt;अध्यायः 027&#xA;*गरुडस्य विनतां प्रति दास्यकारणप्रश्नः ॥ 1 ॥ सर्पैः दास्यमोचनोपायकथनम् ॥ 2 ॥&#xA;सौतिरुवाच ।&#x9;001&lt;br&gt;&#xA;संप्रहृष्टास्ततो नागा जलधाराप्लुतास्तदा ।&#x9;001a&lt;br&gt;&#xA;सुपर्णेनोह्यमानास्ते जग्मुस्तं द्वीपमाशु वै ॥&#x9;001b&lt;br&gt;&#xA;तं द्वीपं मकरावासं विहितं विश्वकर्मणा ।&#x9;002a&lt;br&gt;&#xA;तत्र ते लवणं घोरं ददृशुः पूर्वमागताः ॥&#x9;002b&lt;br&gt;&#xA;सुपर्णसहिताः सर्पाः काननं च मनोरमम् ।&#x9;003a&lt;br&gt;&#xA;सागराम्बुपरिक्षिप्तं पक्षिसङ्घनिनादितम् ॥&#x9;003b&lt;br&gt;&#xA;विचित्रफलपुष्पाभिर्वनराजिभिरावृतम् ।&#x9;004a&lt;br&gt;&#xA;भवनैरावृतं रम्यैस्तथा पद्माकरैरपि ॥&#x9;004b&lt;br&gt;&#xA;प्रसन्नसलिलैश्चापि ह्वदैर्दिव्यैर्विभूषितम् ।&#x9;005a&lt;br&gt;&#xA;दिव्यगन्धवहैः पुण्यैर्मारुतैरुपवीजितम् ॥&#x9;005b&lt;br&gt;&#xA;उत्पतद्भिरिवाकाशं वृक्षैर्मलयजैरपि ।&#x9;006a&lt;br&gt;&#xA;शोभितं पुष्पवर्षाणि मुञ्चद्भिर्मारुतोद्धतैः ॥&#x9;006b&lt;br&gt;&#xA;वायुविक्षिप्तकुसुमैस्तथाऽन्यैरपि पादपैः ।&#x9;007a&lt;br&gt;&#xA;किरद्भिरिव तत्रस्थान्नागान्पुष्पाम्बुवृष्टिभिः ॥&#x9;007b&lt;br&gt;&#xA;मनःसंहर्षजं दिव्यं गन्धर्वाप्सरसां प्रियम् ।&#x9;008a&lt;br&gt;&#xA;मत्तभ्रमरसंघुष्टं मनोज्ञाकृतिदर्शनम् ॥&#x9;008b&lt;br&gt;&#xA;रमणीयं शिवं पुण्यं सर्वैर्जनमनोहरैः ।&#x9;009a&lt;br&gt;&#xA;नानापक्षिरुतं रम्यं कद्रूपुत्रप्रहर्षणम् ॥&#x9;009b&lt;br&gt;&#xA;तत्ते वनं समासाद्य विजह्रुः पन्नगास्तदा ।&#x9;010a&lt;br&gt;&#xA;अब्रुवंश्च महावीर्यं सुपर्णं पतगेश्वरम् ॥&#x9;010b&lt;br&gt;&#xA;वहास्मानपरं द्वीपं सुरम्यं विमलोदकम् ।&#x9;011a&lt;br&gt;&#xA;त्वं हि देशान्बहून्रम्यान्व्रजन्पश्यसि खेचर ॥&#x9;011b&lt;br&gt;&#xA;सौतिरुवाच ।&#x9;012&lt;br&gt;&#xA;स विचिन्त्याब्रवीत्पक्षी मातरं विनतां तदा ।&#x9;012a&lt;br&gt;&#xA;किं कारणं मया मातः कर्तव्यं सर्पभाषितम् ॥&#x9;012b&lt;br&gt;&#xA;विनतोवाच ।&#x9;013&lt;br&gt;&#xA;दासीभूतास्मि दुर्योगात्सपत्न्याः पतगोत्तम ।&#x9;013a&lt;br&gt;&#xA;पणं वितथमास्थाय सर्पैरुपधिना कृतम् ॥&#x9;013b&lt;br&gt;&#xA;सौतिरुवाच ।&#x9;014&lt;br&gt;&#xA;तस्मिंस्तु कथिते मात्रा कारणे गगनेचरः ।&#x9;014a&lt;br&gt;&#xA;उवाच वचनं सर्पांस्तेन दुःखेन दुःखितः ॥&#x9;014b&lt;br&gt;&#xA;किमाहृत्य विदित्वा वा किं वा कृत्वेह पौरुषम् ।&#x9;015a&lt;br&gt;&#xA;दास्याद्वो विप्रमुच्येयं तथ्यं वदत लेलिहाः ॥&#x9;015b&lt;br&gt;&#xA;सौतिरुवाच ।&#x9;016&lt;br&gt;&#xA;श्रुत्वा समब्रुवन्सर्पा आहरामृतमोजसा ।&#x9;016a&lt;br&gt;&#xA;ततो दास्याद्विप्रमोक्षो भविता तव खेचर ॥ ॥&#x9;016b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि सप्तविंशोऽध्यायः ॥ 27 ॥&#xA;*1-27-2 लवणं लवणासुरं पूर्वं ददृशुः ॥ 1-27-8 मनः संहर्षजं मनसः संहर्षाय जातम् ॥ 1-27-15 लेलिहाः भोसर्पाः ॥ सप्तविंशोऽध्यायः ॥ 27 ॥&lt;/p&gt;</description>
    </item>
    <item>
      <title>०२८ गरुड-भक्षः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/028_garuDa-bhaxaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/028_garuDa-bhaxaH/</guid>
      <description>&lt;p&gt;अध्यायः 028&#xA;*अमृताहरणार्थं गच्छतो गरुडस्य भक्ष्ययाचनम् ॥ 1 ॥ ब्राह्मणवर्जं समुद्रकुक्षिस्थनिषादभक्षणे विनताया अनुज्ञा ॥ 2 ॥&#xA;सौतिरुवाच ।&#xA;इत्युक्तो गरुडः सर्पैस्ततो मातरमब्रवीत् ।&#x9;001a&lt;br&gt;&#xA;गच्छाम्यमृतमाहर्तुं भक्ष्यमिच्छामि वेदितुम् ॥&#x9;001b&lt;br&gt;&#xA;विनतोवाच ।&#x9;002&lt;br&gt;&#xA;समुद्रकुक्षावेकान्ते निषादालयमुत्तमम् ।&#x9;002a&lt;br&gt;&#xA;भवनानि निषादानां तत्र सन्ति द्विजोत्तम ॥&#x9;002b&lt;br&gt;&#xA;पापिनां नष्टलोकानां निर्घृणानां दुरात्मनाम्&#39; ।&#x9;003a&lt;br&gt;&#xA;निषादानां सहस्राणि तान्भुक्त्वाऽमृतमानय ॥&#x9;003b&lt;br&gt;&#xA;न च ते ब्राह्मणं हन्तुं कार्या बुद्धिः कथंचन ।&#x9;004a&lt;br&gt;&#xA;अवध्यः सर्वभूतानां ब्राह्मणो ह्यनलोपमः ॥&#x9;004b&lt;br&gt;&#xA;अग्निरर्को विषं शस्त्रं विप्रो भवति कोपितः ।&#x9;005a&lt;br&gt;&#xA;गुरुर्हि सर्वभूतानां ब्राह्मणः परिकीर्तितः ॥&#x9;005b&lt;br&gt;&#xA;एवमादिस्वरूपैस्तु सतां वै ब्राह्मणो मतः ।&#x9;006a&lt;br&gt;&#xA;स ते तात न हन्तव्यः संक्रुद्धेनापि सर्वथा ॥&#x9;006b&lt;br&gt;&#xA;ब्राह्मणानामभिद्रोहो न कर्तव्यः कथंचन ।&#x9;007a&lt;br&gt;&#xA;न ह्येवमग्निर्नादित्यो भस्म कुर्यात्तथानघ ॥&#x9;007b&lt;br&gt;&#xA;यथा कुर्यादभिक्रुद्धो ब्राह्मणः संशितव्रतः ।&#x9;008a&lt;br&gt;&#xA;तदेतैर्विविधैर्लिङ्गैस्त्वं विद्यास्तं द्विजोत्तमम् ॥&#x9;008b&lt;br&gt;&#xA;भूतानामग्रभूर्विप्रो वर्णश्रेष्ठः पिता गुरुः ।&#x9;009a&lt;br&gt;&#xA;गरुड उवाच &#x9;009&lt;br&gt;&#xA;किंरूपो ब्राह्मणो मातः किंशीलः किंपराक्रमः ॥&#x9;009b&lt;br&gt;&#xA;किंस्विदग्निनिभो भाति किंस्वित्सौम्यप्रदर्शनः ।&#x9;010a&lt;br&gt;&#xA;यथाहमभिजानीयां ब्राह्मणं लक्षणैः शुभैः ॥&#x9;010b&lt;br&gt;&#xA;तन्मे कारणतो मातः पृच्छतो वक्तुमर्हसि ।&#x9;010a&lt;br&gt;&#xA;विनतोवाच ।&#x9;011&lt;br&gt;&#xA;यस्ते कण्ठमनुप्राप्तो निगीर्णं बडिशं यथा ॥&#x9;011a&lt;br&gt;&#xA;दहेदङ्गारवत्पुत्रं तं विद्याद्ब्राह्मणर्षभम् ।&#x9;011b&lt;br&gt;&#xA;विप्रस्त्वया न हन्तव्यः संक्रुद्धेनापि सर्वदा ॥&#x9;012a&lt;br&gt;&#xA;प्रोवाच चैनं विनता पुत्रहार्दादिदं वचः ।&#x9;012b&lt;br&gt;&#xA;जठरे न च जीर्येद्यस्तं जानीहि द्विजोत्तमम् ॥&#x9;013a&lt;br&gt;&#xA;पुनः प्रोवाच विनता पुत्रहार्दादिदं वचः ।&#x9;013b&lt;br&gt;&#xA;जानन्त्यप्यतुलं वीर्यमाशीर्वादपरायणा ॥&#x9;014a&lt;br&gt;&#xA;प्रीता परमदुःखार्ता नागैर्विप्रकृता सती ।&#x9;014b&lt;br&gt;&#xA;विनतोवाच ।&#x9;015&lt;br&gt;&#xA;पक्षौ ते मारुतः पातु चन्द्रसूर्यौ च पृष्ठतः ॥&#x9;015a&lt;br&gt;&#xA;शिरश्च पातु वह्निस्ते वसवः सर्वतस्तनुम् ।&#x9;015b&lt;br&gt;&#xA;विष्णुः सर्वगतः सर्वमङ्गानि तव चैव ह ।&#39;&#x9;016a&lt;br&gt;&#xA;अहं च ते सदा पुत्र शान्तिस्वस्तिपरायणा ॥&#x9;016b&lt;br&gt;&#xA;इहासीना भविष्यामि स्वस्तिकारे रता सदा ।&#x9;017a&lt;br&gt;&#xA;अरिष्टं व्रज पन्थानं पुत्र कार्यार्थसिद्धये ॥&#x9;017b&lt;br&gt;&#xA;सौतिरुवाच ।&#x9;018&lt;br&gt;&#xA;ततः स मातुर्वचनं निशम्य वितत्य पक्षौ नभ उत्पपात ।&#x9;018a&lt;br&gt;&#xA;ततो निषादान्बलवानुपागतो बुभुक्षितः काल इवान्तकोऽपरः ॥&#x9;018b&lt;br&gt;&#xA;स तान्निषादानुपसंहरंस्तदा रजः समुद्धूय नभःस्पृशं महत् ।&#x9;019a&lt;br&gt;&#xA;समुद्रकुक्षौ च विशोषयन्पयः समीपजान्भूधरजान्विचालयन् ॥&#x9;019b&lt;br&gt;&#xA;ततः स चक्रे महदाननं तदानिषादमार्गं प्रतिरुध्य पक्षिराट् ।&#x9;020a&lt;br&gt;&#xA;ततो निषादास्त्वरिताः प्रवव्रजु-र्यतो मुखं तस्य भुजंगभोजिनः ॥&#x9;020b&lt;br&gt;&#xA;तदाननं विवृतमतिप्रमाणवत्समभ्ययुर्गगनमिवार्दिताः खगाः ।&#x9;021a&lt;br&gt;&#xA;सहस्रशः पवनरजोविमोहिता यथाऽनिलप्रचलितपादपे वने ॥&#x9;021b&lt;br&gt;&#xA;ततः खगो वदनममित्रतापनः समाहरत्परिचपलो महाबलः ।&#x9;022a&lt;br&gt;&#xA;निषूदयन्बहुविधमत्स्यजीविनो बभुक्षितो गगनचरेश्वरस्तदा ॥ ॥&#x9;022b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि अष्टाविंशोऽध्यायः ॥ 28 ॥&#xA;*1-28-18 काले समये ॥ 1-28-19 भूधरजान् पर्वतजान्वृक्षान् ॥ 1-28-22 परिचपलः तेषां ग्रहणाय सर्वतो भ्रमन् ॥ अष्टाविंशोऽध्यायः ॥ 28 ॥&lt;/p&gt;</description>
    </item>
    <item>
      <title>०२९ गरुड-भक्षानुवर्तनम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/029_garuDa-bhaxAnuvartanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/029_garuDa-bhaxAnuvartanam/</guid>
      <description>&lt;p&gt;अध्यायः 029&#xA;*कण्ठं दहतो ब्राह्मणस्य विषादीसहितस्य परित्राणम् ॥ 1 ॥ गरुडस्य कश्यपेन संवादः ॥ 2 ॥ गजकच्छपपूर्ववृत्तान्तकथनम् ॥ 3 ॥ कश्यपाज्ञया गरुडस्य गजकच्छपग्रहणम् ॥ 4 ॥ रोहिणवृक्षशाखाभङ्गः ॥ 5 ॥&#xA;सौतिरुवाच ।&#x9;001&lt;br&gt;&#xA;तस्य कण्ठमनुप्राप्तो ब्राह्मणः सह भार्यया ।&#x9;001a&lt;br&gt;&#xA;दहन्दीप्त इवाङ्गारस्तमुवाचान्तरिक्षगः ॥&#x9;001b&lt;br&gt;&#xA;द्विजोत्तम विनिर्गच्छ तूर्णमास्यादपावृतात् ।&#x9;002a&lt;br&gt;&#xA;न हि मे ब्राह्मणो वध्यः पापेष्वपि रतः सदा ॥&#x9;002b&lt;br&gt;&#xA;सौतिरुवाच ।&#x9;003&lt;br&gt;&#xA;ब्रुवाणमेवं गरुडं ब्राह्मणः प्रत्यभाषत ।&#x9;003a&lt;br&gt;&#xA;निषादी मम भार्येयं निर्गच्छतु मया सह ॥&#x9;003b&lt;br&gt;&#xA;गरुड उवाच ।&#x9;004&lt;br&gt;&#xA;एतामपि निषादीं त्वं परिगृह्याशु निष्पत ।&#x9;004a&lt;br&gt;&#xA;तूर्णं संभावयात्मानमजीर्णं मम तेजसा ॥&#x9;004b&lt;br&gt;&#xA;सौतिरुवाच ।&#x9;005&lt;br&gt;&#xA;ततः स विप्रो निष्क्रान्तो निषादीसहितस्तदा ।&#x9;005a&lt;br&gt;&#xA;वर्धयित्वा च गरुडमिष्टं देशं जगाम ह ॥&#x9;005b&lt;br&gt;&#xA;सहभार्ये विनिष्क्रान्ते तस्मिन्विप्रे स पक्षिराट् ।&#x9;006a&lt;br&gt;&#xA;वितत्य पक्षावाकाशमुत्पपात मनोजवः ॥&#x9;006b&lt;br&gt;&#xA;ततोऽपश्यत्स्वपितरं पृष्टश्चाख्यातवान्पितुः ।&#x9;007a&lt;br&gt;&#xA;यथान्यायममेयात्मा तं चोवाच महानृषिः ॥&#x9;007b&lt;br&gt;&#xA;कश्यप उवाच ।&#x9;008&lt;br&gt;&#xA;कच्चिद्वः कुशलं नित्यं भोजने बहुलं सुत ।&#x9;008a&lt;br&gt;&#xA;कच्चिच्च मानुषे लोके तवान्नं विद्यते बहु ॥&#x9;008b&lt;br&gt;&#xA;क्व गन्तास्यतिवेगेन मम त्वं वक्तुमर्हसि ॥&#39;&#x9;008c&lt;br&gt;&#xA;गरुड उवाच ।&#x9;009&lt;br&gt;&#xA;माता मे कुशला शश्वत्तथा भ्राता तथा ह्यहम् ।&#x9;009a&lt;br&gt;&#xA;न हि मे कुशलं तात भोजने बहुले सदा ॥&#x9;009b&lt;br&gt;&#xA;अहं हि सर्पैः प्रहितः सोममाहर्तुमुत्तमम् ।&#x9;010a&lt;br&gt;&#xA;मातुर्दास्यविमोक्षार्थमाहरिष्ये तमद्य वै ॥&#x9;010b&lt;br&gt;&#xA;मात्रा चात्र समादिष्टो निषादान्भक्षयेति ह ।&#x9;011a&lt;br&gt;&#xA;न च मे तृप्तिरभवद्भक्षयित्वा सहस्रशः ॥&#x9;011b&lt;br&gt;&#xA;तस्माद्भक्ष्यं त्वमपरं भगवन्प्रदिशस्व मे ।&#x9;012a&lt;br&gt;&#xA;यद्भुक्त्वाऽमृतमाहर्तुं समर्थः स्यामहं प्रभो ॥&#x9;012b&lt;br&gt;&#xA;क्षुत्पिपासाविघातार्थं भक्ष्यमाख्यातु मे भवान् ।&#x9;013a&lt;br&gt;&#xA;कश्यप उवाच ।&#x9;013&lt;br&gt;&#xA;इदं सरो महापुण्यं देवलोकेऽपि विश्रुतम् ॥&#x9;013b&lt;br&gt;&#xA;यत्र कूर्माग्रजं हस्ती सदा कर्षत्यवाङ्मुखः ।&#x9;014a&lt;br&gt;&#xA;तयोर्जन्मान्तरे वैरं संप्रवक्ष्याम्यसोषतः ॥&#x9;014b&lt;br&gt;&#xA;तन्मे तत्त्वं निबोधस्व यत्प्रमाणौ च तावुभौ ।&#x9;015a&lt;br&gt;&#xA;शृणु त्वं वत्स भद्रं ते कथां वैराग्यवर्धिनीम् ॥&#x9;015b&lt;br&gt;&#xA;पित्रोरर्थविभागे वै समुत्पन्नां पुराण्डज ।&#39;&#x9;016a&lt;br&gt;&#xA;आसीद्विभावसुर्नाम महर्षिः कोपनो भृशम् ॥&#x9;016b&lt;br&gt;&#xA;भ्राता तस्यानुजश्चासीत्सुप्रतीको महातपाः ।&#x9;017a&lt;br&gt;&#xA;स नेच्छति धनं भ्रात्रा सहैकस्थं महामुनिः ॥&#x9;017b&lt;br&gt;&#xA;विभागं कीर्तयत्येव सुप्रतीको हि नित्यशः ।&#x9;018a&lt;br&gt;&#xA;अथाब्रवीच्च तं भ्राता सुप्रतीकं विभावसुः ॥&#x9;018b&lt;br&gt;&#xA;विभागे बहवो दोषा भविष्यन्ति महातपः ।&#39;&#x9;019a&lt;br&gt;&#xA;विभागं बहवो मोहात्कर्तुमिच्छन्ति नित्यशः ।&#x9;019b&lt;br&gt;&#xA;ततो विभक्तास्त्वन्योन्यं नाद्रियन्तेऽर्थमोहिताः ॥&#x9;019c&lt;br&gt;&#xA;ततः स्वार्थपरान्मूढान्पृथग्भूतान्स्वकैर्धनैः ।&#x9;020a&lt;br&gt;&#xA;विदित्वा भेदयन्त्येतानमित्रा मित्ररूपिणः ॥&#x9;020b&lt;br&gt;&#xA;विदित्वा चापरे भिन्नानन्तरेषु पतन्त्यथ ।&#x9;021a&lt;br&gt;&#xA;भिन्नानामतुलो नाशः क्षिप्रमेव प्रवर्तते ॥&#x9;021b&lt;br&gt;&#xA;तस्माद्विभागं भ्रातॄणां न प्रशंसन्ति साधवः ।&#x9;022a&lt;br&gt;&#xA;एवमुक्तः सुप्रतीको भागं कीर्तयतेऽनिशम् ॥&#x9;022b&lt;br&gt;&#xA;एवं निर्बध्यमानस्तु शशापैनं विभावसुः।&#39;&#x9;023a&lt;br&gt;&#xA;गुरुशास्त्रेऽनिबद्धानामन्योन्येनाभिशङ्किनाम् ॥&#x9;023b&lt;br&gt;&#xA;नियन्तु न हि शक्यस्त्वं भेदतो धनमिच्छसि ।&#x9;024a&lt;br&gt;&#xA;यस्मात्तस्मात्सुप्रतीक हस्तित्वं समवाप्स्यसि ॥&#x9;024b&lt;br&gt;&#xA;कश्यप उवाच ।&#x9;025&lt;br&gt;&#xA;शप्तस्त्वेवं सुप्रतीको विभावसुमथाब्रवीत् ।&#x9;025a&lt;br&gt;&#xA;त्वमप्यन्तर्जलचरः कच्छपः संभविष्यसि ॥&#x9;025b&lt;br&gt;&#xA;एवमन्योन्यशापात्तौ सुप्रतीकविभावसू ।&#x9;026a&lt;br&gt;&#xA;गजकच्छपतां प्राप्तावर्थार्थं मूढचेतसौ ॥&#x9;026b&lt;br&gt;&#xA;रोषदोषानुषङ्गेण तिर्यग्योनिगतावपि ।&#x9;027a&lt;br&gt;&#xA;परस्परद्वेषरतौ प्रमाणबलदर्पितौ ॥&#x9;027b&lt;br&gt;&#xA;सरस्यस्मिन्महाकायौ पूर्ववैरानुसारिणौ ।&#x9;028a&lt;br&gt;&#xA;तयोरन्यतरः श्रीमान्समुपैति महागजः ॥&#x9;028b&lt;br&gt;&#xA;यस्य बृंहितशब्देन कूर्मोऽप्यन्तर्जलेशयः ।&#x9;029a&lt;br&gt;&#xA;उत्थितोऽसौ महाकायः कृत्स्नं विक्षोभयन्सरः ॥&#x9;029b&lt;br&gt;&#xA;तं दृष्ट्वाऽऽवेष्टितकरः पतत्येष गजो जलम् ।&#x9;030a&lt;br&gt;&#xA;दन्तहस्ताग्रलाङ्गूलपादवेगेन वीर्यवान् ॥&#x9;030b&lt;br&gt;&#xA;विक्षोभयंस्ततो नागः सरो बहुझषाकुलम् ।&#x9;031a&lt;br&gt;&#xA;कूर्मोऽप्यभ्युद्यतशिरा युद्धायाभ्येति वीर्यवान् ॥&#x9;031b&lt;br&gt;&#xA;षडुच्छ्रितो योजनानि गजस्तद्द्विगुणायतः ।&#x9;032a&lt;br&gt;&#xA;कूर्मस्त्रियोजनोत्सेधो दशयोजनमण्डलः ॥&#x9;032b&lt;br&gt;&#xA;तावुभौ युद्धसंमत्तौ परस्परवधैषिणौ ।&#x9;033a&lt;br&gt;&#xA;उपयुज्याशु कर्मेदं साधये हितमात्मनः ॥&#x9;033b&lt;br&gt;&#xA;महाभ्रघनसंकाशं तं भुक्त्वामृतमानय ।&#x9;034a&lt;br&gt;&#xA;महागिरिसमप्रख्यं घोररूपं च हस्तिनम् ॥&#x9;034b&lt;br&gt;&#xA;सौतिरुवाच ।&#x9;025&lt;br&gt;&#xA;इत्युक्त्वा गरुडं सोऽथ माङ्गल्यमकरोत्तदा ।&#x9;035a&lt;br&gt;&#xA;युध्यतः सह देवैस्ते युद्धे भवतु मङ्गलम् ॥&#x9;035b&lt;br&gt;&#xA;पूर्णकुम्भो द्विजा गावो यच्चान्यत्किंचिदुत्तमम् ।&#x9;036a&lt;br&gt;&#xA;शुभं स्वस्त्ययनं चापि भविष्यति तवाण्डजा ॥&#x9;036b&lt;br&gt;&#xA;युध्यमानस्य सङ्ग्रामे देवैः सार्धं महाबल ।&#x9;037a&lt;br&gt;&#xA;ऋचो यजूंषि सामानि पवित्राणि हवींषि च ॥&#x9;037b&lt;br&gt;&#xA;रहस्यानि च सर्वाणि सर्वे वेदाश्च ते बलम् ।&#x9;038a&lt;br&gt;&#xA;वर्धयिष्यन्ति समरे भविष्यति खगोत्तम ।&#39;&#x9;038b&lt;br&gt;&#xA;इत्युक्तो गरुडः पित्रा गतस्तं ह्वदमन्तिकात् ॥&#x9;038c&lt;br&gt;&#xA;अपश्यन्निर्मलजलं नानापक्षिसमाकुलम् ।&#x9;039a&lt;br&gt;&#xA;स तत्स्मृत्वा पितुर्वाक्यं भीमवेगोऽन्तरिक्षगः ॥&#x9;039b&lt;br&gt;&#xA;नखेन गजमेकेन कूर्ममेकेन चाक्षिपत् ।&#x9;040a&lt;br&gt;&#xA;समुत्पपात चाकाशं तत उच्चैर्विहङ्गमः ॥&#x9;040b&lt;br&gt;&#xA;सोऽलम्बं तीर्थणासाद्य देववृक्षानुपागमत् ।&#x9;041a&lt;br&gt;&#xA;ते भीताः समकम्पन्त तस्य पक्षानिलाहताः ॥&#x9;041b&lt;br&gt;&#xA;न नो भञ्ज्यादिति तदा दिव्याः कनकशाखिनः ।&#x9;042a&lt;br&gt;&#xA;प्रचलाङ्गान्स तान्दृष्ट्वा मनोरथफलद्रुमान् ॥&#x9;042b&lt;br&gt;&#xA;अन्यानतुलरूपाङ्गानुपचक्राम खेचरः ।&#x9;043a&lt;br&gt;&#xA;काञ्चनै राजतैश्चैव फलैर्वैदूर्यशाखिनः ।&#x9;043b&lt;br&gt;&#xA;सागराम्बुपरिक्षिप्तान्भ्राजमानान्महाद्रुमान् ॥&#x9;043c&lt;br&gt;&#xA;&#39;तेषां मध्ये महानासीत्पादपः सुमनोहरः ।&#x9;044a&lt;br&gt;&#xA;सहस्रयोजनोत्सेधो बहुशाखासमन्वितः ॥&#x9;044b&lt;br&gt;&#xA;खगानामालयो दिव्यो नाम्ना रौहिणपादपः ।&#x9;045a&lt;br&gt;&#xA;यस्य छायां समाश्रित्य सद्यो भवति निर्वृतः&#39; ॥&#x9;045b&lt;br&gt;&#xA;तमुवाच खगश्रेष्ठं तत्र रौहिणपादपः ।&#x9;046a&lt;br&gt;&#xA;अतिप्रवृद्धः समुहानापतन्तं मनोजवम् ॥&#x9;046b&lt;br&gt;&#xA;रौहिण उवाच ।&#x9;047&lt;br&gt;&#xA;यैषा मम महाशाखा शतयोजनमायता ।&#x9;047a&lt;br&gt;&#xA;एतामास्थाय शाखां त्वं खादेमौ गजकच्छपौ ॥&#x9;047b&lt;br&gt;&#xA;सौतिरुवाच ।&#x9;048&lt;br&gt;&#xA;ततो द्रुमं पतगसहस्रसेवितं महीधरप्रतिमवपुः प्रकम्पयन् ।&#x9;048a&lt;br&gt;&#xA;खगोत्तमो द्रुतमभिपत्य वेगवान्बभञ्ज तामविरलपत्रसंचयाम् ॥ ॥&#x9;048b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि एकोनत्रिंशोऽध्यायः ॥ 29 ॥&#xA;*1-29-4 संभावय संजीवय ॥ 1-29-7 ततोऽपश्यत्स्वपितरं काश्यपं दीप्ततेजसम् । तं श्रेष्ठं पततां श्रेष्ठो ब्रह्म ब्रह्मविदां वरम् । पृष्टश्च पित्रा बलवान्वैनतेयः प्रतापदान् । इति पाठान्तरम् ॥ 7 ॥ 1-29-9 भोजने बहुले मम कुशलं न हि ॥ 1-29-10 सोमं अमृतम् ॥ 1-29-14 कूर्माग्रजं कूर्मभूतं ज्येष्ठभ्रातरम् ॥ 1-29-21 अन्तरेषु छिद्रेषु ॥ 1-29-30 आवेष्टितकरः कुण्डलीकृतशुण्डादण्डः ॥ 1-29-33 उपयुज्य भुक्त्वा ॥ 1-29-38 भविष्यति समरे ॥ एकोनत्रिंशोऽध्यायः ॥ 29 ॥&lt;/p&gt;</description>
    </item>
    <item>
      <title>०३० वालखिल्य-रक्षा</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/030_vAlakhilya-raxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/030_vAlakhilya-raxA/</guid>
      <description>&lt;p&gt;अध्यायः 030&#xA;*भग्नशाखाया अधोभागे लम्बमानवालखिल्यरक्षणार्थं मुखेन शाखाग्रहणम् ॥ 1 ॥ कश्यपाज्ञया हिमालयं गत्वा तत्र शाखां परित्यज्य तत्रैव स्थित्वा गजकच्छपभक्षणम् ॥ 2 ॥ उत्पातान्दृष्ट्वा देवैः कृतोऽमृतरक्षणोपायः ॥ 3 ॥&#xA;सौतिरुवाच ।&#x9;001&lt;br&gt;&#xA;स्पष्टमात्रा तु पद्भ्यां सा गरुडेन बलीयसा ।&#x9;001a&lt;br&gt;&#xA;अभज्यत तरोः शाखा भग्नां चैकामधारयत् ॥&#x9;001b&lt;br&gt;&#xA;तां भङ्क्त्वा स महाशाखां स्मयमानो विलोकयन् ।&#x9;002a&lt;br&gt;&#xA;अथात्रं लम्बतोऽपश्यद्वालखिल्यानधोमुखान् ॥&#x9;002b&lt;br&gt;&#xA;ऋषयो ह्यत्र लम्बन्ते न हन्यामिति तानृषीन् ।&#x9;003a&lt;br&gt;&#xA;तपोरतांल्लम्बमानान्ब्रह्मर्षीनभिवीक्ष्य सः ॥&#x9;003b&lt;br&gt;&#xA;हन्यादेतान्संपतन्ती शाखेत्यथ विचिन्त्य सः ।&#x9;004a&lt;br&gt;&#xA;नखैर्दृढतरं वीरः संगृह्य गजकच्छपौ ॥&#x9;004b&lt;br&gt;&#xA;स तद्विनाशसंत्रासादभिपत्य स्वगाधिपः ।&#x9;005a&lt;br&gt;&#xA;शाखामास्येन जग्राह तेषामेवान्ववेक्षया ॥&#x9;005b&lt;br&gt;&#xA;अतिदैवं तु तत्तस्य कर्म दृष्ट्वा महर्षयः ।&#x9;006a&lt;br&gt;&#xA;विस्मयोत्कम्पहृदया नाम चक्रुर्महाखगे ॥&#x9;006b&lt;br&gt;&#xA;गुरुं भारं समासाद्योड्डीन एष विहङ्गमः ।&#x9;007a&lt;br&gt;&#xA;गरुडस्तु खगश्रेष्ठस्तस्मात्पन्नगभोजनः ॥&#x9;007b&lt;br&gt;&#xA;ततः शनैः पर्यपतत्पक्षैः शैलान्प्रकम्पयन् ।&#x9;008a&lt;br&gt;&#xA;एवं सोऽभ्यपतद्देशान्बहून्सगजकच्छपः ॥&#x9;008b&lt;br&gt;&#xA;दयार्थं वालखिल्यानां न च स्थानमविन्दत ।&#x9;009a&lt;br&gt;&#xA;स गत्वा पर्वतश्रेष्ठं गन्धमादनमञ्जसा ॥&#x9;009b&lt;br&gt;&#xA;ददर्श कश्यपं तत्र पितरं तपसि स्थितम् ।&#x9;010a&lt;br&gt;&#xA;ददर्श तं पिता चापि दिव्यरूपं विहङ्गमम् ॥&#x9;010b&lt;br&gt;&#xA;तेजोवीर्यबलोपेतं मनोमारुतरंहसम् ।&#x9;011a&lt;br&gt;&#xA;शैलशृङ्गप्रतीकाशं ब्रह्मदण्डमिवोद्यतम् ॥&#x9;011b&lt;br&gt;&#xA;अचिन्त्यमनभिध्येयं सर्वभूतभयंकरम् ।&#x9;012a&lt;br&gt;&#xA;महावीर्यधरं रौद्रं साक्षादग्निमिवोद्यतम् ॥&#x9;012b&lt;br&gt;&#xA;अप्रधृष्यमजेयं च देवदानवराक्षसैः ।&#x9;013a&lt;br&gt;&#xA;भेत्तारं गिरिशृङ्गाणां समुद्रजलशोषणम् ॥&#x9;013b&lt;br&gt;&#xA;लोकसंलोडनं घोरं कृतान्तसमदर्शनम् ।&#x9;014a&lt;br&gt;&#xA;तमागतमभिप्रेक्ष्य भगवान्कश्यपस्तदा ।&#x9;014b&lt;br&gt;&#xA;विदित्वा चास्यं संकल्पमिदं वचनमब्रवीत् ॥&#x9;014c&lt;br&gt;&#xA;कश्यप उवाच ।&#x9;015&lt;br&gt;&#xA;पुत्र मा साहसं कार्षीर्मा सद्यो लप्स्यसे व्यथाम् ।&#x9;015a&lt;br&gt;&#xA;मा त्वां दहेयुः संक्रुद्धा वालखिल्या मरीचिपाः ॥&#x9;015b&lt;br&gt;&#xA;सौतिरुवाच ।&#x9;016&lt;br&gt;&#xA;ततः प्रसादयामास कश्यपः पुत्रकारणात् ।&#x9;016a&lt;br&gt;&#xA;वालखिल्यान्महाभागांस्तपसा हतकल्मषान् ॥&#x9;016b&lt;br&gt;&#xA;कश्यप उवाच ।&#x9;017&lt;br&gt;&#xA;प्रजाहितार्थमारम्भो गरुडस्य तपोधनाः ।&#x9;017a&lt;br&gt;&#xA;चिकीर्षति महत्कर्म तदनुज्ञातुमर्हथ ॥&#x9;017b&lt;br&gt;&#xA;सौतिरुवाच ।&#x9;018&lt;br&gt;&#xA;एवमुक्ता भगवता मुनयस्ते समभ्ययुः ।&#x9;018a&lt;br&gt;&#xA;मुक्त्वा शाखां गिरिं पुण्यं हिमवन्त तपोऽर्थिनः ॥&#x9;018b&lt;br&gt;&#xA;ततस्तेष्वपयातेषु पितरं विनतासुतः ।&#x9;019a&lt;br&gt;&#xA;शाखाव्याक्षिप्तवदनः पर्यपृच्छत कश्यपम् ॥&#x9;019b&lt;br&gt;&#xA;भगवन्क्व विमुञ्चामि तरोः शाखामिमामहम् ।&#x9;020a&lt;br&gt;&#xA;वर्जितं मानुषैर्देशमाख्यातु भगवान्मम ॥&#x9;020b&lt;br&gt;&#xA;सौतिरुवाच ।&#x9;021&lt;br&gt;&#xA;ततो निःपुरुषं शैलं हिमसंरुद्धकन्दरम् ।&#x9;021a&lt;br&gt;&#xA;अगम्यं मनसाप्यन्यैस्तस्याचख्यौ स कश्यपः ॥&#x9;021b&lt;br&gt;&#xA;तं पर्वतं महाकुक्षिमुद्दिश्य स महाखगः ।&#x9;022a&lt;br&gt;&#xA;जवेनाभ्यपतत्तार्क्ष्यः सशाखागजकच्छपः ॥&#x9;022b&lt;br&gt;&#xA;न तां वध्री परिणहेच्छतचर्मा महातनुम् ।&#x9;023a&lt;br&gt;&#xA;शाखिनो महतीं शाखां यां प्रगृह्य ययौ खगः ॥&#x9;023b&lt;br&gt;&#xA;स ततः शतसाहस्रं योजनान्तरमागतः ।&#x9;024a&lt;br&gt;&#xA;कालेन नातिमहता गरुडः पतगेश्वरः ॥&#x9;024b&lt;br&gt;&#xA;स तं गत्वा क्षणेनैव पर्वतं वचनात्पितुः ।&#x9;025a&lt;br&gt;&#xA;अमुञ्चन्महतीं शाखां सस्वनं तत्र खेचरः ॥&#x9;025b&lt;br&gt;&#xA;पक्षानिलहतश्चास्य प्राकम्पत स शैलराट् ।&#x9;026a&lt;br&gt;&#xA;मुमोच पुष्पवर्षं च समागलितपादप ॥&#x9;026b&lt;br&gt;&#xA;शृङ्गाणि च व्यशीर्यन्त गिरेस्तस्य समन्ततः ।&#x9;027a&lt;br&gt;&#xA;मणिकाञ्चनचित्राणि शोभयन्ति महागिरिम् ॥&#x9;027b&lt;br&gt;&#xA;शाखिनो बहवश्चापि शाखयाऽभिहतास्तया ।&#x9;028a&lt;br&gt;&#xA;काञ्चनैः कुसुमैर्भान्ति विद्युत्वन्त इवाम्बुदाः ॥&#x9;028b&lt;br&gt;&#xA;ते हेमविकचा भूमौ युताः पर्वतधातुभिः ।&#x9;029a&lt;br&gt;&#xA;व्यराजञ्छाखिनस्तत्र सूर्यांशुप्रतिरञ्जिताः ॥&#x9;029b&lt;br&gt;&#xA;ततस्तस्य गिरेः शृङ्गमास्थाय स खगोत्तमः ।&#x9;030a&lt;br&gt;&#xA;भक्षयामास गरुडस्तावुभौ गजकच्छपौ ॥&#x9;030b&lt;br&gt;&#xA;तावुभौ भक्षयित्वा तु स तार्क्ष्यः कूर्मकुञ्जरौ ।&#x9;031a&lt;br&gt;&#xA;ततः पर्वतकूटाग्रादुत्पपात महाजवः ॥&#x9;031b&lt;br&gt;&#xA;प्रावर्तन्ताथ देवानामुत्पाता भयशंसिनः ।&#x9;032a&lt;br&gt;&#xA;इन्द्रस्य वज्रं दयितं प्रजज्वाल भयात्ततः ॥&#x9;032b&lt;br&gt;&#xA;सधूमा न्यपतत्सार्चिर्दिवोल्का नभसश्च्युता ।&#x9;033a&lt;br&gt;&#xA;तथा वसूनां रुद्राणामादित्यानां च सर्वशः ॥&#x9;033b&lt;br&gt;&#xA;साध्यानां मरुतां चैव ये चान्ये देवतागणाः ।&#x9;034a&lt;br&gt;&#xA;स्वं स्वं प्रहरणं तेषां परस्परमुपाद्रवत् ॥&#x9;034b&lt;br&gt;&#xA;अभूतपूर्वं संग्रामे तदा देवासुरेऽपि च ।&#x9;035a&lt;br&gt;&#xA;ववुर्वाताः सनिर्घाताः पेतुरुल्काः सहस्रशः ॥&#x9;035b&lt;br&gt;&#xA;निरभ्रमेव चाकाशं प्रजगर्ज महास्वनम् ।&#x9;036a&lt;br&gt;&#xA;देवानामपि यो देवः सोऽप्यवर्षत शोणितम् ॥&#x9;036b&lt;br&gt;&#xA;मम्लुर्माल्यानि देवानां नेशुस्तेजांसि चैव हि ।&#x9;037a&lt;br&gt;&#xA;उत्पातमेघा रौद्राश्च ववृषुः शोणितं बहु ॥&#x9;037b&lt;br&gt;&#xA;रजांसि मुकुटान्येषामुत्थितानि व्यधर्षयन् ।&#x9;038a&lt;br&gt;&#xA;ततस्त्राससमुद्विग्नः सह देवैः शतक्रतुः ।&#x9;038b&lt;br&gt;&#xA;उत्पातान्दारुणान्पश्यन्नित्युवाच बृहस्पतिम् ॥&#x9;038c&lt;br&gt;&#xA;किमर्थं भगवन्घोरा उत्पाताः सहसोत्थिताः ।&#x9;039a&lt;br&gt;&#xA;न च शत्रुं प्रपश्यामि युधि यो नः प्रधर्षयेत् ॥&#x9;039b&lt;br&gt;&#xA;बृहस्पतिरुवाच ।&#xA;तवापराधाद्देवेन्द्र प्रमादाच्च शतक्रतो ।&#x9;040a&lt;br&gt;&#xA;तपसा वालखिल्यानां महर्षीणां महात्मनाम् ॥&#x9;040b&lt;br&gt;&#xA;कश्यपस्य मुनेः पुत्रो विनतायाश्च खेचरः ।&#x9;041a&lt;br&gt;&#xA;हर्तुं सोममभिप्राप्तो बलवान्कामरूपधृक् ॥&#x9;041b&lt;br&gt;&#xA;समर्थो बलिनां श्रेष्ठो हर्तुं सोमं विहङ्गमः ।&#x9;042a&lt;br&gt;&#xA;सर्वं संभावयाम्यस्मिन्नसाध्यमपि साधयेत् ॥&#x9;042b&lt;br&gt;&#xA;सौतिरुवाच ।&#x9;043&lt;br&gt;&#xA;श्रुत्वैतद्वचनं शक्रः प्रोवाचामृतरक्षिणः ।&#x9;043a&lt;br&gt;&#xA;महावीर्यबलः पक्षी हर्तुं सोममिहोद्यतः ॥&#x9;043b&lt;br&gt;&#xA;युष्मान्संबोधयाम्येष &#39;गृहीत्वावरणायुधान् ।&#x9;044a&lt;br&gt;&#xA;परिवार्यामृतं सर्वे यूयं मद्वचनादिह ॥&#x9;044b&lt;br&gt;&#xA;रक्षध्वं विबुधा वीरा&#39; यथा न स हरेद्बलात् ।&#x9;045a&lt;br&gt;&#xA;अतुलं हि बलं तस्य बृहस्पतिरुवाच ह ॥&#x9;045b&lt;br&gt;&#xA;सौतिरुवाच ।&#x9;046&lt;br&gt;&#xA;तच्छ्रुत्वा विबुधा वाक्यं विस्मिता यत्नमास्थिताः ।&#x9;046a&lt;br&gt;&#xA;परिवार्यामृतं तस्थूर्वज्री चेन्द्रः प्रतापवान् ॥&#x9;046b&lt;br&gt;&#xA;धारयन्तो विचित्राणि काञ्चनानि मनस्विनः ।&#x9;047a&lt;br&gt;&#xA;कवचानि महार्हाणि वैदूर्यविकृतानि च ॥&#x9;047b&lt;br&gt;&#xA;चर्माण्यपि च गात्रेषु भानुमन्ति दृढानि च ।&#x9;048a&lt;br&gt;&#xA;विविधानि च शस्त्राणि घोररूपाण्यनेकशः ॥&#x9;048b&lt;br&gt;&#xA;शिततीक्ष्णाग्रधाराणि समुद्यम्य सुरोत्तमः ।&#x9;049a&lt;br&gt;&#xA;सविस्फुलिङ्गज्वालानि सधूमानि च सर्वशः ॥&#x9;049b&lt;br&gt;&#xA;चक्राणि परघांश्चैव त्रिशूलानि परश्वधान् ।&#x9;050a&lt;br&gt;&#xA;शक्तीश्च विविधास्तीक्ष्णाः करवालांश्च निर्मलान् ।&#x9;050b&lt;br&gt;&#xA;स्वदेहरूपाण्यादाय गदाश्चोग्रप्रदर्शनाः ॥&#x9;050c&lt;br&gt;&#xA;तैः शस्त्रैर्भानुमद्भिस्ते दिव्याभरणभूषिताः ।&#x9;051a&lt;br&gt;&#xA;भानुमन्तः सुरगणास्तस्थुर्विगतकल्मषाः ॥&#x9;051b&lt;br&gt;&#xA;अनुपमबलवीर्यतेजसोधृतमनसः परिरक्षणेऽमृतस्य ।&#x9;052a&lt;br&gt;&#xA;असुरपुरविदारणाः सुराज्वलनसमिद्धवपुःप्रकाशिनः ॥&#x9;052b&lt;br&gt;&#xA;इति समरवरं सुराः स्थितास्ते परिघसहस्रशतैः समाकुलम् ।&#x9;053a&lt;br&gt;&#xA;विगलितमिव चाम्बरान्तरं तपनमरीचिविकाशितं बभासे ॥ ॥&#x9;053b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि त्रिंशोऽध्यायः ॥ 30 ॥&#xA;*1-30-6 अतिदैवं देवैरपि कर्तुमशक्यम् ॥ 1-30-7 गुरुशब्दपूर्वाड्डीङ्विहायसागतावित्यस्माड्डः आदेरकारश्च पृषोदरादित्वात् गरुडशब्दो निष्पन्न इत्यर्थः ॥ 1-30-18 शाखां मुक्त्वा गिरिं समभ्ययुरिति संबन्धः ॥ 1-30-19 शाखया मुखस्थया व्याक्षिप्तं वदनं वचनक्रिया यस्य स तथा ॥ 1-30-23 शतचर्मा शतगोचर्मणा कृता । वध्री रज्जुः । न परिणहेत् परितो न बध्नीयात् ॥ 1-30-29 विकचाः हेमवदुज्ज्वलाः ॥ 1-30-33 दिवा अह्नि ॥ 1-30-36 देवानां देवः पर्जन्यः ॥ 1-30-42 अन्येषामसाध्यमप्ययं साधयेत् ॥ 1-30-48 भानुमन्ति दीप्तिमन्ति ॥ 1-30-50 स्वदेहरूपाणि स्वदेहानुरूपाणि ॥ 1-30-52 ज्वलनवत्समिद्धैर्दीप्यमानैर्वपुर्भिः प्रकाशिनः ॥ त्रिंशोऽध्यायः ॥ 30 ॥&lt;/p&gt;</description>
    </item>
    <item>
      <title>०३१ गरुड-राजत्वम्</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/031_garuDa-rAjatvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/031_garuDa-rAjatvam/</guid>
      <description>&lt;p&gt;अध्यायः 031&#xA;*वालखिल्यतपसा गरुडोत्पत्तिकथनपूर्वकं तस्य पक्षीन्द्रत्वेऽभिषेचनम् ॥ 1 ॥&#xA;शौनक उवाच ।&#x9;001&lt;br&gt;&#xA;कोऽपराधो महेन्द्रस्य कः प्रमादश्च सूतज ।&#x9;001a&lt;br&gt;&#xA;तपसा वालखिल्यानां संभूतो गरुडः कथम् ॥&#x9;001b&lt;br&gt;&#xA;कश्यपस्य द्विजातेश्च कथं वै पक्षिराट् सुतः ।&#x9;002a&lt;br&gt;&#xA;अधृष्टः सर्वभूतानामवध्यस्चाभवत्कथम् ॥&#x9;002b&lt;br&gt;&#xA;कथं च कामचारी स कामवीर्यश्च खेचरः ।&#x9;003a&lt;br&gt;&#xA;एतदिच्छाम्यहं श्रोतुं पुराणे यदि पठ्यते ॥&#x9;003b&lt;br&gt;&#xA;सौतिरुवाच ।&#x9;004&lt;br&gt;&#xA;विषयोऽयं पुराणस्य यन्मां त्वं परिपृच्छसि ।&#x9;004a&lt;br&gt;&#xA;शृणु मे वदतः सर्वमेतत्संक्षेपतो द्विज ॥&#x9;004b&lt;br&gt;&#xA;यजतः पुत्रकामस्य कश्यपस्य प्रजापतेः ।&#x9;005a&lt;br&gt;&#xA;साहाय्यमृषयो देवा गन्धर्वाश्च ददुः किल ॥&#x9;005b&lt;br&gt;&#xA;तत्रेध्मानयने शक्रो नियुक्तः कश्यपेन ह ।&#x9;006a&lt;br&gt;&#xA;मुनयो वालखिल्याश्च ये चान्ये देवतागणाः ॥&#x9;006b&lt;br&gt;&#xA;शक्रस्तु वीर्यसदृशमिध्मभारं गिरिप्रभम् ।&#x9;007a&lt;br&gt;&#xA;समुद्यम्यानयामास नातिकृच्छ्रादिव प्रभुः ॥&#x9;007b&lt;br&gt;&#xA;अथापश्यदृषीन्ह्रस्वानङ्गुष्ठोदरवर्ष्मणः ।&#x9;008a&lt;br&gt;&#xA;पलाशवर्तिकामेकां वहतः संहतान्पथि ॥&#x9;008b&lt;br&gt;&#xA;प्रलीनान्स्वेष्विवाङ्गेषु निराहारांस्तपोधनान् ।&#x9;009a&lt;br&gt;&#xA;क्लिश्यमानान्मन्दबलान्गोष्पदे संप्लुतोदके ॥&#x9;009b&lt;br&gt;&#xA;तान्सर्वान्विस्मयाविष्टो वीर्योन्मत्तः पुरन्दरः ।&#x9;010a&lt;br&gt;&#xA;अपहास्याभ्यगाच्छीघ्रं लम्बयित्वाऽवमन्य च ॥&#x9;010b&lt;br&gt;&#xA;तेऽथ रोषसमाविष्टाः सुभृशं जातमन्यवः ।&#x9;011a&lt;br&gt;&#xA;आरेभिरे महत्कर्म तदा शक्रभयङ्करम् ॥&#x9;011b&lt;br&gt;&#xA;जुहुवुस्ते सुतपसो विधिवज्जातवेदसम् ।&#x9;012a&lt;br&gt;&#xA;मन्त्रैरुच्चावचैर्विप्रा येन कामेन तच्छृणु ॥&#x9;012b&lt;br&gt;&#xA;कामवीर्यः कामगमो देवराजभयप्रदः ।&#x9;013a&lt;br&gt;&#xA;इन्द्रोऽन्यः सर्वदेवानां भवेदिति यतव्रताः ॥&#x9;013b&lt;br&gt;&#xA;इन्द्राच्छतगुणः शौर्ये वीर्ये चैव मनोजवः ।&#x9;014a&lt;br&gt;&#xA;तपसो नः फलेनाद्य दारुणः संभवित्विति ॥&#x9;014b&lt;br&gt;&#xA;तद्बुद्ध्वा भृशसंतप्तो देवराजः शतक्रतुः ।&#x9;015a&lt;br&gt;&#xA;जगाम शरणं तत्र कश्यपं संशितव्रतम् ॥&#x9;015b&lt;br&gt;&#xA;तच्छ्रुत्वा देवराजस्य कश्यपोऽथ प्रजापतिः ।&#x9;016a&lt;br&gt;&#xA;वालखिल्यानुपागम्य कर्मसिद्धिमपृच्छत ॥&#x9;016b&lt;br&gt;&#xA;कश्यप उवाच ।&#x9;017&#39;&lt;br&gt;&#xA;केन कामेन चारब्धं भवद्भिर्होमकर्म च ।&#x9;017a&lt;br&gt;&#xA;याथातथ्येन मे ब्रूत श्रोतुं कौतूहलं हि मे ॥&#x9;017b&lt;br&gt;&#xA;वालखिल्या ऊचुः ।&#x9;018&lt;br&gt;&#xA;अवज्ञाताः सुरेन्द्रेण मूढेनाकृतबुद्धिना ।&#x9;018a&lt;br&gt;&#xA;ऐश्वर्यमदमत्तेन सदाचारान्निरस्यता ॥&#x9;018b&lt;br&gt;&#xA;तद्विघातार्थमारम्भो विधिवत्तस्य कश्यप ॥&#x9;019a&lt;br&gt;&#xA;सौतिरुवाच ।&#39;&#x9;020&lt;br&gt;&#xA;एवमस्त्विति तं चापि प्रत्यूचुः सत्यवादिनः ।&#x9;020a&lt;br&gt;&#xA;तान्कश्यप उवाचेदं सान्त्वपूर्वं प्रजापतिः ॥&#x9;020b&lt;br&gt;&#xA;अयमिन्द्रस्त्रिभुवने नियोगाद्ब्रह्मणः कृतः ।&#x9;021a&lt;br&gt;&#xA;इन्द्रार्थे च भवन्तोऽपि यत्नवन्तस्तपोधनाः ॥&#x9;021b&lt;br&gt;&#xA;न मिथ्या ब्रह्मणो वाक्यं कर्तुमर्हथ सत्तमाः ।&#x9;022a&lt;br&gt;&#xA;भवतां हि न मिथ्याऽयं संकल्पो वै चिकीर्षितः ॥&#x9;022b&lt;br&gt;&#xA;भवत्वेष पतत्रीणामिन्द्रोऽतिबलसत्त्ववान् ।&#x9;023a&lt;br&gt;&#xA;प्रसादः क्रियतामस्य देवराजस्य याचतः ॥&#x9;023b&lt;br&gt;&#xA;सौतिरुवाच ।&#x9;024&lt;br&gt;&#xA;एवमुक्ताः कश्यपेन वालखिल्यास्तपोधनाः ।&#x9;024a&lt;br&gt;&#xA;प्रत्यूचुरभिसंपूज्य मुनिश्रेष्ठं प्रजापतिम् ॥&#x9;024b&lt;br&gt;&#xA;वालखिल्या ऊचुः ।&#x9;025&lt;br&gt;&#xA;इन्द्रार्थोऽयं समारम्भः सर्वेषां नः प्रजापते ।&#x9;025a&lt;br&gt;&#xA;अपत्यार्थं समारम्भो भवतश्चायमीप्सितः ॥&#x9;025b&lt;br&gt;&#xA;तदिदं सफलं कर्म त्वयैव प्रतिगृह्यताम् ।&#x9;026a&lt;br&gt;&#xA;तथा चैवं विधत्स्वात्र यथा श्रेयोऽनुपश्यसि ॥&#x9;026b&lt;br&gt;&#xA;सौतिरुवाच ।&#x9;027&lt;br&gt;&#xA;एतस्मिन्नेव काले तु देवी दाक्षायणी शुभा ।&#x9;027a&lt;br&gt;&#xA;विनता नाम कल्याणी पुत्रकामा यशस्विनी ॥&#x9;027b&lt;br&gt;&#xA;तपस्तप्त्वा व्रतपरा स्नाता पुंसवने शुचिः ।&#x9;028a&lt;br&gt;&#xA;उपचक्राम भर्तारं तामुवाचाथ कश्यपः ॥&#x9;028b&lt;br&gt;&#xA;आरम्भः सफलो देवि भविता यस्त्वयेप्सितः ।&#x9;029a&lt;br&gt;&#xA;जनयिष्यसि पुत्रौ द्वौ वीरौ त्रिभुवनेश्वरौ ॥&#x9;029b&lt;br&gt;&#xA;तपसा वालखिल्यानां मम संकल्पतस्तथा ।&#x9;030a&lt;br&gt;&#xA;भविष्यतो महाभागौ पुत्रौ त्रैलोक्यपूजितौ ॥&#x9;030b&lt;br&gt;&#xA;उवाच चैनां भगवान्कश्यपः पुनरेव ह ।&#x9;031a&lt;br&gt;&#xA;धार्यतामप्रमादेन गर्भोऽयं सुमहोदयः ॥&#x9;031b&lt;br&gt;&#xA;एकः सर्वपतत्रीणामिन्द्रत्वं कारयिष्यति ।&#x9;032a&lt;br&gt;&#xA;लोकसंभावितो वीरः कामरूपो विहङ्गमः ॥&#x9;032b&lt;br&gt;&#xA;सौतिरुवाच ।&#x9;033&lt;br&gt;&#xA;शतक्रतुमथोवाच प्रीयमाणः प्रजापतिः ।&#x9;033a&lt;br&gt;&#xA;त्वत्सहायौ महावीर्यौ भ्रातरौ ते भविष्यतः ॥&#x9;033b&lt;br&gt;&#xA;नैताभ्यां भविता दोषः सकाशात्ते पुरंदर ।&#x9;034a&lt;br&gt;&#xA;व्येतु ते शक्र संतापस्त्वमेवेन्द्रो भविष्यसि ॥&#x9;034b&lt;br&gt;&#xA;न चाप्येवं त्वया भूयः क्षेप्तव्या ब्रह्मवादिनः ।&#x9;035a&lt;br&gt;&#xA;न चावमान्या दर्पात्ते वाग्वज्रा भृशकोपनाः ॥&#x9;035b&lt;br&gt;&#xA;सौतिरुवाच ।&#x9;036&lt;br&gt;&#xA;एवमुक्तो जगामेन्द्रो निर्विशङ्कस्त्रिविष्टपम् ।&#x9;036a&lt;br&gt;&#xA;विनता चापि सिद्धार्था बभूव मुदिता तथा ॥&#x9;036b&lt;br&gt;&#xA;जनयामास पुत्रौ द्वावरुणं गरुडं तथा ।&#x9;037a&lt;br&gt;&#xA;विकलाङ्गोऽरुणस्तत्र भास्करस्य पुरःसरः ॥&#x9;037b&lt;br&gt;&#xA;पतत्त्रीणां च गरुडमिन्द्रत्वेनाभ्यषिञ्चत ।&#x9;038a&lt;br&gt;&#xA;तस्यैतत्कर्म सुमहच्छ्रूयतां भृगुनन्दन ॥ ॥&#x9;038b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि एकत्रिंशोऽध्यायः ॥ 31 ॥&#xA;*1-31-8 अङ्गुष्ठोदरप्रमाणं वर्ष्म शरीरं येषां तान् । वर्तिकां यष्टिम् ॥ 1-31-9 स्वेष्वङ्गेषु प्रलीनानिव अतिकृशानित्यर्थः । क्लिश्यमानान् गोष्पदमात्रेति जले मज्जनेनेत्यर्थः ॥ 1-31-11 जातमन्यवः दीनाः । मन्युर्दैन्ये क्रतौ क्रुधीति कोशः ॥ 1-31-14 दारुणः इन्द्रं प्रत्येव ॥ 1-31-16 कर्मसिद्धिमपृच्छत सिद्ध वः कर्मेत्यपृच्छत् ॥ 1-31-20 एवमस्तु सिद्धमस्तु ॥ 1-31-28 पुंसवने ऋतुकाले ॥ 1-31-32 कारयिष्यति स्वार्थे णिच् ॥ एकत्रिंशोऽध्यायः ॥ 31 ॥&lt;/p&gt;</description>
    </item>
    <item>
      <title>०३२ देव-पराजयः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/032_deva-parAjayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/032_deva-parAjayaH/</guid>
      <description>&lt;p&gt;अध्यायः 032&#xA;*देवगरुडयुद्धं तत्र देवानां पराजयः ॥ 1 ॥&#xA;सौतिरुवाच ।&#x9;001&lt;br&gt;&#xA;ततस्तस्माद्गिरिवरात्समुदीर्णमहाबलः ।&#39;&#x9;001a&lt;br&gt;&#xA;गरुडः पक्षिराट् तूर्णं संप्राप्तो विबुधान्प्रति ॥&#x9;001b&lt;br&gt;&#xA;तं दृष्ट्वातिबलं चैव प्राकम्पन्त सुरास्ततः ।&#x9;002a&lt;br&gt;&#xA;परस्परं च प्रत्यघ्नन्सर्वप्रहरणान्युत ॥&#x9;002b&lt;br&gt;&#xA;तत्र चासीदमेयात्मा विद्युदग्निसमप्रभः ।&#x9;003a&lt;br&gt;&#xA;भौमनः सुमहावीर्यः सोमस्य परिरक्षिता ॥&#x9;003b&lt;br&gt;&#xA;स तेन पतगेन्द्रेण पक्षतुण्डनखैः क्षतः ।&#x9;004a&lt;br&gt;&#xA;मुहूर्तमतुलं युद्धं कृत्वा विनिहतो युधि ॥&#x9;004b&lt;br&gt;&#xA;रजश्चोद्धूय सुमहत्पक्षवातेन खेचरः ।&#x9;005a&lt;br&gt;&#xA;कृत्वा लोकान्निरालोकांस्तेन देवानवाकिरत् ॥&#x9;005b&lt;br&gt;&#xA;तेनावकीर्णा रजसा देवा मोहमुपागमन् ।&#x9;006a&lt;br&gt;&#xA;न चैवं ददृशुश्छन्ना रजसाऽमृतरक्षिणः ॥&#x9;006b&lt;br&gt;&#xA;एवं संलोडयामास गरुडस्त्रिदिवालयम् ।&#x9;007a&lt;br&gt;&#xA;पक्षतुण्डप्रहारैस्तु देवान्स विददार ह ॥&#x9;007b&lt;br&gt;&#xA;ततो देवः सहस्राक्षस्तूर्णं वायुमचोदयत् ।&#x9;008a&lt;br&gt;&#xA;विक्षिपेमां रजोवृष्टिं तवेदं कर्म मारुत ॥&#x9;008b&lt;br&gt;&#xA;सौतिरुवाच ।&#x9;009&lt;br&gt;&#xA;अथ वायुरपोवाह तद्रजस्तरसा बली ।&#x9;009a&lt;br&gt;&#xA;ततो वितिमिरे जाते देवाः शकुनिमार्दयन् ॥&#x9;009b&lt;br&gt;&#xA;ननादोच्चैः स बलवान्महामेघ इवाम्बरे ।&#x9;010a&lt;br&gt;&#xA;वध्यमानः सुरगणैः सर्वभूतानि भीषयन् ॥&#x9;010b&lt;br&gt;&#xA;उत्पपात महावीर्यः पक्षिराट् परवीरहा ।&#x9;011a&lt;br&gt;&#xA;समुत्पत्यान्तरिक्षस्थं देवानामुपरि स्थितम् ॥&#x9;011b&lt;br&gt;&#xA;वर्मिणो विबुधाः सर्वे नानाशस्त्रैरवाकिरन् ।&#x9;012a&lt;br&gt;&#xA;पट्टिशैः परिधैः शूलैर्गदाभिश्च सवासवाः ॥&#x9;012b&lt;br&gt;&#xA;क्षुरप्रैर्ज्वलितैश्चापि चक्रैरादित्यरूपिभिः ।&#x9;013a&lt;br&gt;&#xA;नानाशस्त्रविसर्गैस्तैर्वध्यमानः समन्ततः ॥&#x9;013b&lt;br&gt;&#xA;कुर्वन्सुतुमुलं युद्धं पक्षिराण्ण व्यकम्पत ।&#x9;014a&lt;br&gt;&#xA;निर्दहन्निव चाकाशे वैनतेयः प्रतापवान् ।&#x9;014b&lt;br&gt;&#xA;पक्षाभ्यामुरसा चैव समन्ताद्व्यक्षिपत्सुरान् ॥&#x9;014c&lt;br&gt;&#xA;ते विक्षिप्तास्ततो देवा दुद्रुवुर्गरुडार्दिताः ।&#x9;015a&lt;br&gt;&#xA;नखतुण्डक्षताश्चैव सुस्रुवुः शोणितं बहु ॥&#x9;015b&lt;br&gt;&#xA;साध्याः प्राचीं सगन्धर्वा वसवो दक्षिणां दिशम् ।&#x9;016a&lt;br&gt;&#xA;प्रजग्मुः सहिता रुद्राः पतगेन्द्रप्रधर्षिताः ॥&#x9;016b&lt;br&gt;&#xA;दिशं प्रतीचीमादित्या नासत्यावुत्तरां दिशम् ।&#x9;017a&lt;br&gt;&#xA;मुहुर्मुहुः प्रेक्षमाणा युध्यमानं महौजसः ॥&#x9;017b&lt;br&gt;&#xA;अश्वक्रन्देन वीरेण रेणुकेन च पक्षिराट् ।&#x9;018a&lt;br&gt;&#xA;क्रथनेन च शूरेण तपनेन च खेचरः ॥&#x9;018b&lt;br&gt;&#xA;उलूकश्वसनाभ्यां च निमेषेण च पक्षिराट् ।&#x9;019a&lt;br&gt;&#xA;प्ररुजेन च संग्रामं चकार पुलिनेन च ॥&#x9;019b&lt;br&gt;&#xA;तान्पक्षनखतुण्डाग्रैरभिनद्विनतासुतः ।&#x9;020a&lt;br&gt;&#xA;युगान्तकाले संक्रुद्धः पिनाकीव परंतप ॥&#x9;020b&lt;br&gt;&#xA;महाबला महोत्साहास्तेन ते बहुधा क्षताः ।&#x9;021a&lt;br&gt;&#xA;रेजुरभ्रघनप्रख्या रुधिरौघप्रवर्षिणः ॥&#x9;021b&lt;br&gt;&#xA;तान्कृत्वा पतगश्रेष्ठः सर्वानुत्क्रान्तजीवितान् ।&#x9;022a&lt;br&gt;&#xA;अतिक्रान्तोऽमृतस्यार्थे सर्वतोऽग्निमपश्यत ॥&#x9;022b&lt;br&gt;&#xA;आवृण्वानं महाज्वालमर्चिर्भिः सर्वतोऽम्बरम् ।&#x9;023a&lt;br&gt;&#xA;दहन्तमिव तीक्ष्णांशुं चण्डवायुसमीरितम् ॥&#x9;023b&lt;br&gt;&#xA;&#39;नभः स्पृशन्तं ज्वालाभिः सर्वभूतभयंकरम् ।&#39;&#x9;024a&lt;br&gt;&#xA;ततो नवत्या नवतीर्मुखानां कृत्वा महात्मा गरुडस्तरस्वी ।&#x9;024b&lt;br&gt;&#xA;नदीः समापीय मुखैस्ततस्तैःसुशीघ्रमागम्य पुनर्जवेन ॥&#x9;024c&lt;br&gt;&#xA;ज्वलन्तमग्निं तममित्रतापनः समास्तरत्पत्ररथो नदीभिः ।&#x9;025a&lt;br&gt;&#xA;ततः प्रचक्रे वपुरन्यदल्पं प्रवेष्टुकामोऽग्निमभिप्रशाम्य ॥ ॥&#x9;025b&lt;br&gt;&#xA;*इति श्रीमन्महाभारते आदिपर्वणि आस्तीकपर्वणि द्वात्रिंशोऽध्यायः ॥ 32 ॥&#xA;1-32-3 भौमनः विश्वकर्मा ॥ 1-32-4 विनिहतः मृतकल्पः कृतः ॥ 1-32-9 अपोवाह अपसारितवान् ॥ 1-32-24 नवत्याः नवतीः शताधिकाष्टसाहस्रीः ॥ 1-32-25 समास्तरत् आच्छादितवान् शामितवानित्यर्थः ॥ द्वात्रिंशोऽध्यायः ॥ 32 ॥&lt;/p&gt;</description>
    </item>
    <item>
      <title>०३३ विष्णु-संयोगः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/033_viShNu-saMyogaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/033_viShNu-saMyogaH/</guid>
      <description>&lt;p&gt;अध्यायः 033&#xA;अमृतसमीपे गरुडस्य गमनम् ॥ 1 ॥ अमृतं गृहीत्वा गच्छतो गरुडस्य विष्णुदर्शनम् ॥ 2 ॥ विष्णुगरुडयोः परस्परं वरदानम् ॥ 3 ॥ गरुडस्य सुपर्णनामप्राप्तिः ॥ 4 ॥&#xA;सौतिरुवाच ।&#xA;जाम्बूनदमयो भूत्वा मरीचिनिकरोज्ज्वलः ।&#x9;001a&lt;br&gt;&#xA;प्रविवेश बलात्पक्षी वारिवेग इवार्णवम् ॥&#x9;001b&lt;br&gt;&#xA;स चक्रं क्षुरपर्यन्तमपश्यदमृतान्तिके ।&#x9;002a&lt;br&gt;&#xA;परिभ्रमन्तमनिशं तीक्ष्णधारमयस्मयम् ॥&#x9;002b&lt;br&gt;&#xA;ज्वलनार्कप्रभं घोरं छेदनं सोमहारिणाम् ।&#x9;003a&lt;br&gt;&#xA;घोररूपं तदत्यर्थं यन्त्रं देवैः सुनिर्मितम् ॥&#x9;003b&lt;br&gt;&#xA;तस्यान्तरं स दृष्ट्वै पर्यवर्तत खेचरः ।&#x9;004a&lt;br&gt;&#xA;अरान्तरेणाभ्यपतत्संक्षिप्याङ्गं क्षणेन ह ॥&#x9;004b&lt;br&gt;&#xA;अधश्चक्रस्य चैवात्र दीप्तानलसमद्युती ।&#x9;005a&lt;br&gt;&#xA;विद्युज्जिह्वौ महावीर्यौ दीप्तास्यौ दीप्तलोचनौ ॥&#x9;005b&lt;br&gt;&#xA;चक्षुर्विषौ महाघोरौ नित्यं क्रुद्धौ तरस्विनौ ।&#x9;006a&lt;br&gt;&#xA;अमृतस्यैव रक्षार्थं ददर्श भुजगोत्तमौ ॥&#x9;006b&lt;br&gt;&#xA;सदा संरब्धनयनौ सदा चानिमिषेक्षणौ ।&#x9;007a&lt;br&gt;&#xA;तयोरेकोऽपि यं पश्येत्स तूर्णं भस्मसाद्भवेत् ॥&#x9;007b&lt;br&gt;&#xA;तौ दृष्ट्वा सहसा खेदं जगाम विनतात्मजः ।&#x9;008a&lt;br&gt;&#xA;कथमेतौ महावीर्यौ जेतव्यौ हरिभोजिनौ ॥&#x9;008b&lt;br&gt;&#xA;इति संचिन्त्य गरुडस्तयोस्तूर्णं निराकरः ।&#39;&#x9;009a&lt;br&gt;&#xA;तयोश्चक्षूंषि रजसा सुपर्णः सहसाऽऽवृणोत् ।&#x9;009b&lt;br&gt;&#xA;ताभ्यामदृष्टरूपोऽसौ सर्वतः समताडयत् ॥&#x9;009c&lt;br&gt;&#xA;तयोरङ्गे समाक्रम्य वैनतेयोऽन्तरिक्षगः ।&#x9;010a&lt;br&gt;&#xA;आच्छिनत्तरसा मध्ये सोममभ्यद्रवत्ततः ॥&#x9;010b&lt;br&gt;&#xA;समुत्पाट्यामृतं तत्र वैनतेयस्ततो बली ।&#x9;011a&lt;br&gt;&#xA;उत्पपात जवेनैव यन्त्रमुन्मथ्य वीर्यवान् ॥&#x9;011b&lt;br&gt;&#xA;अपीत्वैवामृतं पक्षी परिगृह्याशु निःसृतः ।&#x9;012a&lt;br&gt;&#xA;आगच्छदपरिश्रान्त आवार्यार्कप्रभां ततः ॥&#x9;012b&lt;br&gt;&#xA;विष्णुना च तदाकाशे वैनतेयः समेयिवान् ।&#x9;013a&lt;br&gt;&#xA;तस्य नारायणस्तुष्टस्तेनालौल्येन कर्मणा ॥&#x9;013b&lt;br&gt;&#xA;तमुवाचाव्ययो देवो वरदोऽस्मीति खेचरम् ।&#x9;014a&lt;br&gt;&#xA;स वव्रे तव तिष्ठेयमुपरीत्यन्तरिक्षगः ॥&#x9;014b&lt;br&gt;&#xA;उवाच चैनं भूयोऽपि नारायणमिदं वचः ।&#x9;015a&lt;br&gt;&#xA;अजरश्चामरश्च स्याममृतेन विनाऽप्यहम् ॥&#x9;015b&lt;br&gt;&#xA;016    सौतिरुवाच ।&#xA;एवमस्त्विति तं विष्णुरुवाच विनतासुतम् ।&#x9;016a&lt;br&gt;&#xA;प्रतिगृह्य वनौ तौ च गरुडो विष्णुमब्रवीत् ॥&#x9;016b&lt;br&gt;&#xA;भवतेपि वरं दद्यां वृणोतु भगवानपि ।&#x9;017a&lt;br&gt;&#xA;तं वव्रे वाहनं विष्णुर्गरुत्मन्तं महाबलम् ॥&#x9;017b&lt;br&gt;&#xA;ध्वजं च चक्रे भगवानुपरि स्थास्यसीति तम् ।&#x9;018a&lt;br&gt;&#xA;एवमस्त्विति तं देवमुक्त्वा नारायणं खगः ॥&#x9;018b&lt;br&gt;&#xA;वव्राज तरसा वेगाद्वायुं स्पर्धन्महाजवः ।&#x9;019a&lt;br&gt;&#xA;तं व्रजन्तं खगश्रेष्ठं वज्रेणेन्द्रोऽभ्यताडयत् ॥&#x9;019b&lt;br&gt;&#xA;हरन्तममृतं रोषाद्गरुडं पक्षिणां वरम् ।&#x9;020a&lt;br&gt;&#xA;तमुवाचेन्द्रमाक्रन्दे गरुडः पततां वरः ॥&#x9;020b&lt;br&gt;&#xA;प्रहसञ्श्लक्ष्णया वाचा तथा वज्रसमाहतः ।&#x9;021a&lt;br&gt;&#xA;ऋषेर्मानं करिष्यामि वज्रं यस्यास्थिसंभवम् ॥&#x9;021b&lt;br&gt;&#xA;वज्रस्य च करिष्यामि तवैव च शतक्रतो ।&#x9;022a&lt;br&gt;&#xA;एतत्पत्रं त्यजाम्येकं यस्यान्तं नोपलप्स्यसे ॥&#x9;022b&lt;br&gt;&#xA;न च वज्रनिपातेन रुजा मेऽस्तीह काचन ।&#x9;023a&lt;br&gt;&#xA;एवमुक्त्वा ततः पत्रमुत्ससर्ज स पक्षिराट् ॥&#x9;023b&lt;br&gt;&#xA;तदुत्सृष्टमभिप्रेक्ष्य तस्य पर्णमनुत्तमम् ।&#x9;024a&lt;br&gt;&#xA;हृष्टानि सर्धभूतानि नाम चक्रुर्गरुत्मतः ॥&#x9;024b&lt;br&gt;&#xA;सुरूपं पत्रमालक्ष्य सुपर्णोऽयं भवत्विति ।&#x9;025a&lt;br&gt;&#xA;तद्दृष्ट्वा महदाश्चर्यं सहस्राक्षः पुरंदरः ।&#x9;025b&lt;br&gt;&#xA;खगो महदिदं भूतमिति मत्वाऽभ्यभाषत ॥&#x9;025c&lt;br&gt;&#xA;बलं विज्ञातुमिच्छामि यत्ते परमनुत्तमम् ।&#x9;026a&lt;br&gt;&#xA;सख्यं चानन्तमिच्छामि त्वया सह खगोत्तम ॥ ॥&#x9;026b&lt;br&gt;&#xA;इति श्रीमन्महाभारते आदिपर्वणि आस्तीपर्वणि त्रयस्त्रिंशोऽध्यायः ॥ 33 ॥&#xA;*1-33-4 संक्षिप्य अणुतरं कृत्वा ॥ 1-33-10 तयोः अङ्गे देहौ आच्छिनत् खण्डशः कृतवान् ॥ 1-33-11 यन्त्रमुन्मथ्य अमृतं अमृतकुम्भं समुत्पाठ्य उत्पपातेत्यन्वयः ॥ 1-33-12 आवार्य वारयित्वा तिरस्कृत्येत्यर्थः ॥ 1-33-13 अलौल्येन अमृतपानलोभराहित्येन ॥ 1-33-14 उपरि ध्वजे इत्यर्थः ॥ 1-33-19 स्पर्धावानिवाचरतीति स्पर्धन् ॥ 1-33-20 आक्रन्दे कलकले ॥ 1-33-21 ऋषेः दधीचेः ॥ त्रयस्त्रिंशोऽध्यायः ॥ 33 ॥&lt;/p&gt;</description>
    </item>
    <item>
      <title>०३४ दास्य-समाप्तिः</title>
      <link>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/034_dAsya-samAptiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/kumbhakoNa-prastutiH/01_Adi-parva/005_AstIka-parva/02_kadrU-paNa-bandhaH/034_dAsya-samAptiH/</guid>
      <description>&lt;p&gt;अध्यायः 034&#xA;*इन्द्रस्य गरुडसख्यलाभः ॥ 1 ॥ इन्द्राद्गरुडस्य वरलाभः ॥ 2 ॥ विनताया दास्यमोचनम् ॥ 3 ॥ सर्पाणां द्विजिह्वत्वप्राप्तिः ॥ 4 ॥&#xA;सौतिरुवाच ।&#x9;001&lt;br&gt;&#xA;इत्येवमुक्तो गरुडः प्रत्युवाच शचीपतिम्&#39; ।&#x9;001a&lt;br&gt;&#xA;गरुड उवाच ।&#x9;001&lt;br&gt;&#xA;सख्यं मेऽस्तु त्वया देव यथेच्छसि पुरंदर ।&#x9;001b&lt;br&gt;&#xA;बलं तु मम जानीहि महच्चासह्यमेव च ॥&#x9;001c&lt;br&gt;&#xA;कामं नैतत्प्रशंसन्ति सन्तः स्वबलसंस्तवम् ।&#x9;002a&lt;br&gt;&#xA;&#39;अनिमित्तं सुरश्रेष्ठ सद्यः प्राप्नोति गर्हणाम् ॥&#x9;002b&lt;br&gt;&#xA;गुणसंकीर्तनं चापि पृष्टेनान्येन गोपते ।&#x9;003a&lt;br&gt;&#xA;वक्तव्यं न तु वक्तव्यं स्वयमेव शतक्रतो ॥&#39;&#x9;003b&lt;br&gt;&#xA;सखेति कृत्वा तु सखे पृष्टो वक्ष्याम्यहं त्वया ।&#x9;004a&lt;br&gt;&#xA;न ह्यात्मस्तवसंयुक्तं वक्तव्यमनिमित्ततः ॥&#x9;004b&lt;br&gt;&#xA;सपर्वतवनामुर्वीं ससागरजलामिमाम् ।&#x9;005a&lt;br&gt;&#xA;वहे पक्षेण वै शक्र त्वामप्यत्रावलम्बिनम् ॥&#x9;005b&lt;br&gt;&#xA;सर्वान्संपिण्डितान्वापि लोकान्सस्थाणुजङ्गमान् ।&#x9;006a&lt;br&gt;&#xA;वहेयमपरिश्रान्तो विद्धीदं मे महद्बलम् ॥&#x9;006b&lt;br&gt;&#xA;सौतिरुवाच ।&#x9;007&lt;br&gt;&#xA;इत्युक्तवचनं वीरं किरीटी श्रीमतां वरः ।&#x9;007a&lt;br&gt;&#xA;आह शौनक देवेन्द्रः सर्वलोकहितः प्रभुः ॥&#x9;007b&lt;br&gt;&#xA;एवमेव यथात्थ त्वं सर्वं संभाव्यते त्वयि ।&#x9;008a&lt;br&gt;&#xA;संगृह्यतामिदानीं मे सख्यमत्यन्तमुत्तमम् ॥&#x9;008b&lt;br&gt;&#xA;न कार्यं यदि सोमेन मम सोमः प्रदीयताम् ।&#x9;009a&lt;br&gt;&#xA;अस्मांस्ते हि प्रबाधेयुर्येभ्यो दद्याद्भवानिमम् ॥&#x9;009b&lt;br&gt;&#xA;गरुड उवाच ।&#x9;010&lt;br&gt;&#xA;किंचित्कारणमुद्दिश्य सोमोऽयं नीयते मया ।&#x9;010a&lt;br&gt;&#xA;न दास्यामि समापातुं सोमं कस्मैचिदप्यहम् ॥&#x9;010b&lt;br&gt;&#xA;यत्रेमं तु सहस्राक्ष निक्षिपेयमहं स्वयम् ।&#x9;011a&lt;br&gt;&#xA;त्वमादाय ततस्तृर्णं हरेथास्त्रिदिवेश्वर ॥&#x9;011b&lt;br&gt;&#xA;शक्र उवाच ।&#x9;012&lt;br&gt;&#xA;वाक्येनानेन तुष्टोऽहं यत्त्वयोक्तमिहाण्डज ।&#x9;012a&lt;br&gt;&#xA;यमिच्छसि वरं मत्तस्तं गृहाण खगोत्तम ॥&#x9;012b&lt;br&gt;&#xA;सौतिरुवाच ।&#x9;013&lt;br&gt;&#xA;इत्युक्तः प्रत्युवाचेदं कद्रूपुत्राननुस्मरन् ।&#x9;013a&lt;br&gt;&#xA;स्मृत्वा चैवोधिकृतं मातुर्दास्य निमित्ततः ॥&#x9;013b&lt;br&gt;&#xA;गरुड उवाच ।&#x9;014&lt;br&gt;&#xA;ईशोऽहमपि सर्वस्य करिष्यामि तु तेऽर्थिताम् ।&#x9;014a&lt;br&gt;&#xA;भवेयुर्भुजगाः शक्र मम भक्ष्या महाबलाः ॥&#x9;014b&lt;br&gt;&#xA;सौतिरुवाच ।&#x9;015&lt;br&gt;&#xA;तथेत्युक्त्वाऽन्वगच्छत्तं ततो दानवसूदनः ।&#x9;015a&lt;br&gt;&#xA;देवदेवं महात्मानं योगिनामीश्वरं हरिम् ॥&#x9;015b&lt;br&gt;&#xA;स चान्वमोदत्तं चार्थं यथोक्तं गरुडेन वै ।&#x9;016a&lt;br&gt;&#xA;इदं भूयो वचः प्राह भगवांस्त्रिदशेश्वरः ॥&#x9;016b&lt;br&gt;&#xA;हरिष्यामि विनिक्षिप्तं सोममित्यनुभाष्य तम् ।&#x9;017a&lt;br&gt;&#xA;आजगाम ततस्तूर्णं सुपर्णी मातुरन्तिकम् ॥&#x9;017b&lt;br&gt;&#xA;&#39;विनयावनतो भूत्वा वचनं चेदमब्रवीत् ।&#x9;018a&lt;br&gt;&#xA;इदमानीतममृतं देवानां भवनान्मया ॥&#x9;018b&lt;br&gt;&#xA;प्रशाधि किमितो मातः करिष्यामि शुभव्रते ।&#x9;019a&lt;br&gt;&#xA;विनतोवाच ।&#x9;019&lt;br&gt;&#xA;परितुष्टाऽहमेतेन कर्मणा तव पुत्रक ॥&#x9;019b&lt;br&gt;&#xA;अजरश्चामरश्चैव देवानां सुप्रियो भव ।&#x9;020a&lt;br&gt;&#xA;सौतिरुवाच ।&#39;&#x9;020&lt;br&gt;&#xA;अथ सर्पानुवाचेदं सर्वान्परमहृष्टवत् ।&#x9;020b&lt;br&gt;&#xA;गरुड उवाच ।&#x9;020&lt;br&gt;&#xA;इदमानीतममृतं निक्षेप्स्यामि कुशेषु वः ॥&#x9;020c&lt;br&gt;&#xA;स्नाता मङ्गलसंयुक्तास्ततः प्राश्नीत पन्नगाः ।&#x9;021a&lt;br&gt;&#xA;भवद्भिरिदमासीनैर्यदुक्तं तद्वचस्तदा ॥&#x9;021b&lt;br&gt;&#xA;अदासी चैव मातेयमद्यप्रभृति चास्तु मे ।&#x9;022a&lt;br&gt;&#xA;यथोक्तं भवतामेतद्वचो मे प्रतिपादितम् ॥&#x9;022b&lt;br&gt;&#xA;सौतिरुवाच ।&#x9;023&lt;br&gt;&#xA;ततः स्नातुं गताः सर्पाः प्रत्युक्त्वा तं तथेत्युत ।&#x9;023a&lt;br&gt;&#xA;शक्रोऽप्यमृतमाक्षिप्य जगाम त्रिदिवं पुनः ॥&#x9;023b&lt;br&gt;&#xA;अथागतास्तमुद्देशं सर्पाः सोमार्थिनस्तदा ।&#x9;024a&lt;br&gt;&#xA;स्नाताश्च कुतजप्याश्च प्रहृष्टाः कृतमङ्गलाः ॥&#x9;024b&lt;br&gt;&#xA;परस्परकृतद्वेषाः सोमप्राशनकर्मणि ।&#x9;025a&lt;br&gt;&#xA;अहं पूर्वमहं पूर्वमित्युक्त्वा ते समाद्रवन् ॥&#39;&#x9;025b&lt;br&gt;&#xA;यत्रैतदमृतं चापि स्थापितं कुशसंस्तरे ।&#x9;026a&lt;br&gt;&#xA;तद्विज्ञाय हृतं सर्पाः प्रतिमायाकृतं च तत् ॥&#x9;026b&lt;br&gt;&#xA;सोमस्थानमिदं चेति दर्भांस्ते लिलिहुस्तदा ।&#x9;027a&lt;br&gt;&#xA;ततो द्विधा कृता जिह्वाः सर्पाणां तेन कर्मणा ॥&#x9;027b&lt;br&gt;&#xA;अभवंश्चामृतस्पर्शाद्दर्भास्तेऽथ पवित्रिणः ।&#x9;028a&lt;br&gt;&#xA;नागाश्च वञ्चिता भूत्वा विसृज्य विनतां ततः ।&#x9;028b&lt;br&gt;&#xA;विषादमगमंस्तीव्रं गरुडस्य बलात्प्रभो ॥&#39;&#x9;028c&lt;br&gt;&#xA;एवं तदमृतं तेन हृतमाहृतमेव च ।&#x9;029a&lt;br&gt;&#xA;द्विजिह्वाश्च कृताः सर्पा गरुडेन महात्मना ॥&#x9;029b&lt;br&gt;&#xA;ततः सुपर्णः परमप्रहर्षवान्विहृत्य मात्रा सह तत्र कानने ।&#x9;030a&lt;br&gt;&#xA;भुजंगभक्षः परमार्चितः खगैरहीनकीर्तिर्विनतामनन्दयत् ॥&#x9;030b&lt;br&gt;&#xA;इमां कथां यः शृणुयान्नरः सदापठेत वा द्विजगणमुख्यसंसदि ।&#x9;031a&lt;br&gt;&#xA;असंशयं त्रिदिवमियात्स पुण्यभाङ्महात्मनः पतगपतेः प्रकीर्तनात् ॥ ॥&#x9;031b&lt;br&gt;&#xA;इति श्रीमन्महाभारते आदिपर्वणि आस्तीकपर्वणि चतुस्त्रिंशोऽध्यायः ॥ 34 ॥&#xA;*1-34-6 संपिण्डितान् एकीकृतान् । स्थाणु स्थावरम् ॥ 1-34-7 किरीटी इन्द्रः ॥ 1-34-13 उपधिकृतं छलकृतम् ॥ 1-34-14 ईशः समर्थः । अर्थितां अन्यस्मै अमृतं न देयमित्यर्थेप्सुताम् ॥ 1-34-17 अनुभाष्य हे गरुडेति संबोध्य ॥ 1-34-20 इदं वः युष्माकममृतं न तु मम ॥ 1-34-26 प्रतिमायाकृतं यथा दास्यं मायाकृतं तथा अमृतदानमपि इतरेण कृतमित्यर्थः ॥ चतुस्त्रिंशोऽध्यायः ॥ 34 ॥&lt;/p&gt;</description>
    </item>
  </channel>
</rss>
