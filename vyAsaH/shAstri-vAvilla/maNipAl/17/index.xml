<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/shAstri-vAvilla/maNipAl/17/</link>
    <description>Recent content in &#43;१७ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/shAstri-vAvilla/maNipAl/17/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/17/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/17/001/</guid>
      <description>&lt;p&gt;जनमेजयः&lt;br&gt;&#xA;एवं वृष्ण्यन्धककुले श्रुत्वा मौसलमाहवम्&lt;br&gt;&#xA;पाण्डवाः किमकुर्वन्त तथा कृष्णे दिवं गते&lt;br&gt;&#xA;वैशम्पायनः&lt;br&gt;&#xA;श्रुत्वैवं कौरवो राजा वृष्णीनां कदनं महत्&lt;br&gt;&#xA;प्रस्थाने मतिमास्थाय वाक्यमर्जुनमब्रवीत्&lt;br&gt;&#xA;युधिष्ठिरः&lt;br&gt;&#xA;कालः पचति भूतानि सर्वाण्येव महामते&lt;br&gt;&#xA;कर्मन्यासमहं मन्ये त्वमपि द्रष्टुमर्हसि&lt;br&gt;&#xA;वैशम्पायनः&lt;br&gt;&#xA;एवमुक्तस्स कौन्तेयः कालः काल इति ब्रुवन्&lt;br&gt;&#xA;अन्वपद्यत तद्वाक्यं भ्रातुर्ज्येष्ठस्य वीर्यवान्&lt;br&gt;&#xA;अर्जुनस्य मतं ज्ञात्वा भीमसेनो यमौ तथा&lt;br&gt;&#xA;अन्वपद्यन्त तद्वाक्यं यदुक्तं सव्यसाचिना&lt;br&gt;&#xA;ततो युयुत्सुमानाय्य प्रव्रजन् धर्मकाम्यया&lt;br&gt;&#xA;अभिषिञ्चत् स्वराज्ये तु तं राजानं परीक्षितम् ||&lt;br&gt;&#xA;राज्यं परिददौ सर्वं वेश्यापुत्रे युधिष्ठिरः |&lt;br&gt;&#xA;दुःखार्ता चाब्रवीद्राजा सुभद्रामपराजितः&lt;br&gt;&#xA;युधिष्ठिरः&lt;br&gt;&#xA;एष पुत्रस्य ते पुत्रः कुरुराजो भविष्यति&lt;br&gt;&#xA;यदूनां परिशेषस्य वज्रो राजा कृतश्च ह&lt;br&gt;&#xA;अभ्यषिच्य हास्तिनपुरे शक्रप्रस्थे च यादवः&lt;br&gt;&#xA;वज्रो राजा त्वया रक्ष्यो मा चाधर्मे मनः कृथाः&lt;br&gt;&#xA;वैशम्पायनः&lt;br&gt;&#xA;इत्युक्त्वा धर्मराजस्तां वासुदेवस्य धीमतः&lt;br&gt;&#xA;मातुलस्य च वृद्धस्य रामादीनां तथैव च&lt;br&gt;&#xA;भ्रातृभिस्सह धर्मात्मा कृत्वोदकमतन्द्रितः&lt;br&gt;&#xA;श्राद्धान्युद्दिश्य सर्वेषां चकार विदिवत् तदा&lt;br&gt;&#xA;द्वैपायनं नारदं च मार्कण्डेयं तपोधनम्&lt;br&gt;&#xA;भारद्वाजं याज्ञवल्क्यं हरिमुद्दिश्य यत्नवान्&lt;br&gt;&#xA;अभोजयत् स्वादु भोज्यं कीर्तयित्वा च शार्ङ्गिणम्&lt;br&gt;&#xA;ददौ रत्नानि वासांसि ग्रामानश्वान् रथानपि&lt;br&gt;&#xA;कन्याश्च द्विजमुख्येभ्यो गा वै शतसहस्रशः&lt;br&gt;&#xA;कृपमभ्यर्च्य महेष्वासम् अर्थमानपुरस्कृतम्&lt;br&gt;&#xA;आहूय भरतश्रेष्ठ सन्निवेश्यासने तदा|&lt;br&gt;&#xA;शिष्यं परीक्षितं तस्मै ददो सम्पूज्य सत्तमः&lt;br&gt;&#xA;ततस्तु प्रकृतीस्सर्वास् समानीय युधिष्ठिरः&lt;br&gt;&#xA;सर्वमाचष्ट राजर्षिश् चिकीर्षितमथात्मनः&lt;br&gt;&#xA;ते श्रुत्वैव वचस्तस्य पौरजानपदा जनाः&lt;br&gt;&#xA;भृशमुद्विग्नमनसो नाभ्यनन्दन्त तद्वचः&lt;br&gt;&#xA;नैवं कर्तव्यमिति ते तदोचुस्तं नराधिपम्&lt;br&gt;&#xA;न च राजा तथाऽकार्षीत् कालपर्यायवित् तदा&lt;br&gt;&#xA;ततोऽनुमान्य धर्मात्मा पौरजानपदं जनम्&lt;br&gt;&#xA;गमनाय मतिं चक्रे कृष्णस्य गमनादपि&lt;br&gt;&#xA;वर्तमाने विवादे तु वास्तुविक्रयिणं प्रति&lt;br&gt;&#xA;धनेच्छा युगपत् प्राप्ता क्रेतृतत्स्वामिभूभृताम्&lt;br&gt;&#xA;प्राप्तं कलियुगं ज्ञात्वा सहदेवो हसन्निव&lt;br&gt;&#xA;राज्ञस्तु कथयामास धर्मो नष्टस्तु सङ्करः&lt;br&gt;&#xA;श्रुत्वा तु दुर्मना राजा पर्याप्तं जीवितं मम&lt;br&gt;&#xA;इति स्म राजा कौरव्यो धर्मपुत्रो युधिष्ठिरः |&lt;br&gt;&#xA;उत्सृज्याभरणान्यङ्गाज् जगृहे वल्कलान्युत&lt;br&gt;&#xA;भीमार्जुनौ यमौ चैव द्रौपदी च यशस्विनी&lt;br&gt;&#xA;तथैव सर्वे जगृहुर् वल्कलानि जनाधिप&lt;br&gt;&#xA;विधिवत् कारयित्वेष्टिं नैष्ठिकीं भरतर्षभाः&lt;br&gt;&#xA;समुत्सृज्याप्सु सर्वेऽग्नीन् प्रतस्थुर्भरतर्षभाः&lt;br&gt;&#xA;ततः प्ररुरुदुस्सर्वास् स्त्रियो दृष्ट्वा नरर्षभान्&lt;br&gt;&#xA;प्रस्थितान् द्रौपदीषष्ठान् पुरा द्यूतजितानिव&lt;br&gt;&#xA;हर्षो बभूव भ्रातॄणां सर्वेषां गमनं प्रति&lt;br&gt;&#xA;युधिष्ठिरमतिं ज्ञात्वा वृष्णिक्षयमवेक्ष्य च ||&lt;br&gt;&#xA;भ्रातरः पञ्च कृष्णा च षष्ठी श्वा चैव सप्तमः&lt;br&gt;&#xA;आत्मना सप्तमो राजा निर्ययौ नागसाह्वयात् ||&lt;br&gt;&#xA;पौरैरनुगतो दूरं सर्वैरन्तःपुरैस्तथा ||&lt;br&gt;&#xA;न चैनमशकत् कश्चिन्निवर्तस्वेति भाषितुम्&lt;br&gt;&#xA;न्यवर्तन्त ततस्सर्वे जना नगरवासिनः&lt;br&gt;&#xA;कृपप्रभृतयश्चैव युयुत्सुं पर्यवारयन्&lt;br&gt;&#xA;विवेश गङ्गां कौरव्य कौरव्यभुजगात्मजा&lt;br&gt;&#xA;चित्राङ्गदा ययौ चापि मणलूरपुरं प्रति&lt;br&gt;&#xA;शिष्टाः परीक्षितं त्वन्या मातरः पर्यवारयन्&lt;br&gt;&#xA;पाण्डवाश्च महात्मानो द्रौपदी च यशस्विनी&lt;br&gt;&#xA;कृतोपवासाः कौरव्याः प्रययुः प्राङ्मुखास्तदा&lt;br&gt;&#xA;योगयुक्ता महात्मानस् त्यागधर्ममुपेयुषः&lt;br&gt;&#xA;अभिजग्मुर्बहून् देशान् सरितस्सागरांस्तथा&lt;br&gt;&#xA;युधिष्ठिरो ययावग्रे भीमस्तु तदनन्तरम्&lt;br&gt;&#xA;अर्जुनस्तस्य चान्वेव यमौ चैव यथाक्रमम्&lt;br&gt;&#xA;पृष्ठतस्तु वरारोहा श्यामा पद्मायतेक्षणा&lt;br&gt;&#xA;द्रौपदी योषितां श्रेष्ठा ययौ भरतसत्तम ||&lt;br&gt;&#xA;श्वा चैवानुययौ चैतान् पाण्डवान् प्रस्थितान् वने&lt;br&gt;&#xA;क्रमेण ते ययुर्वीरा लौहित्यं सलिलार्णवम्&lt;br&gt;&#xA;गाण्डीवं तु धनुर्दिव्यं न मुमोच धनञ्जयः&lt;br&gt;&#xA;रत्नलोभान्महाराज तावक्षय्यौ महेषुधी&lt;br&gt;&#xA;अग्निं ततस्ते ददृशुर् दीप्तं शैलमिवाग्रतः&lt;br&gt;&#xA;मार्गमावृत्य तिष्ठन्तं साक्षात् पुरुषविग्रहम् |&lt;br&gt;&#xA;ततो देवस्स सप्तार्चिः पाण्डवानिदमब्रवीत् ||&lt;br&gt;&#xA;अग्निः&lt;br&gt;&#xA;भोभो पाण्डुसुता वीराः पावकं मां निबोधत&lt;br&gt;&#xA;युधिष्ठिर महाबाहो भीमसेन परन्तप&lt;br&gt;&#xA;अर्जुनाश्विसुतौ वीरौ निबोधत वचो मम&lt;br&gt;&#xA;अहमग्निः कुरुश्रेष्ठा मया दग्धं च खाण्डवम्&lt;br&gt;&#xA;अर्जुनस्य प्रतापेन तस्य नारायणस्य च&lt;br&gt;&#xA;अयं वः फल्गुनो भ्राता गाण्डीवं परमायुधम्&lt;br&gt;&#xA;परित्यज्य वनं यातु नानेनार्थोऽस्ति कश्चन&lt;br&gt;&#xA;चक्रं पूर्वं हि यत् कृष्णे स्थितमासीन्महात्मनि&lt;br&gt;&#xA;गतं चैतत् पुनर्हस्ते कालेनैष्यति तस्य च&lt;br&gt;&#xA;वरुणादाहृतं पूर्वं मयैतत् पार्थकारणात्&lt;br&gt;&#xA;गाण्डीवं कार्मुकश्रेष्ठं वरुणायैव दीयताम्&lt;br&gt;&#xA;वैशम्पायनः&lt;br&gt;&#xA;ततस्ते भ्रातरस्सर्वे धनञ्जयमचोदयन्&lt;br&gt;&#xA;स जले प्राक्षिपत् तत्तु तथाऽक्षय्ये महेषुधी&lt;br&gt;&#xA;यथा घनस्य गगने शब्दो भवति भारत |&lt;br&gt;&#xA;सलिले क्षिप्यमाणस्य गाण्डीवस्य तथा ह्यभूत् ||&lt;br&gt;&#xA;ततोऽग्निर्भरतश्रेष्ठ तत्रैवान्तरधीयत&lt;br&gt;&#xA;ययुश्च पाण्डवा वीरास्ततस्ते दक्षिणामुखाः&lt;br&gt;&#xA;ततस्ते त्वन्तरेणैव तीरेण लवणाम्भसः&lt;br&gt;&#xA;जग्मुर्भरतशार्दूल दिशं दक्षिणपश्चिमाम् |&lt;br&gt;&#xA;ततः पुनस्समावृत्ताः पश्चिमां दिशमाश्रिताः ||&lt;br&gt;&#xA;ददृशुर्द्वारकां चापि सागरेण परिप्लुताम् |&lt;br&gt;&#xA;हरिपादाङ्कविन्यासतीर्थीकृतमहाभुवम् ||&lt;br&gt;&#xA;मनोभिः पूजयन्तश्च जनार्दनमनन्दिताः |&lt;br&gt;&#xA;विलोकयन्तः प्रासादम् उपस्थानगृहं हरेः ||&lt;br&gt;&#xA;उदीचीं पुनरावृत्त्य ययुर्भरतसत्तमाः&lt;br&gt;&#xA;प्रादक्षिण्यं चिकीर्षन्तः पृथिव्या योगधर्मिणः&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/17/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/17/002/</guid>
      <description>&lt;p&gt;वैशम्पायनः&lt;br&gt;&#xA;ततस्ते नियतात्मान उदीचीं दिशमास्थिताः&lt;br&gt;&#xA;ददृशुर्योगयुक्ताश्च हिमवन्तं महागिरिम्&lt;br&gt;&#xA;तं चाप्यतिक्रमन्तस्ते ददृशुर्वालुकार्णवम्&lt;br&gt;&#xA;अवेक्षन्तो महामेरुं शैलं शिखरिणां वरम्&lt;br&gt;&#xA;तेषां तु गच्छतां शीघ्रं सर्वेषां योगधर्मिणाम्&lt;br&gt;&#xA;याज्ञसेनी भ्रष्टयोगा निपपात महीतले&lt;br&gt;&#xA;तां तु प्रपतितां दृष्ट्वा भीमसेनो महाबलः&lt;br&gt;&#xA;उवाच धर्मराजानं याज्ञसेनीमवेक्ष्य ताम्&lt;br&gt;&#xA;भीमः&lt;br&gt;&#xA;नाधर्मश्चरितः कश्चिद् राजपुत्र्या परन्तप&lt;br&gt;&#xA;कारणं किं नु तद्राजन् यत् कृष्णा पतिता भुवि&lt;br&gt;&#xA;युधिष्ठिरः&lt;br&gt;&#xA;पक्षपातो महानस्या विशेषेण धनञ्जये&lt;br&gt;&#xA;तस्यैह फलमद्यैषा भुङ्क्ते पुरुषसत्तम&lt;br&gt;&#xA;वैशम्पायनः&lt;br&gt;&#xA;एवमुक्त्वाऽनवेक्ष्यैनां ययौ धर्मसुतो नृप&lt;br&gt;&#xA;समाधाय मनो विद्वान् धृतात्मा पुरुषर्षभः&lt;br&gt;&#xA;सहदेवस्ततो धीमान् निपपात महीतले&lt;br&gt;&#xA;तं चापि पतितं दृष्ट्वा भीमो राजानमब्रवीत्&lt;br&gt;&#xA;भीमः&lt;br&gt;&#xA;योऽयमस्मासु सर्वेषु शुश्रूषुरनहङ्कृतः&lt;br&gt;&#xA;सोऽयं माद्रवतीपुत्रः कस्मान्निपतितो भुवि&lt;br&gt;&#xA;युधिष्ठिरः&lt;br&gt;&#xA;आत्मना सदृशं प्राज्ञो नैषोऽमन्यत कञ्चन&lt;br&gt;&#xA;तेन दोषेण पतितो विद्वानेष नृपात्मजः&lt;br&gt;&#xA;वैशम्पायनः&lt;br&gt;&#xA;इत्युक्त्वा तं समुत्सृज्य सहदेवं ययौ तदा&lt;br&gt;&#xA;भ्रातृभिस्सह कौन्तेयश् शुना चैव युधिष्ठिरः&lt;br&gt;&#xA;कृष्णां निपतितां दृष्ट्वा सहदेवं च पाण्डवम्&lt;br&gt;&#xA;आर्तो बन्धुप्रियश्शूरो नकुलो निपपात ह&lt;br&gt;&#xA;तस्मिन् निपतिते वीरे नकुले चारुदर्शने&lt;br&gt;&#xA;पुनरेव तदा भीमो राजानमिदमब्रवीत्&lt;br&gt;&#xA;भीमः&lt;br&gt;&#xA;योऽयमक्षुद्रकर्मा ते भ्राता वचनकारकः&lt;br&gt;&#xA;रूपेणाप्रतिमो लोके नकुलः पतितो भुवि&lt;br&gt;&#xA;वैशम्पायनः&lt;br&gt;&#xA;इत्युक्तो भीमसेनेन प्रत्युवाच युधिष्ठिरः&lt;br&gt;&#xA;नकुलं प्रति धर्मात्मा सर्वबुद्धिमतां वरः&lt;br&gt;&#xA;युधिष्ठिरः&lt;br&gt;&#xA;रूपेण मत्समो नास्ति कश्चिदित्यस्य दर्शनम्&lt;br&gt;&#xA;सुरूपश्चाहमेवैक इत्यस्य मनसि स्थितम्&lt;br&gt;&#xA;नकुलः पतितस्तस्माद् आगच्छ त्वं वृकोदर&lt;br&gt;&#xA;यस्य यद्विहितं भीम सोऽवश्यं तदुपाश्नुते&lt;br&gt;&#xA;वैशम्पायनः&lt;br&gt;&#xA;तांस्तु प्रपतितान् दृष्ट्वा पाण्डवश्श्वेतवाहनः&lt;br&gt;&#xA;पपात शोकसन्तप्तस् ततो नु परवीरहा&lt;br&gt;&#xA;तस्मिंस्तु पुरुषव्याघ्रे पतिते शक्रतेजसि&lt;br&gt;&#xA;म्रियमाणे दुराधर्षे भीमो राजानमब्रवीत्&lt;br&gt;&#xA;भीमः&lt;br&gt;&#xA;अनृतं न स्मराम्यद्य स्वैरेष्वपि महात्मनः&lt;br&gt;&#xA;अथ कस्य विकारोऽयं येनायं पतितोऽर्जुनः&lt;br&gt;&#xA;युधिष्ठिरः&lt;br&gt;&#xA;एकाह्ना निर्दहेयं वै शत्रूनित्यर्जुनोऽब्रवीत्&lt;br&gt;&#xA;न च तत् कृतवानेष शूरमानी ततोऽपतत्&lt;br&gt;&#xA;अवमेने धनुर्ग्राहान् एष सर्वांस्तु फल्गुनः&lt;br&gt;&#xA;यथा चोक्तं तथा चैव कर्तव्यं भूतिमिच्छता&lt;br&gt;&#xA;वैशम्पायनः&lt;br&gt;&#xA;इत्युक्त्वा प्रस्थितो राजा भीमोऽथ निपपात ह&lt;br&gt;&#xA;पतितश्चाब्रवीद्भीमो धर्मराजं युधिष्ठिरम्&lt;br&gt;&#xA;भीमः&lt;br&gt;&#xA;भो भो राजन्नवेक्षस्व पतितं मां प्रियं तव&lt;br&gt;&#xA;किन्निमित्तं च पतनं ब्रूहि मे यदि वेत्थ ह&lt;br&gt;&#xA;युधिष्ठिरः&lt;br&gt;&#xA;अतिभुक्तं च भवता प्राणेन च विकत्थसे&lt;br&gt;&#xA;अनवेक्ष्य परं पार्थ तेनासि पतितः क्षितौ&lt;br&gt;&#xA;वैशम्पायनः&lt;br&gt;&#xA;इत्युक्त्वा तं महाबुद्धिर् जगामानवलोकयन्&lt;br&gt;&#xA;श्वा त्वेकोऽनुययौ यस्ते बहुशः कीर्तितो मया&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/17/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/17/003/</guid>
      <description>&lt;p&gt;वैशम्पायनः&lt;br&gt;&#xA;ततस्सन्नादयञ्शक्रो दिवं भूमिं च सर्वशः&lt;br&gt;&#xA;रथेनोपययौ पार्थम् आरोहेत्यब्रवीत् तदा&lt;br&gt;&#xA;स्वभ्रातॄन् पतितान् दृष्ट्वा धर्मराजो युधिष्ठिरः&lt;br&gt;&#xA;अब्रवीच्छोकसन्तप्तस् सहस्राक्षमिदं वचः&lt;br&gt;&#xA;युधिष्ठिरः&lt;br&gt;&#xA;भ्रातरः पतिता मेऽत्र आगच्छेयुर्मया सह&lt;br&gt;&#xA;न विना भ्रातृभिस्स्वर्गम् इच्छेयं त्रिदशाधिप&lt;br&gt;&#xA;सुकुमारी सुखार्हा च राजपुत्री पुरन्दर&lt;br&gt;&#xA;साऽस्माभिस्सह गच्छेत तद्भवाननुमन्यताम्&lt;br&gt;&#xA;इन्द्रः&lt;br&gt;&#xA;भ्रातॄन् द्रक्ष्यसि पुत्रांस्त्वम् अग्रतस्त्रिदिवं गतान्&lt;br&gt;&#xA;कृष्णया सहितान् सर्वान् मा शुचो भरतर्षभ&lt;br&gt;&#xA;निक्षिप्य मानुषं देहं गतास्ते भरतर्षभ&lt;br&gt;&#xA;अनेन त्वं शरीरेण स्वर्गं गन्ता न संशयः&lt;br&gt;&#xA;युधिष्ठिरः&lt;br&gt;&#xA;अयं श्वा भूतभव्येश मद्भक्तो नित्यमेव ह&lt;br&gt;&#xA;स गच्छेत मया सार्धम् आनृशंस्ये हि मे मतिः&lt;br&gt;&#xA;इन्द्रः&lt;br&gt;&#xA;अमर्त्यत्वं मत्समत्वं च राजञ् श्रेयः कृत्स्नं महतीं चैव कीर्तिम्&lt;br&gt;&#xA;सम्प्राप्तोऽसि स्वर्गसुखानि च त्वं त्यज श्वानं नात्र नृशंसमस्ति&lt;br&gt;&#xA;युधिष्ठिरः&lt;br&gt;&#xA;अनार्यमार्येण सहस्रनेत्र शक्यं कर्तुं दुष्करमेतदद्य&lt;br&gt;&#xA;मम श्रिया सङ्गमो नानयाऽस्तु यस्याः कृते भक्तमहं त्यजेयम्&lt;br&gt;&#xA;इन्द्रः&lt;br&gt;&#xA;स्वर्गे लोके श्ववतां नास्ति धिष्ण्यम् इष्टापूर्तं क्रोधवशा हरन्ति&lt;br&gt;&#xA;ततो विद्वन् नरदेवाविचार्य त्यज श्वानं नात्र विचार्यमस्ति ||&lt;br&gt;&#xA;युधिष्ठिरः&lt;br&gt;&#xA;भक्तत्यागं प्राहुरत्यन्तपापं तुल्यं लोके ब्रह्महत्याकृतेन&lt;br&gt;&#xA;तस्मान्नाहं ज्ञातिकल्पं त्यजेयं भक्तं श्वानं स्वर्गसुखार्थमिन्द्र&lt;br&gt;&#xA;भीतं भक्तं नान्यदस्तीति चार्तं प्राप्तं क्षीणं रक्षणे प्राणलिप्सुम्&lt;br&gt;&#xA;प्राणत्यागादप्यहं नैव मोक्तुं यतेयं वै नित्यमेतद्व्रतं मे&lt;br&gt;&#xA;इन्द्रः&lt;br&gt;&#xA;शुना दृष्टं क्रोधवशा हरन्ति द्दत्तं भुक्तमिष्टमाशीःप्रदानम्&lt;br&gt;&#xA;तस्माच्छुनस्त्यागमिमं कुरुष्व शुनस्त्यागादाप्स्यसि देवलोकम्&lt;br&gt;&#xA;त्यक्त्वा भ्रातॄन् दयितां चैव कृष्णां प्राप्तो ह्येकः कर्मणा स्वेन वीर&lt;br&gt;&#xA;श्वानं चैनं न त्यजसे कथं नु त्यागं कृत्वा मुह्यसे संस्थितोऽद्य&lt;br&gt;&#xA;युधिष्ठिरः&lt;br&gt;&#xA;न विद्यते सद्भिरथापि विग्रहो मृतैर्मर्त्यानामिति लोकेषु निष्ठा&lt;br&gt;&#xA;न ते मया जीवयितुं हि शक्यास् तस्मात् त्यागस्तेषु कृतास्सुरेन्द्र&lt;br&gt;&#xA;प्रतिप्रदानं शरणागतस्य स्त्रिया वधो ब्राह्मणस्वापहारः&lt;br&gt;&#xA;मित्रद्रोहस्तानि चत्वारि शक्र भक्तत्यागश्चैव समं मतं मे&lt;br&gt;&#xA;वैशम्पायनः&lt;br&gt;&#xA;तद्धर्मराजस्य निशम्य वाक्यं धर्मस्वरूपी भगवानुवाच&lt;br&gt;&#xA;युधिष्ठिरं प्रीतियुक्तो नरेन्द्रं श्लक्ष्णैर्वाक्यैस्संस्तवसम्प्रयुक्तैः&lt;br&gt;&#xA;धर्मः&lt;br&gt;&#xA;अनुमान्योऽसि राजेन्द्र सद्र्वृत्तेन च मेधया&lt;br&gt;&#xA;अनुक्रोशेन चैतेन सर्वभूतेषु भारत&lt;br&gt;&#xA;पुरा द्वैतवने चासि मया पुत्र परीक्षितः&lt;br&gt;&#xA;पानीयार्थमपक्रान्ता यदा ते भ्रातरो हताः&lt;br&gt;&#xA;भीमार्जुनौ परित्यज्य यत्र त्वं भ्रातरावुभौ&lt;br&gt;&#xA;मात्रोस्सममभीप्सन् वै नकुलं जीवमिच्छसि&lt;br&gt;&#xA;अयं श्वा भक्त इत्येव त्यक्तो देवरथस्त्वया&lt;br&gt;&#xA;तस्मात् स्वर्गे न तुल्यस्ते कश्चिदस्ति नराधिपः&lt;br&gt;&#xA;अतस्त्वमक्षयान् लोकान् स्वशरीरेण भारत&lt;br&gt;&#xA;प्राप्तोऽसि वीरस्थानानि दिव्यां च गतिमनुत्तमाम्&lt;br&gt;&#xA;वैशम्पायनः&lt;br&gt;&#xA;ततो धर्मश्च शक्रश्च मरुतश्चाश्विनावपि&lt;br&gt;&#xA;देवा देवर्षयश्चैव रथमारोप्य पाण्डवम् |&lt;br&gt;&#xA;प्रययुस्स्वैर्विमानैस्ते सिद्धाः कामविहारिणः ||&lt;br&gt;&#xA;सर्वे विरजसः प्रीताः पुण्यवाग्बुद्धिकर्मिणः&lt;br&gt;&#xA;स तं रथं समास्थाय राजा कुरुकुलोद्वहः&lt;br&gt;&#xA;ऊर्ध्वमाचक्रमे शीघ्रं तेजसाऽऽवृत्य रोदसी&lt;br&gt;&#xA;ततो देवनिकेतस्थो नारदस्सर्वलोकवित्&lt;br&gt;&#xA;उवाचोच्चैस्तदा वाक्यं बृहद्वादी बृहत्तपाः&lt;br&gt;&#xA;नारदः&lt;br&gt;&#xA;ये तु राजर्षयः पूर्वे ये चापि समुपस्थिताः&lt;br&gt;&#xA;कीर्तिं प्रच्छाद्य तेषां वै कुरुराजोऽधितिष्ठति&lt;br&gt;&#xA;लोकानावृत्य यशसा तेजसा वृत्तसम्पदा&lt;br&gt;&#xA;स्वशरीरेण सम्प्राप्तं नान्यं शुश्रुम पाण्डवात्&lt;br&gt;&#xA;तेजांसि यानि दृष्टानि भूमिष्ठेन त्वया विभो&lt;br&gt;&#xA;वेश्मानि भुवि देवानां पश्यामूनि सहस्रशः&lt;br&gt;&#xA;वैशम्पायनः&lt;br&gt;&#xA;नारदस्य वचश्श्रुत्वा राजा वचनमब्रवीत्&lt;br&gt;&#xA;भ्रातॄनपश्यन् धर्मात्मा स्वपक्षांश्चैव पार्थिवान्&lt;br&gt;&#xA;युधिष्ठिरः&lt;br&gt;&#xA;शुभं वा यदि वा पापं भ्रातॄणां स्थानमद्य मे&lt;br&gt;&#xA;तदेव प्राप्तुमिच्छामि लोकानन्यान् न कामये&lt;br&gt;&#xA;वैशम्पायनः&lt;br&gt;&#xA;राज्ञस्तु वचनं श्रुत्वा देवराजः पुरन्दरः&lt;br&gt;&#xA;आनृशंस्यसमायुक्तं प्रत्युवाच युधिष्ठिरम्&lt;br&gt;&#xA;इन्द्रः&lt;br&gt;&#xA;स्थानेऽस्मिन् वस राजेन्द्र कर्मभिर्निर्जिते शुभैः&lt;br&gt;&#xA;किं तन्मानुष्यकं स्नेहम् अद्यापि विमुञ्चसि&lt;br&gt;&#xA;सिद्धिं प्राप्तोऽसि परमां यथा नान्यः पुमान् क्वचित्&lt;br&gt;&#xA;नैतत् ते भ्रातरस्स्थानं सम्प्राप्ताः कुरुनन्दन&lt;br&gt;&#xA;अद्यापि मानुषो भावस् स्पृशति त्वां नराधिप&lt;br&gt;&#xA;स्वर्गोऽयं पश्य राजर्षीन् सिद्धांश्च त्रिदशालयान्&lt;br&gt;&#xA;वैशम्पायनः&lt;br&gt;&#xA;युधिष्ठिरस्तु देवेन्द्रम् एवंवादिनमीश्वरम्&lt;br&gt;&#xA;पुनरेवाब्रवीद्धीमान् इदं वचनमर्थवत्&lt;br&gt;&#xA;तैर्विना नोत्सहे वस्तुम् इह दैत्यनिबर्हण&lt;br&gt;&#xA;गन्तुमिच्छामि तत्राहं यत्र मे भ्रातरो गताः&lt;br&gt;&#xA;यत्रासौ बृहती श्यामा बुद्धिसत्त्वसमन्विता&lt;br&gt;&#xA;द्रौपदी योषितां श्रेष्ठा यत्र चैव सुता मम&lt;/p&gt;</description>
    </item>
  </channel>
</rss>
