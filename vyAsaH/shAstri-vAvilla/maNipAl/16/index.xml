<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/</link>
    <description>Recent content in &#43;१६ on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/vyAsaH/shAstri-vAvilla/maNipAl/16/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/001/</guid>
      <description>&lt;p&gt;वैशम्पायनः&lt;br&gt;&#xA;षट्त्रिंशे त्वथ सम्प्राप्ते वर्षे कौरवनन्दनः&lt;br&gt;&#xA;ददर्श विपरीतानि निमित्तानि युधिष्टिरः&lt;br&gt;&#xA;ववुर्वातास्सनिर्घाता रूक्षाश्शर्करवर्षिणः&lt;br&gt;&#xA;अपसव्यानि शकुना मण्डलानि प्रचक्रिरे&lt;br&gt;&#xA;प्रत्यगूहुर्महानद्यो दिशो नीहारसंवृताः&lt;br&gt;&#xA;उल्काश्चाङ्गारवर्षिण्यः प्रपेतुर्गगनाद्भुवि&lt;br&gt;&#xA;आदित्यो रजसा राजन् समवच्छन्नमण्डलः&lt;br&gt;&#xA;विरश्मिरुदये नित्यं कबन्धैस्समलङ्कृतः&lt;br&gt;&#xA;परिवेषाश्च दृश्यन्ते दारुणाश्चन्द्रसूर्ययोः&lt;br&gt;&#xA;त्रिवर्णाश्श्यामरूक्षान्तास् तथा भस्मारुणप्रभाः&lt;br&gt;&#xA;एते चान्ये च बहव उत्पाता भयशंसिनः&lt;br&gt;&#xA;दृश्यन्ते जगतो नाथे दिवमारोढुमिच्छति&lt;br&gt;&#xA;यस्य प्रसादाद्धर्मोऽयं कृते यद्वत् कलावपि&lt;br&gt;&#xA;पाण्डवास्तु महाभाग युक्तास्तु यशसाऽनघाः&lt;br&gt;&#xA;कस्य चित्त्वथ कालस्य कुरुराजो युधिष्ठिरः&lt;br&gt;&#xA;शुश्राव वृष्णिचक्रस्य मुसलोत्सादनं कृतम्&lt;br&gt;&#xA;विमुक्तं वासुदेवं च श्रुत्वा रामं च पाण्डवः&lt;br&gt;&#xA;समानीयाब्रवीद्भ्रातॄन् किं करिष्याम इत्युत&lt;br&gt;&#xA;परस्परं समासाद्य ब्रह्मदण्डबलात्कृतान्&lt;br&gt;&#xA;वृष्णीन् विनष्टान् श्रुत्वा ते व्यथिताः पाण्डवा भृशम्&lt;br&gt;&#xA;निधनं वासुदेवस्य समुद्रस्येव शोषणम्&lt;br&gt;&#xA;वीरा न श्रद्दधुस्तस्य विनाशं शार्ङ्गधन्वनः&lt;br&gt;&#xA;मौसलं ते परिश्रुत्य दुःखशोकसमन्विताः&lt;br&gt;&#xA;विष्ण्णा हतसङ्कल्पाः पाण्डवास्समुपाविशन्*&lt;br&gt;&#xA;जनमेजयः&lt;br&gt;&#xA;कथं विनष्टा भगवन्नन्धका वृष्णिभिस्सह&lt;br&gt;&#xA;पश्यतो वासुदेवस्य भोजाश्चैव महारथाः&lt;br&gt;&#xA;वैशम्पायनः&lt;br&gt;&#xA;षट्त्रिंशेऽथ गते वर्षे वृष्णीनामनयो महान्&lt;br&gt;&#xA;अन्योन्यं मुसलैस्ते तु निजघ्नुः कालचोदिताः&lt;br&gt;&#xA;जनमेजयः&lt;br&gt;&#xA;केनानुशप्तास्ते वीराः क्षयं वृष्ण्यन्धका ययुः&lt;br&gt;&#xA;भोजाश्च द्विजवर्य त्वं विस्तरेण वदस्व तत्&lt;br&gt;&#xA;वैशम्पायनः&lt;br&gt;&#xA;विश्वामित्रं च कण्वं च नारदं च तपोधनम्&lt;br&gt;&#xA;सारणप्रमुखा वीरा ददृशुर्द्वारकागतान्&lt;br&gt;&#xA;ते वै साम्बं पुरस्कृत्य भूषयित्वा स्त्रियं यथा&lt;br&gt;&#xA;अब्रुवन्नुपसङ्गृह्य दैवदण्डनिपीडिताः&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/002/</guid>
      <description>&lt;p&gt;वैशम्पायनः&lt;br&gt;&#xA;एवं प्रयतमानानां वृष्णीनामन्धकैस्सह&lt;br&gt;&#xA;कालो गृहाणि सर्वेषां परिचक्राम नित्यशः&lt;br&gt;&#xA;करालो विकटो मुण्डः पुरुषः कृष्णपिङ्गलः&lt;br&gt;&#xA;गृहाण्यावेष्ट्य वृष्णीनां नादृश्यत पुनः क्वचित्&lt;br&gt;&#xA;उत्पेदिरे महावाता दारुणाश्च दिने दिने&lt;br&gt;&#xA;वृष्ण्यन्धकविनाशाय बहवो रोमहर्षणाः&lt;br&gt;&#xA;प्रवृद्धमूषिका रथ्या विभिन्नमणिकास्तथा&lt;br&gt;&#xA;वीची कूचीति वाश्यन्त शारिका वृष्णिवेश्मसु |&lt;br&gt;&#xA;नोपशाम्यति शब्दश्च स दिवारात्रमेव हि&lt;br&gt;&#xA;अन्वकुर्वन्नुलूकानां सारसा वृष्णिवेश्मसु&lt;br&gt;&#xA;अजाश्शिवानां च रुतम् अन्वकुर्वन्त भारत&lt;br&gt;&#xA;पाण्डरा रक्तपादाश्च विहगाः कालचोदिताः&lt;br&gt;&#xA;वृष्ण्यन्धकानां गेहेषु कपोता व्यचरंस्तथा&lt;br&gt;&#xA;अजा गोषु व्यजायन्त करभाश्चाश्वतरीषु च&lt;br&gt;&#xA;शुनीष्वपि बिडालाश्च मूषिका नकुलीष्वपि&lt;br&gt;&#xA;नापत्रपन्त पापानि कुर्वन्तो वृष्णयस्तथा&lt;br&gt;&#xA;अर्दयन् ब्राह्मणांश्चापि पितृदेवांस्तथैव च&lt;br&gt;&#xA;गुरूंश्चाप्यवमन्यन्त न तु रामजनार्दनौ&lt;br&gt;&#xA;भार्याः पतीनुच्चरन्ति भार्याश्च पुरुषास्तथा&lt;br&gt;&#xA;विभावसुः प्रज्वलितो वामं विपरिवर्तते&lt;br&gt;&#xA;नीललोहितमञ्जिष्ठा विसृजन्नर्चिषः पृथक्&lt;br&gt;&#xA;उदयास्तमये नित्यं पुर्यां तस्यां दिवाकरः&lt;br&gt;&#xA;व्यदृश्यतासकृत् पुम्भिः कबन्धैः परिवारितः&lt;br&gt;&#xA;महानसेषु सिद्धेऽन्ने ससूपेऽतीव भारत&lt;br&gt;&#xA;अवतार्यमाणाः क्रिमयो ह्यदृश्यन्त नराधिप&lt;br&gt;&#xA;पुण्याहे वाच्यमाने च जपत्सु च महात्मसु&lt;br&gt;&#xA;अभिधावमाना दृश्यन्ते न चादृश्यत कश्चन&lt;br&gt;&#xA;परस्परं तु नक्षत्रं हन्यमानं पुनः पुनः |&lt;br&gt;&#xA;ग्रहैरपश्यन् सर्वे ते नात्मनस्तु कथञ्चन&lt;br&gt;&#xA;नदन्तं पाञ्चजन्यं च वृष्ण्यन्धकपुरस्कृतम्&lt;br&gt;&#xA;समन्तात् प्रत्यदृश्यन्त रासभा दारुणस्वनाः&lt;br&gt;&#xA;अपश्यत् स हृषीकेशस् सम्प्राप्तं कालपर्ययम्&lt;br&gt;&#xA;त्रयोदशीममावास्यां तान् दृष्ट्वा प्राब्रवीदिदम्&lt;br&gt;&#xA;श्रीभगवान्&lt;br&gt;&#xA;त्रयोदशी पञ्चदशी कृतेयं राहुणा पुनः&lt;br&gt;&#xA;तथा च भारते युद्धे प्राप्ता चाद्य क्षयाय नः&lt;br&gt;&#xA;वैशम्पायनः&lt;br&gt;&#xA;विमृशन्नेव कालं तं परिचिन्त्य जनार्दनः&lt;br&gt;&#xA;मेने प्राप्तं स षट्त्रिंशं वर्षं तु मधुसूदनः&lt;br&gt;&#xA;श्रीभगवान्&lt;br&gt;&#xA;पुत्रशोकाभिसन्तप्ता गान्धारी हतबान्धवा&lt;br&gt;&#xA;यदनुव्याजहारार्ता तदिदं समुपस्थितम्&lt;br&gt;&#xA;इदं च समनुप्राप्तम् अब्रवीद्यद्युधिष्ठिरः&lt;br&gt;&#xA;पुरा व्यूढेष्वनीकेषु दृष्ट्वोत्पातान् सुदारुणान्&lt;br&gt;&#xA;वैशम्पायनः&lt;br&gt;&#xA;इत्युक्त्वा वासुदेवस्तु चिकीर्षन् सत्यमेव तत्&lt;br&gt;&#xA;आज्ञापयामास तदा तीर्थं घोषयतेति च&lt;br&gt;&#xA;अघोषयन्त पुरुषास्तत्र केशवशासनात्&lt;br&gt;&#xA;तीर्थयात्रा समुद्रे वः कार्येति पुरुषर्षभाः&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/003/</guid>
      <description>&lt;p&gt;वैशम्पायनः&lt;br&gt;&#xA;काली स्त्री पाण्डुरैर्दन्तैः प्रविश्य हसती निशि&lt;br&gt;&#xA;स्त्रियस्स्वप्नेषु मुष्णन्ती द्वारकां परिधावति&lt;br&gt;&#xA;अग्निहोत्रनिकेतेषु वास्तुमध्येषु वेश्मसु&lt;br&gt;&#xA;वृष्ण्यन्धकानखादन्त स्वप्नेषूल्का भयानकाः&lt;br&gt;&#xA;अलङ्काराश्च शस्त्राणि ध्वजाश्च कवचानि च&lt;br&gt;&#xA;ह्रियमाणा ह्यदृश्यन्त रक्षोभिस्सुभयानकैः&lt;br&gt;&#xA;तच्चाग्निदत्तं कृष्णस्य वज्रनाभमयस्मयम्&lt;br&gt;&#xA;दिवमारूढवच्चक्रं वृष्णीनां पश्यतां तदा&lt;br&gt;&#xA;युक्तं रथं दिव्यमादित्यवर्णं हया हरन् पश्यतो दारुकस्य&lt;br&gt;&#xA;ते सागरस्योपरिष्टादगच्छन् मनोजवा मेघपुष्पादिवाहाः&lt;br&gt;&#xA;तालस्सुपर्णश्च महाध्वजौ तौ सुपूजितौ रामजनार्दनाभ्याम्&lt;br&gt;&#xA;उच्चैर्जह्रुरप्सरसश्च देवा ऊचुर्दिव्या गम्यतां तीर्थयात्रा&lt;br&gt;&#xA;भगवद्दर्शनस्पर्शस्नेहैर्विजितभोगिनाम्&lt;br&gt;&#xA;दिवः प्रवेशनार्थं ते विमानैर्दिवमाययुः&lt;br&gt;&#xA;ततो जिगमिषन्तस्ते वृष्ण्यन्धकमहारथाः&lt;br&gt;&#xA;सान्तःपुरास्तीर्थयात्राम् ईहन्तः पुरुषर्षभाः&lt;br&gt;&#xA;ततो मनोहरा हृष्टाः पेयं मांसं मधूनि च&lt;br&gt;&#xA;बहु नानाविधं चक्रुस् त्वरिताः कालचोदिताः&lt;br&gt;&#xA;ततस्सीधुषु सक्ताश्च निर्ययुर्नगराद्बहिः&lt;br&gt;&#xA;यानैरश्वैर्गजैश्चैव श्रीमन्तस्तिग्मतेजसः&lt;br&gt;&#xA;ततः प्रभासे न्यवसन् यथोद्दिष्टं यथागृहम्&lt;br&gt;&#xA;प्रभूतभक्ष्यपेयास्ते सदारा यादवास्तदा&lt;br&gt;&#xA;निविष्टांस्तान् निशाम्याथ समुद्रान्ते स योगवित्&lt;br&gt;&#xA;जगामामन्त्र्य तान् सर्वान् उद्धवोऽर्थविशारदः&lt;br&gt;&#xA;तं प्रस्थितं महात्मानम् अभिवाद्य कृताञ्जलिः&lt;br&gt;&#xA;जानन् विनाशं वृष्णीनां नैच्छद्वारयितुं हरिः&lt;br&gt;&#xA;ततः कालपरीतास्ते वृष्ण्यन्धकमहारथाः&lt;br&gt;&#xA;अपश्यन्नुद्धवं यान्तं तेजसाऽऽवृत्य रोदसी&lt;br&gt;&#xA;ब्राह्मणार्थं तु यत् सिद्धम् अन्नं तेषामुपागतम्&lt;br&gt;&#xA;तद्वानरेभ्यः प्रददू रसगन्धसमन्वितम्&lt;br&gt;&#xA;ततस्तूर्यशताकीर्णं नटनर्तकसङ्कुलम्&lt;br&gt;&#xA;प्रावर्तत महापानं प्रभासे तिग्मतेजसाम्&lt;br&gt;&#xA;कृष्णस्य सन्निधौ कामं सहितः कृतवर्मणा&lt;br&gt;&#xA;अपिबद्युयुधानश्च गदो बभ्रुस्तथैव च&lt;br&gt;&#xA;ततः परिषदो मध्ये युयुधानो मदोत्कटः&lt;br&gt;&#xA;अब्रवीत् कृतवर्माणम् अवहास्यावमत्य च&lt;br&gt;&#xA;कः क्षत्रियो हन्यमानस् सुप्तान् हन्यान्मृतानिव&lt;br&gt;&#xA;तन्न मृष्यन्ति हार्दिक्य यादवा यत् त्वया कृतम्&lt;br&gt;&#xA;इत्युक्ते युयुधानेन पूजयामास तद्वचः&lt;br&gt;&#xA;प्रद्युम्नो रथिनां श्रेष्ठो हार्दिक्यमवमत्य च&lt;br&gt;&#xA;न तन्मृष्यति हार्दिक्यो यदवोचत् तदा रुषा&lt;br&gt;&#xA;निर्दिशन्निव सावज्ञं तदा सव्येन पाणिना&lt;br&gt;&#xA;भूरिश्रवाश्छिन्नबाहुर् युद्धे प्रायगतस्त्वया&lt;br&gt;&#xA;वधेन सुनृशंसेन कथं वीरेण पातितः&lt;br&gt;&#xA;इति श्रुत्वा वचस्तस्य केशवः परवीरहा&lt;br&gt;&#xA;तिर्यक् सरोषं दृष्ट्या च वीक्षाञ्चक्रे स मन्युमान्&lt;br&gt;&#xA;मणिं स्यमन्तकं चैव यस्स सत्राजितोऽभवत्&lt;br&gt;&#xA;तां कथां स्मारयामास सात्यकिर्मधुसूदनम्&lt;br&gt;&#xA;तच्छ्रुत्वा केशवस्याङ्कम् अगमद्रुदती तदा&lt;br&gt;&#xA;सत्यभामा प्रकुपिता कोपयन्ती जनार्दनम् |&lt;br&gt;&#xA;तत उत्थाय सक्रोधस् सात्यकिर्वाक्यमब्रवीत् ||&lt;br&gt;&#xA;सात्यकिः&lt;br&gt;&#xA;पञ्चानां द्रौपदेयानां धृष्टद्युम्नशिखण्डिनोः&lt;br&gt;&#xA;एष गच्छामि पदवीं सत्येन च महाद्युते&lt;br&gt;&#xA;सौप्तिके ये च निहतास् सुप्ताऽनेन दुरात्मना&lt;br&gt;&#xA;द्रोणपुत्रसहायेन पापेन कृतवर्मणा&lt;br&gt;&#xA;समाप्तमायुरस्याद्य यशश्चापि सुमध्यमे ||&lt;br&gt;&#xA;वैशम्पायनः&lt;br&gt;&#xA;इत्येवमुक्त्वा खड्गेन केशवस्य समीपतः&lt;br&gt;&#xA;अभिसृत्य शिरस्तस्य चिच्छेद कृतवर्मणः&lt;br&gt;&#xA;तथाऽन्यानभिनिघ्नन्तं युयुधानं समन्ततः&lt;br&gt;&#xA;अभ्यधावद्धृषीकेशो विनिवारयिषुस्तदा&lt;br&gt;&#xA;एकीभूतास्ततस्सर्वे कालपर्यायचोदिताः&lt;br&gt;&#xA;भोजान्धका महाराज शैनेयं पर्यवारयन्&lt;br&gt;&#xA;तान् दृष्ट्वा पततस्तूर्णम् अभिक्रुद्धो जनार्दनः&lt;br&gt;&#xA;अचुक्रुधन्महातेजा जानन् कालस्य पर्ययम्&lt;br&gt;&#xA;ते तु पानमदाविष्टाश् चोदिताश्चैव मन्युना&lt;br&gt;&#xA;युयुधानमथाभ्यघ्नन्नुच्छिष्टैर्भाजनैस्तथा&lt;br&gt;&#xA;पात्यमाने तु शैनेये क्रुद्धो रुक्मिणिनन्दनः&lt;br&gt;&#xA;तदन्तरमुपाधावन्मोचयिष्यञ्शिनेस्सुतम्&lt;br&gt;&#xA;स भोजैस्सह संयुक्तम् सात्यकिश्चान्धकैस्सह&lt;br&gt;&#xA;व्यायच्छमानौ तौ वीरौ बाहुद्रविणशालिनौ&lt;br&gt;&#xA;बहुत्वात् तौ हतौ वीरावुभौ कुष्णस्य पश्यतः&lt;br&gt;&#xA;हतं दृष्ट्वा च शैनेयं पुत्रं च यदुनन्दनः&lt;br&gt;&#xA;एरकाणां ततो मुष्टिं कोपाज्जग्राह केशवः&lt;br&gt;&#xA;तदभून्मुसलं घोरं वज्रकल्पमयस्मयम्&lt;br&gt;&#xA;जघान तेन कृष्णस्तान् येऽस्य प्रमुखतोऽभवन्&lt;br&gt;&#xA;लोकाऽन्धकाश्च भोजाश्च शिनयो वृष्णयस्तथा&lt;br&gt;&#xA;न्यघ्नन्नन्योन्यमाक्रन्दन् मुसलैः कालचोदिताः&lt;br&gt;&#xA;यस्तेषामेरकां कश्चिज् जग्राह रुषितो नृप&lt;br&gt;&#xA;वज्रभूतेव सा तस्य व्यदृश्यत तदा विभो&lt;br&gt;&#xA;तृणं च मुसलीभूतम् अपि तत्र व्यदृश्यत&lt;br&gt;&#xA;ब्रह्मदण्डकृतं सर्वम् इति तद्विद्धि पार्थिव&lt;br&gt;&#xA;आविध्याविध्य ते राजन् प्रहरन्ति स्म तैस्तृणैः&lt;br&gt;&#xA;तद्वज्रभूतं मुसलं व्यदृश्यत तदा दृढम्&lt;br&gt;&#xA;अवधीत् पितरं पुत्रः पिता पुत्रं च भारत&lt;br&gt;&#xA;मत्ताः परिपतन्ति स्म योधयन्तः परस्परम्&lt;br&gt;&#xA;पतङ्गा इव चाग्नौ ते न्यपतन् कुकुरान्धकाः&lt;br&gt;&#xA;नासीत् पलायने बुद्धिर् वध्यमानस्य कस्यचित्&lt;br&gt;&#xA;तत्तु पश्यन् महाबाहुर् जानन् कालस्य पर्ययम्&lt;br&gt;&#xA;मुसलं समवष्टभ्य तस्थौ स मधुसूदनः&lt;br&gt;&#xA;साम्बं च निहतं दृष्ट्वा चारुदेष्णं च माधवः&lt;br&gt;&#xA;प्रद्युम्नमनिरुद्धं च ततश्चुक्रोध मन्युमान्&lt;br&gt;&#xA;गदं वीक्ष्य शयानं च भृशं शोकसमन्वितः&lt;br&gt;&#xA;स निश्शेषं तदा चक्रे शार्ङ्गचक्रगदाधरः&lt;br&gt;&#xA;तं निघ्नन्तं महातेजा बभ्रुः परपुरञ्जयः&lt;br&gt;&#xA;दारुकश्चैव दाशार्हम् ऊचतुस्तन्निबोध मे&lt;br&gt;&#xA;भगवन् संहृतं सर्वं त्वया भूयिष्ठमच्युत&lt;br&gt;&#xA;रामस्य पदमन्विच्छ तत्र गच्छाम यत्र सः&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/004/</guid>
      <description>&lt;p&gt;वैशम्पायनः&lt;br&gt;&#xA;ततो ययुर्दारुकः केशवश्च बभ्रुश्च रामस्य पदं नयन्तः&lt;br&gt;&#xA;अथापश्यद्राममनन्तवीर्यं वृक्षाश्रितं चिन्तयानं विविक्ते&lt;br&gt;&#xA;ततस्समासाद्य महानुभावः कृष्णस्तदा दारुकमन्वशासत् ||&lt;br&gt;&#xA;श्रीभगवान्&lt;br&gt;&#xA;गत्वा कुरून् सर्वमिमं महान्तं पार्थाय शंसस्व वधं यदूनाम् |&lt;br&gt;&#xA;ततोऽर्जुनः क्षिप्रमिहोपयातु श्रुत्वा मृतान् यादवान् ब्रह्मशापात् ||&lt;br&gt;&#xA;वैशम्पायनः&lt;br&gt;&#xA;इतीदमुक्तस्स ययौ रथेन कुरूंस्तदा दारुको नष्टचेताः |&lt;br&gt;&#xA;ततो गते दारुके केशवोऽथ दृष्ट्वाऽग्रतो बभ्रुमुवाच वाक्यम् ||&lt;br&gt;&#xA;श्रीभगवान्&lt;br&gt;&#xA;वैशम्पायनः&lt;br&gt;&#xA;स्त्रियो भवान् रक्षितुं यातु शीघ्रं नैता हिंस्युर्दस्यवो वित्तभावात्&lt;br&gt;&#xA;स प्रस्थितः केशवेनानुशिष्टो मदातुरो ज्ञातिवधार्दितश्च ||&lt;br&gt;&#xA;तं वै यान्तं सन्निधौ केशवस्य त्वरन्तमेकं सहसैव बभ्रुम्&lt;br&gt;&#xA;ब्रह्मानुशप्तमवधीन्महद्वै कूटे युक्तं मुसलं लुब्धकस्य&lt;br&gt;&#xA;श्रीभगवान्&lt;br&gt;&#xA;ततो दृष्ट्वा निहतं बभ्रुमाह कृष्णो वाक्यं भ्रातरमग्रजं तु&lt;br&gt;&#xA;इहैव त्वं मां प्रतीक्षस्व राम यावत् स्त्रियो ज्ञातिवशाः करोमि&lt;br&gt;&#xA;वैशम्पायनः&lt;br&gt;&#xA;ततः पुरीं द्वारवतीं प्रविश्य जनार्दनः पितरं प्राह वाक्यम् ||&lt;br&gt;&#xA;श्रीभगवान्&lt;br&gt;&#xA;सर्वं भवान् रक्षतु नस्समग्रं धनञ्जयस्यागमनं प्रतीक्षन् |&lt;br&gt;&#xA;रामो वनान्ते प्रतिपालयन् माम् अास्तेऽद्याहं तेन समागमिष्ये ||&lt;br&gt;&#xA;दृष्टं मयेदं निधनं यदूनां राज्ञां च पूर्वं कुरुपुङ्गवानाम् |&lt;br&gt;&#xA;नाहं विहीनो यदुभिर्नृवीर पुरीमिमां द्रष्टुमिहाद्य शक्तः ||&lt;br&gt;&#xA;तपश्चरिष्यामि निबोध तद्वै रामेण सार्धं वनमभ्युपेतः&lt;br&gt;&#xA;वैशम्पायनः&lt;br&gt;&#xA;इतीदमुक्त्वा शिरसा च पादौ प्रगृह्य कृष्णोऽथ जगाम तूर्णम्&lt;br&gt;&#xA;ततश्शब्दो दारुणः प्रादुरासीत् सस्त्रीकुमारस्य जनस्य तस्य&lt;br&gt;&#xA;श्रीभगवान्&lt;br&gt;&#xA;ततोऽब्रवीत् केशवस्सन्निवृत्य शब्दं श्रुत्वा योषितां क्रोशतीनाम्&lt;br&gt;&#xA;पुरीमिमामेष्यति सव्यसाची स वो दुःखान्मोचयिता नराग्र्यः&lt;br&gt;&#xA;वैशम्पायनः&lt;br&gt;&#xA;ततो गत्वा केशवस्तं ददर्श रामं तमेकं स्थितमेक एव&lt;br&gt;&#xA;अथापश्यद्योगयुक्तस्य तस्य नागं मुखान्निस्सरन्तं महान्तम्&lt;br&gt;&#xA;श्वेतं ययौ स च तं  वीक्ष्य वीक्ष्य महार्णवे येन महानुभावः&lt;br&gt;&#xA;सहस्रशीर्षा पर्वताभोगवर्ष्मा रक्ताननस्स्वां तनुं तां विसृज्य&lt;br&gt;&#xA;सन्दृश्य तं सागरान्तं विशन्तं सम्यक् तदा सागरः प्रत्यगृह्णात् ||&lt;br&gt;&#xA;नागा दिव्यास्सरितश्चैव सर्वाः कार्कोटको वासुकिस्तक्षकश्च |&lt;br&gt;&#xA;पृथुश्रवा अरुणः कुञ्जरश्च मिश्री शङ्खः कुमुदः पुण्डरीकः ||&lt;br&gt;&#xA;तथा नागो धृतराष्ट्रो महात्मा ह्रादः क्रोधश्शिनिपृष्ठो निकेतुः |&lt;br&gt;&#xA;तथा नागौ चक्रमन्दातिषण्डौ नागश्रेष्ठो विमुखश्चाश्वधिश्च ||&lt;br&gt;&#xA;स्वयं राजा वरुणश्चाह देवैः प्रत्युद्गम्य स्वागतेनाभ्यनन्दत् ||&lt;br&gt;&#xA;तेऽपूजयंश्चार्यविधिक्रियाभिस् सङ्कर्षणं भूधरं शुद्धसत्त्वम्&lt;br&gt;&#xA;ततो गते भ्रातरि वासुदेवो जानन् सर्वा गतयो दिव्यदृष्टिः&lt;br&gt;&#xA;वने शून्ये विचरंश्चिन्तयानो भूमौ ततस्संविवेशाग्र्यतेजाः&lt;br&gt;&#xA;सर्वं हि तेन प्राक् तदा प्राप्तमासीद् गान्धार्या यद्वाक्यमुक्तं स्वधर्मात्&lt;br&gt;&#xA;दुर्वाससा पायसोच्छिष्टलिप्तो यच्चाप्युक्तं तच्च सस्मार कृष्णः&lt;br&gt;&#xA;कुलस्त्रीणां सुव्रतानां गवां च द्विजेन्द्राणां बलमाधाय धर्मे&lt;br&gt;&#xA;योनिर्लोकानां वरदो ब्रह्मदेवो गोविन्दाख्यो वासुदेवोऽथ नित्यः&lt;br&gt;&#xA;सञ्चिन्तयानोऽन्धकवृष्णिनाशं कुरुक्षयं चैव महानुभावः&lt;br&gt;&#xA;मेने ततस्सङ्क्रमणस्य कालं ततश्चकारेन्द्रियसन्निरोधम्&lt;br&gt;&#xA;यथा च लोकस्थितिपालनार्थं दुर्वासवाक्यप्रतिपालनार्थम्&lt;br&gt;&#xA;देवोऽपि वा देहमोक्षहेतोर् निमित्तमैच्छत् सकलार्थतत्त्ववित्&lt;br&gt;&#xA;स सन्निरुद्धेन्द्रियवाङ्मनास्तु शिश्ये महायोगमुपेत्य कृष्णः&lt;br&gt;&#xA;जरश्च तं देशमुपाजगाम लुब्धस्तदानीं मृगलिप्सुरुग्रः ||&lt;br&gt;&#xA;कृष्णं शयानं स विकृष्य बाणं विव्याध पादे मृगशङ्कया च ||&lt;br&gt;&#xA;अथापश्यत् पुरुषं योगयुक्तं पीताम्बरं लुब्धकोऽनेकबाहुम्&lt;br&gt;&#xA;मत्वाऽऽत्मानं त्वपराद्धं तु तस्य जग्राह पादौ शिरसा चार्तरूपः&lt;br&gt;&#xA;आश्वासितः पुण्यफलेन भक्त्या तथाऽनुतापात् कर्मणो जन्मनश्च&lt;br&gt;&#xA;दृष्ट्वा तथा देवमनन्तवीर्यं देवैस्स्वर्गं प्रापितस्त्यक्तदेहः&lt;br&gt;&#xA;गणैर्मुनीनां पूजितस्तत्र कृष्ण ऊर्ध्वं गच्छन् प्राप्य लोकान् स्वलक्ष्म्या&lt;br&gt;&#xA;दिवि प्राप्तं वासवोऽथाश्विनौ च रुद्रादित्या मरुतो विश्वसङ्घाः&lt;br&gt;&#xA;प्रत्युद्गमन्नृषयश्चापि सिद्धास् सब्रह्मकाः पतयश्च प्रजानाम्&lt;br&gt;&#xA;ततो राजन् भगवानुग्रतेजा नारायणः प्रभवश्चाव्ययश्च&lt;br&gt;&#xA;योगाचार्यो रोदसी व्याप्य लक्ष्म्या स्थानं चाग्र्यं मण्डलं प्राप योगात्&lt;br&gt;&#xA;ततस्समेतैर्मधुसूदनस्तैर् देवैस्सर्वैरृषिभिश्चारणैश्च&lt;br&gt;&#xA;गन्धर्वाग्र्यैरप्सरोभिर्वराभिस् सिद्धैस्साध्यैस्सन्नतैः पूज्यमानः&lt;br&gt;&#xA;तं वै देवं प्रत्यनन्दन्त राजन् मुनिश्रेष्ठा वाग्भिरानर्चुरीशम्&lt;br&gt;&#xA;गन्धर्वाश्चाप्युपतस्थुस्स्तुवन्तः प्रीत्या चैनं पुरुहूतोऽभ्यनन्दत्&lt;br&gt;&#xA;पुरुहूतः&lt;br&gt;&#xA;नमो नमस्ते भगवञ् शार्ङ्गधन्वन् धर्मस्थित्या प्रादुरासीर्धरायाम्&lt;br&gt;&#xA;कंसाख्यादीन् देवशत्रूंश्च सर्वान् हत्वा भूमिस्स्थापिता भारतप्ता&lt;br&gt;&#xA;दिव्यं स्थानमजरं चाप्रमेयं दुर्विज्ञेयं चागमैर्गम्यमग्र्यम्&lt;br&gt;&#xA;गच्छ प्रभो रक्ष चार्तिं प्रपन्नान् कल्पे कल्पे जायमानास्स्वमूर्त्या&lt;br&gt;&#xA;वैशम्पायनः&lt;br&gt;&#xA;इत्येवमुक्त्वा देवसङ्घोऽनुगम्य श्रिया युक्तं पुष्पवृष्ट्या ववर्ष&lt;br&gt;&#xA;वाणी ह्यासीत् संश्रिता रूपिणी सा भानोर्मध्ये प्रविश त्वं च राजन्&lt;br&gt;&#xA;श्रीभगवान्&lt;br&gt;&#xA;भुजैश्चतुर्भिस्समुपेतं ममेदं रूपं विशिष्टं दिवि वै संस्थितं च&lt;br&gt;&#xA;भूमौ गतं पूजयताप्रमेयं सदा हि तस्मिन् निवसामि देवाः&lt;br&gt;&#xA;वैशम्पायनः&lt;br&gt;&#xA;देवा निवृत्तास्तत् पदं नाप्नुवन्तो बुद्ध्या देवं संस्मरन्तः प्रतीताः&lt;br&gt;&#xA;ब्रह्माद्यास्ते तद्गुणान् कीर्तयन्तश् शुभाल्ँलोकान् स्वान् प्रपेदुस्सुरेन्द्राः&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/005/</guid>
      <description>&lt;p&gt;वैशम्पायनः&lt;br&gt;&#xA;दारुकस्तु कुरून् गत्वा दृष्ट्वा पार्थं स्थितं तदा&lt;br&gt;&#xA;आचष्ट मौसलैर्वृष्णीन् अन्योन्येनाभिसंहृतान्&lt;br&gt;&#xA;श्रुत्वा विनष्टान् वार्ष्णेयान् सभोजान् जनमेजय&lt;br&gt;&#xA;पाण्डवाश्शोकसन्तप्ता वित्रस्तमनसोऽभवन्&lt;br&gt;&#xA;ततोऽर्जुनस्तानामन्त्र्य केशवस्य प्रियस्सखा&lt;br&gt;&#xA;प्रययौ मातुलं द्रष्टुं नेदमस्तीति चाब्रवीत्&lt;br&gt;&#xA;स वृष्णिनिलयं गत्वा दारुकेण सह प्रभो&lt;br&gt;&#xA;ददर्श द्वारकां वीरो मृतनाथामिव स्त्रियम्&lt;br&gt;&#xA;यास्स्म ता लोकनाथेन नाथवत्यः पुराऽभवन्&lt;br&gt;&#xA;तास्स्मानाथास्तदा नाथं पार्थं दृष्ट्वा विचुक्रुशुः&lt;br&gt;&#xA;षोडश स्त्रीसहस्राणि वासुदेवपरिग्रहाः&lt;br&gt;&#xA;तासामासीन्महान् नादो दृष्ट्वैवार्जुनमागतम्&lt;br&gt;&#xA;तास्तु दृष्ट्वा स कौरव्यो बाष्पेण पिहितोऽर्जुनः&lt;br&gt;&#xA;हीनाः पुत्रैश्च कृष्णेन नाशकत् सोऽभिवीक्षितुम्&lt;br&gt;&#xA;तां स्म वृष्ण्यन्धकजलां हयमीनां रथोडुपाम्&lt;br&gt;&#xA;वादित्रस्वननिर्घोषां वेश्मतीर्थमहाग्रहाम्&lt;br&gt;&#xA;रत्नशैवलसङ्घाटां वज्रप्राकारमालिनीम्&lt;br&gt;&#xA;रथ्यास्रोतोजलावर्तां चत्वरस्तिमितह्रदाम्&lt;br&gt;&#xA;रामकृष्णमहाग्राहां द्वारकां सरितं तदा&lt;br&gt;&#xA;कालपाशग्रहां घोरां नदीं वैतरणीमिव&lt;br&gt;&#xA;तां ददर्शार्जुनो धीमान् विहीनां वृष्णिपुङ्गवैः&lt;br&gt;&#xA;गतश्रियं निरानन्दां पद्मिनीं शिशिरे यथा ||&lt;br&gt;&#xA;तां दृष्ट्वा द्वारकां पार्थस् ताश्च कृष्णस्य योषितः&lt;br&gt;&#xA;सस्वरं बाष्पमुत्सृज्य निपपात महीतले&lt;br&gt;&#xA;सात्राजिती सत्यभामा रुक्मिणी च विशाम्पते&lt;br&gt;&#xA;अभिपत्य प्ररुरुदुः परिवार्य धनञ्जयम्&lt;br&gt;&#xA;ततस्तं काञ्चने पीठे समुत्थाप्योपवेश्य च&lt;br&gt;&#xA;अभिनन्द्य महात्मानं परिवार्योपतस्थिरे&lt;br&gt;&#xA;ततस्संस्तूय गोविन्दं कथयित्वा च पाण्डवः&lt;br&gt;&#xA;आश्वास्य तास्स्त्रियश्चापि मातुलं द्रष्टुमागमत्&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/006/</guid>
      <description>&lt;p&gt;वैशम्पायनः&lt;br&gt;&#xA;तं शयानं महात्मानं वीरमानकदुन्दुभिम्&lt;br&gt;&#xA;पुत्रशोकाभिसन्तप्तं ददर्श कुरुनन्दनः&lt;br&gt;&#xA;तस्याश्रुपरिपूर्णाक्षो व्यूढोरस्को महाभुजः&lt;br&gt;&#xA;आर्तस्यार्ततरः पार्थः पादौ जग्राह भारत&lt;br&gt;&#xA;तस्य मूर्धानमाघ्रातुम् इयेषानकदुन्दुभिः&lt;br&gt;&#xA;स्वस्रीयस्य महाबाहुर् न शशाक च शत्रुहन्&lt;br&gt;&#xA;समालिङ्ग्यार्जुनो वृद्धं स भुजाभ्यां महाभुजः&lt;br&gt;&#xA;रुरोदाथ स्मरञ्छौरिं विललाप सुविह्वलः&lt;br&gt;&#xA;भ्रातॄन् पुत्रांश्च पौत्रांश्च दौहित्रांश्च तथैव च&lt;br&gt;&#xA;वसुदेवः&lt;br&gt;&#xA;यैर्जिता भूमिपालाश्च दैत्याश्च शतशोऽर्जुन&lt;br&gt;&#xA;तान् दृष्ट्वा नेह पश्यामि जीवाम्यर्जुन दुर्मनाः&lt;br&gt;&#xA;यौ तावर्जुन शिष्यौ ते प्रियौ बहुमतौ सदा&lt;br&gt;&#xA;तयोरपनये पार्थ वृष्णयो निधनं गताः&lt;br&gt;&#xA;यौ तौ वृष्णिप्रवीराणां द्वावेवातिरथौ स्मृतौ&lt;br&gt;&#xA;प्रद्युम्नो युयुधानश्च कथयन् कत्थसे च यौ&lt;br&gt;&#xA;नित्यं त्वं कुरुशार्दूल कृष्णश्च मम पुत्रकः&lt;br&gt;&#xA;तावेव वृष्णिनाशस्य मुखमास्तां धनञ्जय&lt;br&gt;&#xA;न तु गर्हामि शैनेयं हार्दिक्यं चाहमर्जुन&lt;br&gt;&#xA;अक्रूरं रौक्मिणेयं च शापो ह्येवात्र कारणम्&lt;br&gt;&#xA;केशिनं यस्तु कंसं च विक्रम्य हतवान् प्रभुः&lt;br&gt;&#xA;विदेहमकरोत् पार्थ चैद्यं च मधुसूदनः&lt;br&gt;&#xA;नैषादिमेकलव्यं च पत्रं कालिङ्गमागधान्&lt;br&gt;&#xA;गान्धारान् काशिराजं च मरुभूमौ च पार्थिवान्&lt;br&gt;&#xA;प्राच्यांश्च दाक्षिणात्यांश्च पार्वतीयांस्तथा नृपान्&lt;br&gt;&#xA;सोऽभ्युपेक्षितवान् नूनमनयान् मधुसूदनः&lt;br&gt;&#xA;त्वं हि तं नारदश्चैव मुनयश्च सनातनम्&lt;br&gt;&#xA;गोविन्दमनघं देवमभिजानीध्वमच्युतम्&lt;br&gt;&#xA;प्रत्यपश्यच्च स विभुर् ज्ञातिक्षयमधोक्षजः&lt;br&gt;&#xA;समुपेक्षितवान् नित्यं स्वयं स मम पुत्रकः&lt;br&gt;&#xA;गान्धार्या वचनं यत्तद् ऋषीणां च परन्तप&lt;br&gt;&#xA;तन्नूनमन्यथा कर्तुं नैच्छत् स जगतः प्रभुः&lt;br&gt;&#xA;प्रत्यक्षं भवतश्चापि तव पौत्रः परन्तप&lt;br&gt;&#xA;अश्वत्थाम्ना हतश्चापि जीवितस्तस्य तेजसा ||&lt;br&gt;&#xA;इमांस्तु नैच्छत् स्वान् ज्ञातीन् रक्षितुं स सखा तव&lt;br&gt;&#xA;ततस्स पुत्रान् पौत्रांश्च भ्रातॄनथ सखीनपि&lt;br&gt;&#xA;शयानान् निहतान् दृष्ट्वा कृष्णो मामिदमब्रवीत्&lt;br&gt;&#xA;श्रीभगवान्&lt;br&gt;&#xA;सम्प्राप्तोऽद्यायमस्यान्तकालस्स पुरुषर्षभ&lt;br&gt;&#xA;आगमिष्यति बीभत्सुर् इमां द्वारवतीं पुरीम्&lt;br&gt;&#xA;आख्येयं तस्य यद्वृत्तं वृष्णीनां वैशसं महत्&lt;br&gt;&#xA;सखा नूनं महातेजाश् श्रुत्वैनमनयं प्रभो&lt;br&gt;&#xA;आगन्ता क्षिप्रमेवेह न मेऽत्रास्ति विचारणा&lt;br&gt;&#xA;योऽहं तमर्जुनं विद्धि फल्गुनं विद्धि मामिति&lt;br&gt;&#xA;स यद् ब्रूयात् तथा कार्यम् इति बुद्ध्यस्व माधव&lt;br&gt;&#xA;स स्त्रीषु प्राप्तकालं वः पाण्डवो बालकेषु च&lt;br&gt;&#xA;प्रतिपत्स्यति बीभत्सुर् भवतां चौर्ध्वदेहिकम्&lt;br&gt;&#xA;इमां हि नगरीं सद्यः प्रतियाते धनञ्जये&lt;br&gt;&#xA;प्राकाराट्टालकोपेतां समुद्रः प्लावयिष्यति&lt;br&gt;&#xA;अहं हि देशे कस्मिंश्चित् पुण्ये नियममास्थितः&lt;br&gt;&#xA;कालं काङ्क्षे सद्य एव रामेण प्रहितं हि मे&lt;br&gt;&#xA;वसुदेवः&lt;br&gt;&#xA;एवमुक्त्वा हृषीकेशो मामचिन्त्यपराक्रमः&lt;br&gt;&#xA;हित्वा मां बालकैस्सार्धं दिशं कामप्यगात् प्रभो&lt;br&gt;&#xA;सोऽहं तौ च महात्मानौ चिन्तयन् रामकेशवौ&lt;br&gt;&#xA;घोरं ज्ञातिवधं चैव न भुञ्जे शोककर्शितः&lt;br&gt;&#xA;न च भोक्ष्ये न जीविष्ये दिष्ट्या दृष्टोऽसि पाण्डव&lt;br&gt;&#xA;यदुक्तं पार्थ कृष्णेन तत् सर्वमखिलं कुरु&lt;br&gt;&#xA;एतत् ते पार्थ राज्यं च स्त्रियो रत्नानि चैव ह&lt;br&gt;&#xA;इष्टान् प्राणानहं हीमांस् त्यक्ष्यामि रिपुसूदन&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/007/</guid>
      <description>&lt;p&gt;वैशम्पायनः&lt;br&gt;&#xA;एवमुक्तस्ततः पार्थो मातुलेन परन्तप&lt;br&gt;&#xA;दुर्मना दीनमनसं वसुदेवमुवाच ह&lt;br&gt;&#xA;अर्जुनः&lt;br&gt;&#xA;नाहं वृष्णिप्रवीरेण मधुभिश्चैव मातुल&lt;br&gt;&#xA;विहीनां पृथिवीं द्रष्टुं शक्तश्चिरमिह प्रभो&lt;br&gt;&#xA;राजा च भीमसेनश्च सहदेवश्च पाण्डवः&lt;br&gt;&#xA;नकुलो याज्ञसेनी च षडेकमनसो वयम्&lt;br&gt;&#xA;राज्यसङ्क्रमणे चापि कामोऽयं नित्यमेव हि&lt;br&gt;&#xA;तमिमं विद्धि सम्प्राप्तं कालं कालविदां वर&lt;/p&gt;&#xA;&lt;p&gt;सर्वथा वृष्णिदारांस्तु बालवृद्धांस्तथैव च&lt;br&gt;&#xA;नयिष्ये परिगृह्याहमिन्द्रप्रस्थमरिन्दम |&lt;br&gt;&#xA;इत्युक्त्वा दारुकमिदं वाक्यमाह धनञ्जयः&lt;br&gt;&#xA;अर्जुनः&lt;br&gt;&#xA;अमात्यान् वृष्णिवीराणां द्रष्टुमिच्छामि मा चिरम्&lt;/p&gt;&#xA;&lt;p&gt;इत्युक्त्वा वृष्णिवीराणां सुधर्मां यादवीं सभाम्&lt;br&gt;&#xA;प्रविवेशार्जुनश्शूरश् शोचमानो महाभुजः&lt;br&gt;&#xA;तमासनगतं तत्र सर्वाः प्रकृतयस्तथा&lt;br&gt;&#xA;ब्राह्मणा नागराश्चैव परिवार्योपतस्थिरे&lt;br&gt;&#xA;तान् दीनमनसस्सर्वान् निर्भग्नहतचेतसः&lt;br&gt;&#xA;उवाचेदं वचः पार्थस् स्वयं दीनतरस्तथा&lt;br&gt;&#xA;अर्जुनः&lt;br&gt;&#xA;शक्रप्रस्थमहं नेष्ये वृष्ण्यन्धकजनं स्वयम्&lt;br&gt;&#xA;इदं हि नगरं सर्वं समुद्रः प्लावयिष्यति&lt;br&gt;&#xA;सज्जीकुरुत यानानि रत्नानि विविधानि च&lt;br&gt;&#xA;वज्रस्तु भवतां राजा शक्रप्रस्थे भविष्यति&lt;br&gt;&#xA;सप्तमे दिवसेऽपेते रवौ विमल उद्यते&lt;br&gt;&#xA;बहिर्वत्स्यामहे सर्वे सज्जीभवत मा चिरम्&lt;/p&gt;</description>
    </item>
    <item>
      <title></title>
      <link>https://vishvAsa.github.io/mahAbhAratam/vyAsaH/shAstri-vAvilla/maNipAl/16/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/vyAsaH/shAstri-vAvilla/maNipAl/16/008/</guid>
      <description>&lt;p&gt;वैशम्पायनः&lt;br&gt;&#xA;प्रविश्य त्वर्जुनो राजन्नाश्रमं सत्यवादिनः&lt;br&gt;&#xA;ददर्शासीनमेकान्ते मुनिं सत्यवतीसुतम्&lt;br&gt;&#xA;स तमासाद्य धर्मज्ञमुपतस्थे महाव्रतम्&lt;br&gt;&#xA;अर्जुनोऽस्मीति नाम्ना वै निवेद्याभ्यवदत्तदा&lt;br&gt;&#xA;स्वागतं तेऽस्त्विति प्राह स मुनिस्सत्यसङ्गरः&lt;br&gt;&#xA;आस्यतामिति चोवाच प्रसन्नात्मा महामुनिः&lt;br&gt;&#xA;तमप्रतीतमनसं निश्श्वसन्तं पुनःपुनः&lt;br&gt;&#xA;निर्विण्णमनसं दृष्ट्वा पार्थं व्यासोऽब्रवीद्वचः&lt;br&gt;&#xA;व्यासः&lt;br&gt;&#xA;नखकेशदशाकुम्भवारिणा किं समुक्षितः&lt;br&gt;&#xA;आभीरजोऽभियातस्ते ब्राह्मणो निहतस्त्वया&lt;br&gt;&#xA;पराजितो वा युद्धेऽपि गतश्रीरिव लक्ष्यसे&lt;br&gt;&#xA;न वा प्रत्यभिजानामि किमिदं भरतर्षभ&lt;br&gt;&#xA;श्रोतव्यं चेन्मया पार्थ शंस मे कुरुपुङ्गव&lt;br&gt;&#xA;अर्जुनः&lt;br&gt;&#xA;यस्स मेघवपुश्श्रीमान् बृहत्पङ्कजलोचनः&lt;br&gt;&#xA;स कृष्णस्सह रामेण त्यक्त्वा देहं दिवं गतः&lt;br&gt;&#xA;तदनुस्मृत्य सम्मोहं सदा शोकं महामते&lt;br&gt;&#xA;प्रयामि सर्वदा मह्यं मुमूर्षा चोपजायते&lt;br&gt;&#xA;तद्वाक्यस्पर्शनालोकसुखं त्वमृतसन्निभम्&lt;br&gt;&#xA;संस्मृत्य देवदेवस्य प्रमुह्याम्यृतमात्मनः&lt;br&gt;&#xA;मौसले वृष्णिवीराणां विनाशो ब्रह्मशापजः&lt;br&gt;&#xA;बभूव वीरान्तकरः प्रभासे रोमहर्षणः&lt;br&gt;&#xA;एते शूरा महात्मानस् सिंहदर्पा महाबलाः&lt;br&gt;&#xA;भोजवृष्ण्यन्धका ब्रह्मन्नन्योन्यं तैर्हतं युधि&lt;br&gt;&#xA;गदापरिघशक्तीनां सहाः परिघबाहवः&lt;br&gt;&#xA;त एरकाभिर्निहताः पश्य कालस्य पर्ययम्&lt;br&gt;&#xA;हतं पञ्चशतं तेषां सहस्रं बाहुशालिनाम्&lt;br&gt;&#xA;निधनं समरे प्राप्तास् समासाद्य परस्परम्&lt;br&gt;&#xA;पुनःपुनर्न मृष्यामि विनाशममितौजसाम्&lt;br&gt;&#xA;चिन्तयानो यदूनां च कृष्णस्य च महात्मनः&lt;br&gt;&#xA;शोषणं सागरस्येव मन्दरस्येव चालनम्&lt;br&gt;&#xA;नभसः पतनं चैव शैत्यमग्नेस्तथैव च&lt;br&gt;&#xA;अश्रद्धेयमहं मन्ये विनाशं सर्वसात्वताम्&lt;br&gt;&#xA;न चेह स्थातुमिच्छामि लोके कृष्णविनाकृतः&lt;br&gt;&#xA;अतः कष्टतरं चान्यच्छृणु मे त्वं महामुने&lt;br&gt;&#xA;मनो मे दीर्यते येन चिन्तयानस्य वै मुहुः&lt;br&gt;&#xA;प्रेक्षमाणस्य वै ब्रह्मन् वृष्णिदारास्सहस्रशः&lt;br&gt;&#xA;आभीरैरभिहत्याजौ हृताः पञ्चनदालयैः&lt;br&gt;&#xA;तत्राहं धनुरादाय न शक्नोमि प्रपूरणे&lt;br&gt;&#xA;यथा पुरा च मे वीर्यं भुजयोर्न तथाऽभवत्&lt;br&gt;&#xA;अस्त्राणि मे प्रनष्टानि विविधानि महामुने&lt;br&gt;&#xA;शराश्च क्षयमापन्नाः क्षणेनैव पुनर्मम&lt;br&gt;&#xA;पुरुषश्चाप्रमेयात्मा शङ्खचक्रगदाधरः&lt;br&gt;&#xA;चतुर्भुजः पीतवासाश् श्यामः पद्मायतेक्षणः&lt;br&gt;&#xA;यस्स याति पुरस्तान्मे रथस्य सुमहाद्युतिः&lt;br&gt;&#xA;प्रदहन्रिपुसैन्यानि न पश्याम्यहमद्य तम्&lt;br&gt;&#xA;येन पूर्वं प्रदग्धानि शत्रुसैन्यानि तेजसा&lt;br&gt;&#xA;शरैर्गाण्डीवनिर्मुक्तैरहं पश्चाद्व्यशातयम्&lt;br&gt;&#xA;तमपश्यन्विरक्तोऽस्मि मुह्यामीव च सत्तम&lt;br&gt;&#xA;परिनिर्विण्णचेताश्च शान्तिं नोपलभे मुने&lt;br&gt;&#xA;देवकीनन्दनं देवं वासुदेवमजं प्रभुम्&lt;br&gt;&#xA;विना जनार्दनं वीरं नाहं जीवितुमुत्सहे&lt;br&gt;&#xA;श्रुत्वैव हि गतं कृष्णं ममापि मुमुहुर्दिशः&lt;br&gt;&#xA;प्रनष्टज्ञानवीर्यस्य शून्यस्य परिधावतः&lt;br&gt;&#xA;उपदेष्टुं मम श्रेयो भवानर्हति सत्तम&lt;br&gt;&#xA;व्यासः&lt;br&gt;&#xA;देवांशा देवदेवेन सम्भूतास्ते गतास्सह&lt;br&gt;&#xA;धर्मव्यवस्थारक्षार्थं देवेन समुपेक्षिताः&lt;br&gt;&#xA;ब्रह्मशापविनिर्दग्धा वृष्ण्यन्धकमहारथाः&lt;br&gt;&#xA;याता जनार्दनेनैव न ताञ्शोचितुमर्हसि&lt;br&gt;&#xA;भवितव्यं तथा तद्धि दिष्टमेतन्महात्मना&lt;br&gt;&#xA;उपेक्षितं च कृष्णेन शक्तेनापि व्यपोहितुम्&lt;br&gt;&#xA;त्रैलोक्यमपि कृष्णो हि कृत्स्नं स्थावरजङ्गमम्&lt;br&gt;&#xA;प्रभुरेतान् वृथा कर्तुं किमु शापं मनीषिणाम्&lt;br&gt;&#xA;स्त्रियश्च ताः पुरा शप्ताः प्रभासकुपितेन वै&lt;br&gt;&#xA;अष्टावक्रेण मुनिना तदर्थं त्वद्बलक्षयः&lt;br&gt;&#xA;रथस्य पुरतो याति यस्स चक्रगदाधरः&lt;br&gt;&#xA;तव स्नेहात् पुराणर्षिर् वासुदेवश्चतुर्भुजः&lt;br&gt;&#xA;कृत्वा भारावतरणं पृथिव्याः पृथुलोचनः&lt;br&gt;&#xA;मोक्षयित्वा जगत् सर्वं गतस्स्वस्थानमुत्तमम्&lt;br&gt;&#xA;त्वयात्विह महत् कर्म देवानां पुरुषर्षभ&lt;br&gt;&#xA;कृतं भीमसहायेन यमाभ्यां च महाभुज&lt;br&gt;&#xA;कृतकृत्यांश्च वो मन्ये संसिद्धान् कुरुपुङ्गव&lt;br&gt;&#xA;गमनं प्राप्तकालं वस् तद्धि श्रेयो मतं मम&lt;br&gt;&#xA;बलं बुद्धिश्च तेजश्च प्रतिपत्तिश्च भारत&lt;br&gt;&#xA;भवन्ति भावकालेषु विपद्यन्ते विपर्यये&lt;br&gt;&#xA;कालमूलमिदं विद्धि सर्वं भरतसत्तम&lt;br&gt;&#xA;काल एव समादत्ते पुनरेतद्यदृच्छया&lt;br&gt;&#xA;स एव बलवान् भूत्वा पुनर्भवति दुर्बलः&lt;br&gt;&#xA;स एवेशश्च भूत्वा हि परैराज्ञाप्यते पुनः&lt;br&gt;&#xA;कृतकृत्यानि चास्त्राणि गतान्यद्य यथागतम्&lt;br&gt;&#xA;पुनरेष्यन्ति ते हस्तं यदा कालो भविष्यति&lt;br&gt;&#xA;कालो गन्तुं गतिं मुख्यां भवतामपि भारत&lt;br&gt;&#xA;एतच्छ्रेयो हि वो मन्ये परमं भवतां ध्रुवम्&lt;br&gt;&#xA;वैशम्पायनः&lt;br&gt;&#xA;एवं वचनमाज्ञाय व्यासस्यामिततेजसः&lt;br&gt;&#xA;अनुज्ञातो ययौ पार्थो नगरं नागसाह्वयम्&lt;br&gt;&#xA;प्रविश्य च पुरीं वीरस् समासाद्य युधिष्ठिरम्&lt;br&gt;&#xA;आचष्ट तद्यथावृत्तं वृष्ण्यन्धकजनं प्रति&lt;/p&gt;</description>
    </item>
  </channel>
</rss>
