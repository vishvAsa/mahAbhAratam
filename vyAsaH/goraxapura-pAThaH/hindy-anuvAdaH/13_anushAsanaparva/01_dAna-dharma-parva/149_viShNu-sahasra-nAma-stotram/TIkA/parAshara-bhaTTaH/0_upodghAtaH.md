+++
title = "० उपोद्घातः"

+++

Source: [TW](https://archive.org/details/sri-vishnu-sahasra-nama-nirukti-shlokas-sri-k-bhashyam-sri-uttamur-vira-raghava-acharya-1960)


<details open><summary>विश्वास-प्रस्तुतिः</summary>

श्रीः॥ श्रीपराशरभट्टार्यविरचितं भगवद्गुणदर्पणाख्यं श्रीविष्णुसहस्रनामभाष्यम्॥
</details>

<details><summary>श्रीनिवास-राघवः (En)</summary>

BHAGVAD-GUNA-DARPANA  
Commentary by Parasara Bhattarya on Vishnu Sahasranama  
</details>



<details><summary>मूलम्</summary>

श्रीः श्रीपराशरभट्टार्यविरचितं भगवद्गुणदर्पणाख्यं श्रीविष्णुसहस्रनामभाष्यम्॥
</details>


## मङ्गलाचारणम्
<details open><summary>विश्वास-प्रस्तुतिः</summary>

**वन्दे** गोविन्द+++(=ऎम्बार्)+++-तातौ+++(→श्रीवत्साङ्कौ)+++, मुनिम् अथ **मनवै** लक्ष्मणार्यं+++(=रामानुजं)+++, महान्तं+++(=पॆरिय-नम्बि)+++  
**ध्यायेयं**, यामुनार्यं मम हृदि **तनवै**, रामम् +++(मिश्रम्)+++ **एवाभियायाम्** ।  
पद्माक्षं **प्रेक्षिषीय**, प्रथमम् अपि मुनिं नाथम् **ईडे**, शठारिं  
**स्तौमि**, **प्रेक्षेय** लक्ष्मीं, **शरणम्** अ-शरणः श्रीधरं **संश्रयेयम्** ॥ 1 ॥ +++(5 तिङन्तानि बहु रोचन्ते)+++
</details>

<details><summary>श्रीनिवास-राघवः (En)</summary>

(1) My salutation to Govinda (Embar) and my father (Srivatsanka). I contemplate on Lakshmanarya (Sri Ramanuja) and meditate on Mahan (Peria Nambi). My mind be full of Yamunarya (Alavandar). I approach respectfully Ramamisra. May I see face to face Pundarikaksha Acharya. I adore Natha-muni, the first of our Acharyas. My adorations and praises go to Satari (i.e., Nammazhvar). May I have a vision of Lakshmi. Helpless as I am I surrender myself unto Sridhara (i.e., the Lord of Lakshmi). 

(Thus, the Guru-parampara, the line of spiritual precepters, is extolled.)

(Embar and Kurattazhvan are referred to by the dual, Govinda-Tatau, because both are the direct preceptors of Sri Parasara Bhatta and the disciples of Sri Ramanuja) 
</details>

<details><summary>मूलम्</summary>

वन्दे गोविन्द-तातौ मुनिम् अथ मनवै लक्ष्मणार्यं महान्तं
ध्यायेयं यामुनार्यं मम हृदि तनवै रामम् एवाभियायाम् ।
पद्माक्षं प्रेक्षिषीय प्रथमम् अपि मुनिं नाथम् ईडे शठारिं
स्तौमि प्रेक्षेय लक्ष्मीं शरणम् अशरणः श्रीधरं संश्रयेयम् ॥ 1 ॥
</details>



<details open><summary>विश्वास-प्रस्तुतिः</summary>

ओं नमो गज-वक्त्राद्यैः  
पारिषद्यैः **प्रशासते** ।  
श्रीरङ्गराज-सेना-**न्ये**  
सूत्रवत्या **समेयुषे** ॥ 2 ॥ 
</details>


<details><summary>श्रीनिवास-राघवः (En)</summary>

(2) Salutation to Vishvaksena, the commander-in-chief of Lord Sri Ranga, and who rules with his followers, such as Gajanana, and who is ever with Sutravati (his wife). 

(In the usual Guruparampara, Vishvaksena comes between Nammazhwar and Lakshmi. Here, Vishvaksena gets a whole stanza to himself; his name was omitted in the previous stanza.) 
</details>

<details><summary>मूलम्</summary>

ओं नमो गज-वक्त्राद्यैः पारिषद्यैः प्रशासते ।
श्रीरङ्गराज-सेनान्ये सूत्रवत्या समेयुषे ॥ 2 ॥
</details>



<details open><summary>विश्वास-प्रस्तुतिः</summary>

**नमो** नारायणायेदं  
कृष्ण-द्वैपायनात्मने ।  
यद्-आमुष्यायणा वेदाः  
महाभारत-पञ्चमाः ॥ 3 ॥ +++(5)+++
</details>


<details><summary>श्रीनिवास-राघवः (En)</summary>

(3) Salutation to Narayana, who incarnated as Krishna Dvaipayana, to whom belong all the Vedas, with the Mahabharata which is the fifth Veda (because it is he that divided and made them available to the world). 
</details>

<details><summary>मूलम्</summary>

नमो नारायणायेदं कृष्णद्वैपायनात्मने ।
यदामुष्यायणा वेदा महाभारत-पञ्चमाः ॥ 3 ॥ 
</details>

## प्रतिज्ञा

<details open><summary>विश्वास-प्रस्तुतिः</summary>

**जातो** लक्ष्मण-मिश्र+++(=रामानुज)+++-**संश्रय**-धनात् श्रीवत्स-चिह्नाद् ऋषेर्,  
भूयो भट्ट-पराशरेति **फणितः** श्रीरङ्ग-भर्त्रा स्वयम् ।  
श्री-श्रीरङ्ग-पति-प्रसाद-**तृषया** श्रीरङ्ग-नाथाह्वयः  
श्री-रङ्गेश्वर-**कारितो विवृणुते** नाम्नां सहस्रं हरेः ॥ 4 ॥ 
</details>


<details><summary>श्रीनिवास-राघवः (En)</summary>

(4) Inspired by Rangesa and given the title of Parasara Bhatta by the lord of Sriranga Himself, I, the person named Ranganatha, the son of the sage, Srivatsanka, who (the said Srivatsanka) ever considered his discipleship under Ramanuja as a great treasure - I now proceed to comment on the (holy) Names of lord Hari, with a view to obtain the blessings of Lord Ranganatha and His Consort, Sri Laksmi. 
</details>

<details><summary>मूलम्</summary>

जातो लक्ष्मणमिश्र-संश्रय-धनात् श्रीवत्स-चिह्नाद् ऋषेर्
भूयो भट्टपराशरेति फणितः श्रीरङ्ग-भर्त्रा स्वयम् ।
श्री-श्रीरङ्गपति-प्रसाद-तृषया श्रीरङ्गनाथाह्वयः
श्री-रङ्गेश्वर-कारितो विवृणुते नाम्नां सहस्रं हरेः ॥ 4 ॥ 
</details>

<details open><summary>विश्वास-प्रस्तुतिः</summary>

संसारो ऽयम् अ-पण्डितो भगवति प्राग् एव, भूयः कलौ,  
पूर्णम्-**मन्यतमे** जने श्रुति-शिरो-**गुह्यं ब्रुवे** साहसात् ।  
तत्र स्तोत्रम् इदं **प्रकाशयति** यः, **स्तुत्यश्** च यस् ताव् उभौ  
व्यासः, कारुणिको हरिश् च तद् इदं मौर्ख्यं **सहेतां** मम ॥ ५ ॥+++(4)+++ 
</details>

<details><summary>श्रीनिवास-राघवः (En)</summary>

(5) In samsara (the world of recurring births and deaths) generally, there is already great ignorance about the Lord; more so in the Kaliyuga (the age of darkness and sin). And it is out of foolhardiness that I venture to speak to men who deem them-selves perfect, of the secret of the Vedanta. May Vyasa who composed this hymn of praise, and the Merciful Lord Hari who is the object of praise there in - may they both bear with me for this folly. 
</details>

<details><summary>मूलम्</summary>

संसारो ऽयम् अपण्डितो भगवति प्राग् एव भूयः कलौ
पूर्णंमन्यतमे जने श्रुति-शिरो-गुह्यं ब्रुवे साहसात् ।
तत्र स्तोत्रम् इदं प्रकाशयति यः स्तुत्यश् च यस् ताव् उभौ
व्यासः कारुणिको हरिश् च तद् इदं मौर्ख्यं सहेतां मम ॥ 5 ॥
</details>


<details open><summary>विश्वास-प्रस्तुतिः</summary>

अर्थे हरौ, तद्-अभिधायिनि नाम-वर्गे,
तद्-व्यञ्जके मयि च बन्ध-विशेषम् **एत्य** ।
**सेवध्वम्** एतद् अमृतं **प्रणिपत्य याचे**
मध्यस्थ-मत्सरि-जना इह **मा च भूवन्** ॥ ६ ॥+++(5)+++ 
</details>


<details><summary>श्रीनिवास-राघवः (En)</summary>

(6) I prostrate and pray (to you, kind readers): please place faith in Lord Hari and the collection of his Names and feel kindly towards me who attempt to explain the Names, and drink this nectar. Let there be no indifference or enmity in the matter. 

(After the above preliminary and benedictory verses Parasara Bhatta proceeds with the preface to his Commentary.)
</details>

<details><summary>मूलम्</summary>

अर्थे हरौ तदभिधायिनि नाम-वर्गे 
तद्-व्यञ्जके मयि च बन्ध-विशेषम् एत्य ।
सेवध्वम् एतद् अमृतं प्रणिपत्य याचे 
मध्यस्थ-मत्सरि-जना इह मा च भूवन् ॥ 6 ॥
</details>

## पुरुषार्थ-प्रमाणानि
<details open><summary>पराशरभट्टः</summary>

इह खलु निखिलो ऽपि **चेतयमानः**  
प्रमाणतः प्रमेयं **परिच्छिन्दन्**,  
तच् चेत् प्रमेयम् अनुकूलं तद् **उपाददीत**,  
यथा स्रक्-चन्दन-कनकादिकम्;  

तच् चेत् विपरीतम् **अपोहेत**,  
यथा क्षुर-कण्टकादिकम्;  

तच् चेद् अनुभय-रूपम् - **उपेक्षेत**,  
यथा काष्ठ-लोष्टादिकम् । 
</details>

<details><summary>श्रीनिवास-राघवः (En)</summary>

We see in the world that any intelligent person, after having gained some knowledge of the objects of human pursuit through the sources of knowledge (such as perception; inference etc. ). desires to enjoy the good things of life like flowers, sandal, gold, etc., to eschew things like knife, thorns, etc., which are unpleasant, and is indifferent to neutral things like a piece of wood or mud. 
</details>


<details open><summary>पराशरभट्टः</summary>

तत्र प्रत्यक्षादि-प्रमाणान्तर-गोचरयोर् अर्थ-कामयोर्  
अत्यल्पत्वानर्थकरत्व-बीभत्स्यत्व-- भङ्गुरत्व--दुःख-मिश्रत्व-- दुस्साधनत्वाद्य्-अनन्त-दोषानुषङ्गेण **त्याज्यत्वात्**;  
शास्त्र-प्रमेययोर् धर्म--पर-तत्त्वयोस् तद्-वैपरीत्याद्  
अनन्त-मङ्गल-सङ्गतत्वाच् च,  
शास्त्र--तद्-अर्थयोर् **उपादेयत्वं प्रकृष्यते**। 
</details>

<details open><summary>पराशरभट्टः</summary>

यथाहुर् ऐतिहासिकाः पौराणिकाश् चैक-कण्ठाः —

> सत्यं सत्यं पुनस् सत्यम्  
> उद्धृत्य भुजम् **उच्यते** ।
> वेद-शास्त्रात् परं नास्ति  
> न दैवं केशवात् परम् ॥  
> (भारत-भीष्म.)

इति। 
</details>


## महाभारत-प्रामाण्यम्
<details><summary>श्रीनिवास-राघवः (En)</summary>
THE VALIDITY OF MAHABHARATA. LIKE RAMAYANA
</details>

<details open><summary>पराशरभट्टः</summary>

तत्र चतुर्दश-विद्या-स्थान-प्रधान-भूतस्य वेदस्य

> इतिहास-पुराणाभ्यां वेदं समुपबृंहयेत् ।
> बिभेत्य् अल्प-श्रुताद् वेदो माम् अयं प्रतरिष्यति ॥ (भारतादि 1-273)

इति प्रकारेणेतिहास-पुराणाभ्याम् अर्थे निर्णेतव्ये,  
पुराणेभ्य इतिहासोत्कर्षे च विवक्षिते,  
श्रीमद्-रामायणवत् महाभारतं शरणम् ॥
</details>

<details><summary>श्रीनिवास-राघवः (En)</summary>

Of these, the two purusharthas (objects desired by men) known as artha and kama (wealth and pleasure) are experienced by means of actual direct perception and inference. They are to be given up, because they are associated with innumerable imperfections like the following;- they are (1) petty, (2) lead to harmful consequences. (3) are disgusting, ( 4) are evanescent,(5) are mixed with distressful things, and (6) are not even easily obtainable. On the other hand, (the other two primary objects of human pursuit), dharma (virtue) and paratattva (salvation) can be learnt only from the scriptures. These are opposed to the other two purusharthas (i.e. artha and kama) and are full of beneficent qualities. Therefore, the sastras (scriptures and works of religious authority) and their teachings are to be preferred. As is proclaimed with one voice by those learned in the Itihasas (epic history) and the Puranas: "Truth, this is the Truth and again the Truth. This is proclaimed with hands uplifted that there is no sastra (authority) higher than the Vedas, no God higher than Kesava." As regards the V edas, the highest of the fourteen subjects of' study (vidyasthanas), they are to be understood in their fullest extent and scope through the ltihasas and Puranas. It is also said that "Veda trembles with fear at the sight of ignorant or half-learned persons, thinking, 'They will betray me' (by misinterpretation):' Hence, it is clear that the understanding or interpretation of the Vedas can be done only through the study of the Itihasas and Puranas ; and of these two since the Puranas are mentioned subsequent to ltihasas, the Itihasas are more important. [This reasoning is arrived at according to rules of grammar . In a copulative (dvandva) compound, the word with less number of vowels must be mentioned first, except in that case where the thing denoted by the word with the larger number of vowels is preferred for some reason .] Hence, the Mahabharata, like the Ramayana, is the proper refuge for us (to understand the Vedas.)
</details>

## सहस्र-नामाध्यायोत्कर्षः
<details><summary>श्रीनिवास-राघवः (En)</summary>
GREATNESS OF THE CHAPTER ON SAHASRANAMA
</details>

<details open><summary>पराशरभट्टः</summary>

तत्र —

महाभारत-सारत्वाद्  
ऋषिभिः **परिगानतः** ।
वेदाचार्य-**समाहाराद्**  
भीष्मोत्कृष्ट-मतत्वतः ॥
**परिग्रहातिशयतो**  
गीताऽऽद्य्-ऐकार्थ्यतश् च नः ।
सहस्र-नामाध्याय  
**उपादेयतमो** मतः ॥
</details>


<details><summary>श्रीनिवास-राघवः (En)</summary>

This chapter of Sahasranama or The Thousand Names (1) is the essence of respected Mahabharata, (2) has been sung by the great sages, (3) has been strung together by the great preceptor of the Vedas, (4) was expounded by Bhishma as his excellent creed of faith, (5) has been accepted by all persons, with respect as excellent, and (6) contains truths and lessons in conformity with the teachings of the Gita and such other authoritative works. For all these reasons, this chapter is to be taken up for study, recitation and meditation.
</details>

### महाभारततः
#### महाभारत-सारत्वम्
<details open><summary>पराशरभट्टः</summary>

**महाभारतोत्कर्ष-समर्थन-पूर्वकं महाभारत-सारत्व-कथनम्**

महाभारतं हि  
परिग्रह-विशेषावसिताविप्लव-वचन-- सौष्ठवाद्य्-आत्मकत्वाद्  
</details>

<details><summary>श्रीनिवास-राघवः (En)</summary>

(1) ESSENCE OF THE MAHABHARATA - The Mahabharata is considered by great men as a great authority, with clearly worded and well-constructed sentences and phrases 
</details>


<details open><summary>पराशरभट्टः</summary>

इतिहासत्व-कृतात् प्राबल्यात्,  
</details>

<details><summary>श्रीनिवास-राघवः (En)</summary>

and more so, because it is an Itihasa 
</details>

#### पुराणैः प्रशंसा
<details open><summary>पराशरभट्टः</summary>

पुराणेषु तावद् वायु-प्रोक्त-शैवयोः —

> मति-**मन्थानम् आविध्य**  
> येनासौ श्रुति-सागरात् ।
> जगद्धिताय जनितो  
> महाभारत-चन्द्रमाः ॥
</details>

<details><summary>श्रीनिवास-राघवः (En)</summary>

Both in the Vayu Purana and the Saiva Purana, it is said of this great Itihasa: 

"The venerable Vyasa churned the ocean of the Vedas, using his intellect as the churning rod and produced for the good of the world, this moon called the Mahabharata". 
</details>



<details open><summary>पराशरभट्टः</summary>

भविष्यत्-पुराणे —

> **बिभेति** गहनाच् छास्त्रान्  
> नरस् तीव्राद् इवौषधात् ।
> भारतश् शास्त्र-सारो ऽयम्  
> अतः काव्यात्मना **कृतः** ॥
</details>

<details><summary>श्रीनिवास-राघवः (En)</summary>

Bhavishyat Purana :- "Man is afraid of the sastras like a diseased man of a bitter drug. Hence it is that the essence of all the sastras has been used to bring forth this Mahabharata as a delightful poem". 
</details>

<details open><summary>पराशरभट्टः</summary>

मात्स्ये —

> यस्य द्वैपायनः पुत्रः  
> स्वयं विष्णुर् **अजायत** ।
> प्रकाशो **जनितो** येन  
> महाभारत-चन्द्रमाः ॥
</details>


<details><summary>श्रीनिवास-राघवः (En)</summary>

Matsya Purana :- "God Vishnu himself was born as the son of Parasara called Krishna Dvaipayana, by whom, for the sake of lighting the world, the moon named the Mahabharata was produced". 
</details>

<details open><summary>पराशरभट्टः</summary>

वैष्णवे —

> कृष्ण-द्वैपायनं व्यासं  
> **विद्धि** नारायणं प्रभुम् ।
> को ह्य् अन्यो भुवि मैत्रेय !  
> महाभारत-**कृद् भवेत्** ॥  
> (विष्णु-पुराण ३.४.५)
</details>

<details><summary>श्रीनिवास-राघवः (En)</summary>

Vishnu Purana :- Know then that Vyasa, called Dvaipayana, is no other than Lord Narayana Himself. Who else could have produced this great work, the Mahabharata ?" 
</details>


<details open><summary>पराशरभट्टः</summary>

मार्कण्डेये —

> व्यास-वाक्य-जलौघेन  
> कु-धर्म-तरु-**हारिणा** ।
> वेद-शैलावतीर्णेन  
> नी-रजस्का मही **कृता** ॥

इत्यादिभिः; 
</details>

<details><summary>श्रीनिवास-राघवः (En)</summary>

So also does the Markandeya Purana say: "This world has been sanctified and has been made free of impurities by the floods of the (holy) words of Vyasa, descending from the high mountain of the Vedas, and cutting at the very roots the trees of false and perverted dharmas". 
</details>

#### स्वप्रशंसा
<details open><summary>पराशरभट्टः</summary>

स्वस्मिंश् च

> यो विद्याच् चतुरो वेदान्  
> साङ्गोपनिषदान् द्विजः ।
> न चाख्यानम् इदं विद्यान्  
> नैव स स्याद् विचक्षणः ॥  
> (भार. आदि. २.३७६)

इत्य्-आदिभिश् च  
परस्सहस्रैर् वचनैः प्रशस्यमानत्वात्;
</details>

<details><summary>श्रीनिवास-राघवः (En)</summary>


In the Mahabharata itself it is stated that a Brahmin who is not versed in this Itihasa, but only in the four Vedas, Vedangas and Upanishads, is not learned". Thus, the Mahabharata is extolled by thousands of sayings. - 
</details>

#### सर्व-संवादः
<details open><summary>पराशरभट्टः</summary>

साङ्ग-श्रुति-स्मृतीतिहास-पुराण-संवादात् — 

> यद् इहास्ति तद् अन्यत्र  
> यन् नेहास्ति न तत् क्वचित् ।  
> (भार. आदि. ६२-५३)

इति,  

</details>


<details><summary>श्रीनिवास-राघवः (En)</summary>

This work follows and is consistent with the Vedas, the books of sacred law, Itihasas and Puranas with all their subsidiary parts or auxiliaries. Indeed, it is said: * 'What is found here is to be found elsewhere; whatever is not found here cannot be found elsewhere". Thus, whatever is performed or is to be performed for salvation, according to the Vedas etc., "  
</details>

#### अपक्षपातः
<details open><summary>पराशरभट्टः</summary>

लौकिक-वैदिक-सकलार्थ-निर्णयाधिकृतत्वेन  
क्वचिद् अप्य् अपक्षपातित्वाच् च;  
</details>

<details><summary>श्रीनिवास-राघवः (En)</summary>

and whatever is to be performed by way of worldly conduct are dealt with here and laid down in no uncertain terms and without bias or partiality. 
</details>


<details open><summary>पराशरभट्टः</summary>

पुराणेभ्यो बलवत्तरं बहवो बुद्धि-शालिनो ऽध्यवससुः ॥
</details>


<details><summary>श्रीनिवास-राघवः (En)</summary>

For all these reasons, many wise men have concluded that the Mahabharata is more precious than any other Purana. 
</details>

#### निष्कर्षकता

<details open><summary>पराशरभट्टः</summary>

तत्रापि स्व-हृदय-भूते आनुशासनिके पर्वणि दान-धर्मेषु  
समस्त-शास्त्रार्थे निष्कृष्य निगम्यमाने, 
</details>

#### सहस्र-नामाध्याय-सारता
<details open><summary>पराशरभट्टः</summary>

सार-संग्रह-रूपेण खल्व् अयं सहस्र-नामाध्यायो ऽवतारितः। 
</details>

<details><summary>श्रीनिवास-राघवः (En)</summary>

This chapter of the Thousand Names occurs in the Anusa sanika Parvan, which is the heart of the Itihasa, and in the context of expounding the duty of charity, for the purpose of laying down the essence of the sastras in a short and abbreviated form.
</details>


<details open><summary>पराशरभट्टः</summary>

तस्मात् प्रामाण्य-कारण-प्रकर्षेण  
तत्त्वार्थ-तात्पर्य-लिङ्गैश् च  
अ-प्रामाण्य--प्रशंसाद्य्-अन्य-परत्व-शङ्कयोः सु-दूर-निरस्तत्वेन  
परम-प्रकृष्टार्थ-प्रतिपादकत्वाच् च;  
अभ्युदय-निःश्रेयसार्थिनाम् अयम् एवोपादेयतमः ॥
</details>


<details><summary>श्रीनिवास-राघवः (En)</summary>

 As this work teaches us the highest goal, and as the doubts about its authoritativeness and its being intended as a mere matter of praise are dispelled (literally thrown far out) by the excellence of the reasons to prove that it is authoritative' and by the possession of the characteristics that this work deals with the Ultimate Reality, this work is eminently fit to be taken up by persons desirous of worldly prosperity or Action. 
</details>

### ऋषिभिः परिगीतता
<details open><summary>पराशरभट्टः</summary>

**सहस्र-नामाध्यायस्य ऋषिभिः परिगीतता॥**

तथर्षिभिः परिगानतः —  
"ऋषिभिः परिगीतानि" इत्य्-एतद्-विवरणावसरय् एवैष हेतुर् उपपादयिष्यते ॥
</details>

<details><summary>श्रीनिवास-राघवः (En)</summary>

(2) So also - "sung by rishis", Great sages like Saunaka, ! Sanatkumara, Narada" etc., have sung, reciting the names with their full meaning and import. - 
</details>

### व्यास-समाहारः
<details open><summary>पराशरभट्टः</summary>

**अनेकर्षि-गीत-भगवन्-नाम्नाम् आप्त-व्यासेनैतत्-स्तोत्र-रूप-समाहारः॥**

किं च वेदाचार्य-समाहारात् —  
भगवान् हि वेदाचार्यः कृष्ण-द्वैपायनः परमाप्ततमः,  
</details>

<details open><summary>पराशरभट्टः</summary>

भगवन्-नारायणावतारत्वेन निरतिशय-ज्ञानैश्वर्यादि-कल्याण-गुणैकतया,  
निरस्त-समस्त-विप्रलम्भादि-दोष-संभावनत्वात्, 
</details>

<details open><summary>पराशरभट्टः</summary>

कलि-बल-मन्दाधिकारि-मनुष्यानुग्रहाय व्यस्त-समस्त-वेदत्वात्, 
</details>


<details open><summary>पराशरभट्टः</summary>

वेदार्थयोस् तत्त्वानुष्ठानयोर् अज्ञान-संशय-विपर्यय-परिजिहीर्षया प्रणीत-पञ्चम-वेदत्वात्, 
</details>

<details open><summary>पराशरभट्टः</summary>

स्व-वचनेन क्षत्रियं विश्वामित्रं ब्राह्मणी-कृतवतो भगवतो वसिष्ठस्य नप्तृत्वात्, 
</details>

<details open><summary>पराशरभट्टः</summary>

वसिष्ठ-पुलस्त्य-वर-प्रदान-लब्ध-- देवता-पारमार्थ्य-ज्ञान-- पुराण-संहिता-कर्तृत्वादि-विषय-- वरातिशयवत्तया  
लैङ्गादिष्व् अपि पुराणेषु प्रसिद्धस्य भगवतः पराशरस्य चापत्यत्वात्,
</details>

<details open><summary>पराशरभट्टः</summary>

अनन्य-साधारण-तपस्-समाधि-विशेषैश् चाशेष-परमर्षि-परिषत्-पूजितत्वाच् च; 
</details>


<details open><summary>पराशरभट्टः</summary>

एवं-विधेनानेन  
ऋर्षिभिः परिगीतानाम् एव भगवन्-नाम्नाम्  
अत्रैतत्-स्तोत्र-रूपेण (भगवन्-नाम्नां मन्त्रायित-स्तोत्र-रूपेण - पाठभेदः ।)  
समाहृतत्वाच् चायम् उपादेयतमः ॥
</details>

<details><summary>श्रीनिवास-राघवः (En)</summary>

(3) "Collated together by the Vedacharya". The exposition of the above is as follows:- The venerable teacher of the Vedas, Krishna Dvaipayana, is the most reliable (of teachers). For, He is an incarnation of the Supreme Lord Narayana, endowed with unsurpassed knowledge and other auspicious qualities, such as aisvarya, and not subject to any imperfec tions like confusion of mind or tendency to mislead others, or indifference. And he, being inspired solely with the desire to benefit the men of Kaliyuga, who are generally of dull minds, divided and arranged the Vedas. He composed the Maha bharata, called the fifth Veda, with the object of dispelling the ignorance, doubts or pervers e misconceptions of the people about the Real Truth and teaching the principles of good conduct enshrined in the Vedas. Look at the nobility of his ancestry. He is the greatgrandson of Vasishta who, by a word of his, ennobled Visvamitra, a Kshatriya, into a Brahmin; is the son of Parasara who is extolled by the Linga Purana as a great soul, who had attained, by the grace of Vasishta and Pulastya, the true vision of the Reality and who attained eminence as the author of a purana (the Vishnu Purana). He is respected by assemblage of the rishis as one who has performed penances and yoga of unsurpassed austerity. Thus by him th e Names of Vishnu, which were sung by various sages, had been strung together in the form of a hymn of praise. Hence, this Chapter of Thousand Names has to be accepted as most beneficial (to mankind). 
</details>

### भीष्म-परिग्रहः
#### भीष्मोत्कर्षः
<details open><summary>पराशरभट्टः</summary>

**सहस्र-नामाध्यायस्य भीष्मकृताधिकतम-स्वमतत्व-ख्यापनम्॥**

अपि च भीष्मोत्कृष्ट-मतत्वतः —  
भीष्मो ऽपि हि प्रत्ययिततमः (प्रतीततमः — पा)। 
</details>

##### व्यासः
<details open><summary>पराशरभट्टः</summary>

तथा हि — राजधर्मेषु धर्मराजाय भगवता व्यासेन

> श्रोतुम् इच्छसि चेद् धर्मान्  
> अखिलेन नराधिप ! ।  
> प्रैहि भीष्मं महाबाहो !  
> वृद्धं कुरु-पितामहम् ॥  
> स ते सर्व-रहस्येषु  
> संशयान् मनसि स्थितान् ।  
> छेत्ता भागीरथी-पुत्रः  
> सर्वज्ञः सर्वतत्त्ववित् ॥  
> साक्षाद् ददर्श यो देवान्  
> सर्वान् शक्रपुरोगमान् ॥

इत्य् आदौ
</details>


<details open><summary>पराशरभट्टः</summary>

> यस्य ब्रह्मर्षयः पुण्या  
> नित्यम् आसन् सभा-सदः ।
> यस्य नाविदितं किञ्चिज्  
> ज्ञानं ज्ञेयेषु विद्यते ॥  
> स ते **वक्ष्यति** धर्मज्ञो  
> धर्मान् सूक्ष्मार्थ-तत्त्ववित् ॥  
> (भार. शा. ३७.६, ७, ८, १५.)

इत्य् आदौ च ।
</details>


<details><summary>श्रीनिवास-राघवः (En)</summary>

(4) Besides, Bhishma (who taught this) is recognised as a most trustworthy person. Veda Vyasa exhorted Dharmaraja to go to Bhishma for instruction in these words :-" O mighty King! If you want to be instructed In all dharmas, go to old Bhishma, the grandsire of the Kauravas. He is all wise; and knows the essential Truth of Things - the noble son of Ganga will resolve all doubts troubling your mind in respect of all subtle and mystic matters. He has seen face to face all the gods including their chief, Indra." Again, "In all assemblies where Bhishma was present, there were always to be found present holy rishis. There is nothing that has to be known which is not known to him. He, the great knower of dharmas and all subtle, mystic, spiritual truths, will instruct you in a11 dharmas", 
</details>


##### भगवान्
<details open><summary>पराशरभट्टः</summary>

स्वयं च भगवता —

> शर-तल्प-गतो भीष्मश्  
> शाम्यन्न् इव हुताशनः ।  
> मां ध्याति पुरुष-व्याघ्रस्  
> ततो मे तद्-गतं मनः ॥
</details>

<details open><summary>पराशरभट्टः</summary>

> दिव्यास्त्राणि महातेजा  
> यो धारयति बुद्धिमान् ।
> साङ्गांश् च चतुरो वेदान्  
> तम् अस्मि मनसा गतः ॥
</details>

<details open><summary>पराशरभट्टः</summary>

> स हि भूतं भविष्यच् च  
> भवच् च भरतर्षभ ! ।  
> वेत्ति धर्म-भृतां श्रेष्ठस्  
> ततो मे तद्-गतं मनः ॥
</details>


<details open><summary>पराशरभट्टः</summary>

> तस्मिन्न् अस्तमिते भीष्मे  
> कौरवाणां धुरन्धरे ।  
> ज्ञानान्य् अल्पी-भविष्यन्ति  
> तस्मात् त्वां चोदयाम्य् अहम् ॥  
> (भार. शा. ४६.११, १७, १९, २४)

इत्य् आदौ च
</details>


<details open><summary>पराशरभट्टः</summary>

> यच् च त्वं वक्ष्यसे भीष्म  
> पाण्डवायानुपृच्छते ।
> वेद-प्रवाद इव ते  
> स्थास्यन्ति वसुधा-तले ॥  
> (वेद-प्रलापा इव — पा)  
> (भार. शा. ५४.२९)

इत्य् आदौ 
</details>

<details open><summary>पराशरभट्टः</summary>

> यद् धि भूतं भविष्यच् च  
> भवच् च भरतर्षभ ! ।  
> सर्वं तज्-ज्ञान-वृद्धस्य  
> तव पाणाव् इवाहितम् ॥  
> (भार. शा. ५०.१८, २६, २९)

</details>

<details open><summary>पराशरभट्टः</summary>

> अहं च त्वा ऽभिजानामि  
> स्वयं पुरुष-सत्तम ।  
> तपसा हि भवान् शक्तस्  
> स्रष्टुं लोकांश् चराचरान् ॥  
> (भार. शा. ५२.१६)

इत्य् आदौ, 
</details>


<details open><summary>पराशरभट्टः</summary>

> "न ते ग्लानिर् न ते मूर्छा" 

इत्य् उपक्रम्य

> सत्त्व-स्थं च मनो नित्यं  
> तव भीष्म ! भविष्यति ।  
> रजस्-तमोभ्याम् अस्पृष्टं  
> घनैर् मुक्त इवोडुराट् ॥ (भार. शा. ५२.१८)

इत्य् आदौ च 
</details>


<details><summary>श्रीनिवास-राघवः (En)</summary>

Not only this. Even the Supreme Lord, Sri Krishna Himself (exhorted Dharmaraja to resort to Bhishma and) said: "Bhishma is on the bed of arrows like a fire slowly cooling. He is contemplating on Me. My mind goes to him. He knows all divine weapons. He has in his mind all the four Vedas and the Vedangas. I am now one with him by My will. O King of Bharatas ! he knows the past, the present and the future. My mind is with him. If this head of the family of Kurus passes away, there will be the danger of knowledge declining and perishing. Hence it is that I urge you to go to him. Further (He, the Lord, Sri Krishna, said to Bhishma) himself ; "O best of Bharatas, what you are going to say to Dharmaraja will be ever established in this world as permanently as the words of the Veda. The past, the present and the future are clear to you, old in wisdom, as (the fruit) in the palm of the hand. I have known you. You have indeed the capacity to create by your penance the world of movables and Immovables. .... No decay for you nor ignorance nor delusion... . Your mind will always be clear and calm like the moon cleared of clouds. ever rest in sattvaguna, and not be affected by rajas or tamas." [Sattva, rajas and tamas are the three 'qualities' or constituents of matter. They ar e believed to affect the mind also, sattva making it clear, rajas inducing passion, and tamas bringing about dullness, perversity and sloth.] . 
</details>

##### नारदः
<details open><summary>पराशरभट्टः</summary>

भगवता नारदेन च —

> कृत्स्नान् हि विविधान् धर्मांश्  
> चातुर्वर्ण्यस्य वेत्त्य् अयम् ।  
> तच् छीघ्रम् अनुयुञ्जीध्वं  
> संशयान् मनसि स्थितान् ॥  
> (भार. शा. ५४.९.१०)

इत्य् आदौ च प्रपञ्च्यैनं 
</details>

##### तपः-फलादि
<details open><summary>पराशरभट्टः</summary>

बहु-महर्षि-वृद्ध-सेवा-- दीर्घ-ब्रह्मचर्य--तपस्-समाधि-- सर्व-साक्षात्-कारादि-- प्रभाव-विशेषवत्तया प्रशस्य,  
</details>

<details open><summary>पराशरभट्टः</summary>

पर-तत्त्व-धर्म-प्रवर्तकतया वरान् वितीर्य नियुक्तत्वात्, 
</details>


<details open><summary>पराशरभट्टः</summary>

माता-पितृ-शुश्रूषण-- तत्-प्रसाद-वर-लाभ-सौभाग्यात्; 
</details>


##### स्व-भाग्य-कथनम्
<details open><summary>पराशरभट्टः</summary>

स्वयं च

> दाहो मोहश् श्रमश् चैव  
> क्लमो ग्लानिस् तथा रुजः ।
> तव प्रसादाद् गोविन्द !  
> सद्यो व्यपगतानि मे ॥
</details>

<details open><summary>पराशरभट्टः</summary>

> यच् च भूतं भविष्यच् च  
> भवच् च परम् अच्युत ! ।
> तत् सर्वम् अनुपश्यामि  
> पाणौ फलम् इवाहितम् ॥
</details>

<details open><summary>पराशरभट्टः</summary>

> वेदोक्ताश् चैव ये धर्मा  
> वेदान्त-नियताश् च ये ।
> तान् सर्वान् संप्रपश्यामि  
> वर-दानात् तवाच्युत ! ॥

इत्य् आदौ, 
</details>


<details open><summary>पराशरभट्टः</summary>

> युवेव चास्मि संवृत्तस्  
> त्वद्-अनुध्यान-बृंहितः ।
> वक्तुं श्रेयस् समर्थो ऽस्मि  
> त्वत्-प्रसादाज् जनार्दन ! ॥  
> (भार. शा. ५४.१७-२०)

इत्य् आदौ च,  
प्रतिसंहित-यथोक्त-स्व-परमार्थकत्वाच् च। 
</details>

#### परिग्रहः
<details open><summary>पराशरभट्टः</summary>

एवं-विधस्य भीष्मस्य 

> एष मे सर्व-धर्माणां  
> धर्मो ऽधिकतमो मतः ।  
> (सहस्र-नाम) 

इत्यादिनाधिकतम-स्व-मतत्वेन ख्यापितत्वाच् च,  
अयम् अध्याय उपादेयतमः ॥
</details>


<details><summary>श्रीनिवास-राघवः (En)</summary>

The venerable Narada also (said) : "He knows fully well all the dharmas of the four varnas (castes). Hence tell him all your doubts (and get them cleared)". Narada also praised Bhishma as one of great eminence who had attained the vision of God on account of his association with and service to great rishis and elders, and also by his life-long and uninterrupted observance of celibacy, penance and contemplation. He also blessed Bhishma and directed him to expound to the listeners not only the Ultimate Truth but also the dharmas and rules of conduct. Moreover, Bhishma has already received the blessings of his father and mother by his services to them. Bhishma himself said these words about his knowledge of the Supreme Truth: "O Govinda ! By The grace and The blessings, the heat of the body, doubts, weariness, languor, exhaustion, disease, have all vanished from me. I see like a fruit in the palm of my hand, the past, the present and the future. O Achyuta, ! By Thy gracious gift are present in my mind all the dharmas mentioned in the Vedas and laid down in the Vedantas. By Thy grace again, O Janardana, and by constant contemplation on Thee, I feel strong like a young man and I can expound the dharmas". Such a Bhishma introduced the subject of the Thousand Names in these words. "I consider this dharma as the highest of the dharmas," and expressed his view that the chanting of the Thousand Names was his greatest mata or creed of faith. 
</details>

### सर्वग्राह्यता
<details><summary>श्रीनिवास-राघवः (En)</summary>
UNIVERSAL ACCEPTANCE OF THE SAHASRA NAMA
</details>

<details open><summary>पराशरभट्टः</summary>

**सहस्र-नामाध्यायस्य शास्त्रादिभिः बाल-मूकादिभिश् च परिगृहीतता॥**

**परिग्रहातिशयतः** — परिग्रहो हि सार्वभौमो भगवन्-नाम-सहस्रस्य। 
</details>

<details open><summary>पराशरभट्टः</summary>

शास्त्रेषु तावत् **सभा-पर्वणि**  
"देवो नाम-सहस्रवान्" (भार. स. ३८.११)  
इति भगवान् ?? नाम-सहस्र-संबन्धेन भूष्यते। 
</details>

<details open><summary>पराशरभट्टः</summary>

श्री-विष्णु-धर्मे च श्री-गजेन्द्र-मोक्षणे —

> "सहस्र-शुभ-नामानम्  
> आदि-देवम् अजं विभुम्"  
> (वि. ध. ६९.५०) 

इति। 
</details>

<details open><summary>पराशरभट्टः</summary>

अत्र चोपोद्धात-फल-श्रुत्योः गुण-प्रपञ्चो द्रक्ष्यते। 
</details>

#### आयुर्वेदे
<details open><summary>पराशरभट्टः</summary>

आयुर्वेदादिषु च दृष्टादृष्ट-शास्त्रेषु;  
यथा चरक-संहितायाम् —

> विष्णुं सहस्र-मूर्धानं  
> चराचर-पतिं विभुम् ।
> स्तुवन् नाम-सहस्रेण  
> ज्वरान् सर्वान् व्यपोहति ॥

इति। 
</details>

<details open><summary>पराशरभट्टः</summary>

अद्यतने च नाना-विप्रकीर्ण-मूले  
मेहस्य प्रायश्चित्ते — 

> "जप्यं पुरुष-सूक्तम्" 

इत्य् आरभ्य,  

> "तथैव भगवन्-नाम-  
> सहस्रं भारतोदितम्"।
</details>

<details open><summary>पराशरभट्टः</summary>

यक्ष्मनः — 

> "तथैव भगवन्-नाम-  
> सहस्रं परिकीर्तयेत्"। 
</details>

<details open><summary>पराशरभट्टः</summary>

ज्वर-विशेषस्य — 

> "होमस् तु पूर्ववत् जप्यं  
> विष्णोर् नाम-सहस्रकम्"।
</details>


<details open><summary>पराशरभट्टः</summary>

ग्रहादेः — 

> "आसत्मतं मरुत्-सूक्तं  
> विष्णोर् नाम-सहस्रकम्"। 
</details>

<details open><summary>पराशरभट्टः</summary>

अन्यत्र चैवं-विधम् अन्वेष्टव्यम् ॥
</details>


<details><summary>श्रीनिवास-राघवः (En)</summary>

(5) Accepted by all - The Thousand Names have been accepted by all in the world. In the Sabha Parvan, the Lord is praised as adorned with Thousand Names: "The Lord is one with a Thousand Names, Supreme and birthless. In the Vishnu Dharm a in the context of the grant of salvation to Gajendra, the chief among elephants, Vishnu is praised as one with a Thousand Names, etc. Again, in this chapter, in the introduction and at the end where the fruits (phala) of the recitation are set out, the excellence of the Thousand Names is mentioned. So also, in AyurVeda (the Science of Longevity or Medicine) and in other sastras which deal with worldly benefits and spiritual welfare. The Charaka Samhita says. "By praising (with these Thousand Names) Vishnu of Thousand heads, the Lord of movables and immovables, a man is rid of all fevers". Even a modern work i.e., a collection of miscellaneous matters, in the context of dealing with the remedy for urinary troubles (meha), starts with "Let the Purushasukta be recited" and goes on to say that the Sahasranama of Bharata should also be recited. In respect of consumption cases also, the Thousand Names are to be recited as expiation. In cases of certain fevers, it is said that, after homa, the Thousand Names are to be recited. For getting rid of the bad influences of planets, the Thousand Names and the Marutsuktam are prescribed. So also in other places. 
</details>

#### कवयः
<details open><summary>पराशरभट्टः</summary>

प्राकृताः कवयो ऽपीदं सर्व-जीव-रक्षात्वेन वर्णयन्ति।  
</details>

<details open><summary>पराशरभट्टः</summary>

यथा ऽऽह भट्ट-बाणस् सूतिका-गृह-वर्णने — 

> "अविच्छिन्न-पठ्यमान-नारायण-नाम-सहस्रम्" 

इति। (कादंबरी) 
</details>

#### लोके प्रयोगाः
<details open><summary>पराशरभट्टः</summary>

लोके च ग्रहण-धारण-श्रवण-जप- संकीर्तन-लेखन-व्याख्यान- तन्-निष्ठ-पूजन-प्रभृतिभिर्  
विष-पिशाच-व्याधि-ग्रह- दुःस्वप्न-दुर्निमित्ताद्य्-अशिवोपशमनाय,
</details>

<details open><summary>पराशरभट्टः</summary>

महा-पातकादि-प्रायश्चित्ताय,  
ऐहिकामुष्मिकाभ्युदय-सिद्धये,  
संसार-ग्रन्थि-विस्रंसनाय,  
वैष्णव-परम-पदावाप्तये,  
</details>

<details open><summary>पराशरभट्टः</summary>

तदात्विक-भगवद्-गुण-सुधास्वाद-सुखाय 
चाबाल-मूक-मूर्ख-स्त्री-नास्तिकैक-भेषजं  
निरतिशय-श्रद्धा-भक्ति-विश्वास-पूर्वकं परिगृह्यते। 
</details>


<details open><summary>पराशरभट्टः</summary>

न चैवं-विधः परिग्रहो वेदानाम् अपि, तेषां मूर्खादिभिर् अपरिग्रहात्, कुल-चरण-गोत्रादि-व्यवस्थया प्रति-शाखं परिग्रह-विभागाच् च। एवं परिग्रहातिशयाद् अप्य् अस्योपादेयतमत्वम् ॥
</details>


<details><summary>श्रीनिवास-राघवः (En)</summary>

Even ordinary poets and writers describe this hymn as a protective force. In the Kadambari, Bhatta Bana, when he describes a room used for confinement of women at childbirth, mentions it as a place where the recitation of Narayana's Thousand Names is incessantly going on. Also in this world, it is seen that the Thousand Names are accepted with faith, because many persons learn, memorise, hear, recite, sing, write, comment on and show respect to those versed in the Thousand Names for the purpose of getting rid of inauspicious and grievous troubles caused by poison, ghosts, diseases, planetary influence, bad dreams and omens. (The Thousand Names are also used) for expiating grievous sins, gaining prosperity both here and hereafter, loosening the knot of the bondage of samsara and attaining Paramapada , the supreme abode of Vishnu. Some use them for the mere delight derived through the recitation of the names, from tasting the nectar of His beneficent and auspicious qualities. So too this hymn acts as the only effective medicine for children, mutes, foolhardy persons, women and atheists. Even the Vedas are not accepted as readily by all persons as this hymn, for fools and such others will not accept the Vedas. Besides, this hymn is open to all; but not the Vedas, as they are divided into many divisions, each to be resorted to by particular families, clans or sects. Hence it can be said that the Thousand Names have the excellence of being accepted by all. 
</details>

### गीताद्यैकार्थता
<details><summary>श्रीनिवास-राघवः (En)</summary>
BECAUSE OF ITS CONFORMITY WITH THE GITA ETC.
</details>

<details open><summary>पराशरभट्टः</summary>

**सहस्र-नामाध्यायस्य गीता-नारायणीय-यान-सन्ध्य्-एकार्थता॥**

गीताद्य्-ऐकार्थ्यतश् च —  
भारत-सिद्धान्त-भूत-- भगवद्-गीता--नारायणीय--  यान-सन्ध्य्--अग्र-पूजोत्तमानुशासन-- प्रभृति-प्रदेशान्तर-तात्पर्य-- निष्कर्ष-रूपत्वेन तद्-एकार्थत्वाच् च ॥
</details>

### निगमनम्

<details open><summary>पराशरभट्टः</summary>

एवम् एभिः षड्भिर् हेतुभिः  
प्रेक्षा-पूर्व-कारिणां परमोपादेयतया निर्णीतं  
</details>


<details open><summary>पराशरभट्टः</summary>

व्यास-देवश्रवो-देवस्थान-नारद- वात्स्याश्म-सुमन्तु-प्रभृतिभिस्  
सकल-विद्या-देशिकैर् ब्रह्म-दृश्वभिर् देव-ब्रह्मर्षिभिस्  
स्वयं च भगवता सर्वेश्वरेण गीतोपनिषदाचार्येण  
पूर्वेषाम् अपि गुरुणा पुण्डरीक-विलोचनेन श्रोतृ-कोटि-निविष्टेन  

भीष्माच् छ्रुत्वानुमोदितं श्रीमन्-नाम-सहस्राध्यायं  
भगवद्-गुण-तत्त्व-प्रतिपत्तये व्याकुर्महे ॥
</details>


<details><summary>श्रीनिवास-राघवः (En)</summary>

This hymn is in conformity with and establishes conclusive teachings of the Mahabharata as established in its various portions such as the Bhagavadgita, Narayaniya, Yanasandhi, Agrapuja, Uttamadharmanusasana, etc. For these six reasons, this has been determined as the most fit and useful for all who generally act after full deliberation and after full satisfaction. All the various teachers of knowledge and of the sastras, (such as the deva-rishis and brahma-rishis like Devasravas, Devasthana, Narada, Vatsya Asman, Sumantu etc, who have striven for and obtained the vision of God have approved with delight this divine hymn. Also by Sri Krishna the Lotus-eyed, the Lord of All, the great Teachers of Gita, the Guru of our fore fathers, this hymn has been listened to with rapture, sitting along with others around Bhishma. In respect of such a great work, we now attempt a commentary for elucidating the true knowledge of the beneficent qualities of the Lord.
</details>

