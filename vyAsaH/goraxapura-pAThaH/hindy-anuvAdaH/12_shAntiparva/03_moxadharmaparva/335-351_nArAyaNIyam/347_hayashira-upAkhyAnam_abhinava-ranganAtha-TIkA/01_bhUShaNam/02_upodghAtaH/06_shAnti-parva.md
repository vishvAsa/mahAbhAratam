+++
title = "०६ शान्ति-पर्व"

+++
## एकायनशाखायां वाक इति निषत् इति नामभेदः

शान्तिपर्वणि च राजधर्मे – ७. अ. ३५. १२. अ. ८. ९. १०. ११. श्लो. 'त्यागेनैके' इति  
श्रुति-घटकस्य त्याग-शब्दस्य १३. ४.  
अष्टाक्षर-घटकस्य नमश्-शब्दस्य चार्थं निष्कृष्य -

> अनादि-निधनं विष्णुम्  
आत्म-योनिं सनातनम् । ४६-१५  
वासुदेवम् अथा **ऽस्तुवत्** ।

इत्य् उपक्रम्य -

> यं वाकेष्वनुवाकेषु निषत्सूपनिषत्सु च ।  
गृणन्ति सत्यकर्माणं सत्यं सत्येषु सामसु ॥ २८ ॥  
चतुर्भिश्चतुरात्मानं सत्त्वस्थं सात्वताम्पतिम् ।  
यं दिव्यैर्देवमर्चन्ति गुह्यैः परमनामभिः ॥ २९ ॥

> यमनन्यो व्यपेताशीरात्मानं वीतकल्मषम् ।  
इष्ट्वानन्त्याय गोविन्दं पश्यत्यात्मानमात्मनि ॥ ३२ ॥  
यमेकं बहुधात्मानं प्रादुर्भूतमधोक्षजम् ।  
1 मान्यभक्ताः क्रियावन्तो यजन्ते सर्वकामदम् ॥ ३५ ॥ 

<details><summary>दीधितिः</summary>

1 अन्यभक्ताः मा यजन्ते इत्यन्वयः । एतेन पूर्वश्लोके अनन्य इत्यस्य अन्यभक्तिशून्य इत्यर्थः । अनन्या च भक्त्या च इति हि वक्ष्यते ॥
</details>

इत्यनेन एकायनशाखाघटकस्य अनुवाकस्थानापन्नस्य भागस्य वाकेतिनाम उपनिषत्स्थानापन्नस्य भागस्य निषादीतिनाम पञ्चरात्रप्रसिद्धं विर्दिश्य चतुरात्मन उभयतात्पर्यविषयत्वअनन्याराध्यत्वदेवतान्तरभक्त[[??]]नर्चनीयत्वाभिधानमुखेन भीष्मपर्वोक्तार्थं प्रकटीकृत्य 'नारायणपरम्ब्रह्मे' १२८.त्यादिना नारायणानुवाकोक्तम् परतत्वान्निरणैषीत् ॥
