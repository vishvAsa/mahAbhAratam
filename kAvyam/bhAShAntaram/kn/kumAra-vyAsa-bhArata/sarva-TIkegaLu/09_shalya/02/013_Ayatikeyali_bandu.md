+++
title = "013 ಆಯತಿಕೆಯಲಿ ಬನ್ದು"

+++

<details><summary>ಗದ್ಯ (ಕ.ಗ.ಪ) </summary>

13. ಪಾಂಡವರಾಜರ ಸೈನ್ಯವು ಉಚಿತಕ್ರಮದಲ್ಲಿ ಬಂದು ಗುಂಪಾಗಿ ನಿಂತುಕೊಂಡಿತು. ಉಭಯ ಪಕ್ಷಗಳ ರಾಜರೂ ಸೈನ್ಯಕ್ಕೆ ತಮ್ಮ ಕೈಗಳನ್ನು ಬೀಸುವುದು ಸಮವಾಯಿತು. ತಳದಲ್ಲಿರುವ ಮರಳನ್ನು ಸಮುದ್ರವು ತಂದು ದಡಕ್ಕೆ ನೂಕುವಂತೆ, ಪಾಂಡವ ಕೌರವರಿಬ್ಬರು ನೆಲಕ್ಕೆ ತಾವು ಹಕ್ಕುದಾರರೆಂಬುದನ್ನು ಸಾಧಿಸಲು ತಮ್ಮ ಸೈನ್ಯಗಳನ್ನು ಅಟ್ಟುತ್ತಿದ್ದಾರೆಂಬಂತೆ ಕೋಪದ ಸುಮ್ಮಾನದಲ್ಲಿ ತಮ್ಮ ತಮ್ಮ ಸೈನ್ಯಗಳನ್ನು ಮುನ್ನಡೆಸುತ್ತಿದ್ದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆಯತಿಕೆ-ಉಚಿತಕ್ರಮ, ತಾಯಿಮಳಲು-ಸಮುದ್ರದ-ಜಲಾಶಯದ ತಳದಲ್ಲಿರುವ ಮರಳು, ತರುಬಿದ-ದಬ್ಬಿಕೊಂಡುಬಂದ, ದಾಯಿಗರು-ಹಕ್ಕುದಾರರು, ಖತಿ-ಕೋಪ, ಬಿಂಕ-ಬಿಗುಮಾನ, ಬೆರಸಿದುದು-ಎದುರಾದುದು, ಒಟ್ಟಾದುದು.
</details>
