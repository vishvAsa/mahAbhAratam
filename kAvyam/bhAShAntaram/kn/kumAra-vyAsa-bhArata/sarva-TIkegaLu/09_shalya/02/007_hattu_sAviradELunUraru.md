+++
title = "007 ಹತ್ತು ಸಾವಿರದೇಳುನೂರರು"

+++

<details><summary>ಗದ್ಯ (ಕ.ಗ.ಪ) </summary>

7. ಯುದ್ಧಕ್ಕಾಗಿ, ಅಳಿದುಳಿದುದರಲ್ಲಿ ಆಯ್ಕೆಯಾದ ಸೈನ್ಯವನ್ನು ಲೆಕ್ಕಹಾಕಿದರೆ, ಹತ್ತುಸಾವಿರದ ಏಳುನೂರು ಅರವತ್ತು ಆನೆಗಳು, ಹನ್ನೊಂದು ಸಾವಿರ ರಥಗಳು, ಎರಡು ಲಕ್ಷ ಕುದುರೆಗಳು, ಮೂರು ಕೋಟಿ ಕಾಲಾಳುಗಳು ದಳಪತಿಯಾದ ಶಲ್ಯನಿಗೆ ದೊರಕಿದುವು. ಸಮುದ್ರ ಬತ್ತಿದಾಗ ಅಲ್ಲಲ್ಲಿ ನಿಂತ ನೀರಿನಂತೆ ಕುರುಸೇನೆಯು ಕಾಣುತ್ತಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹತ್ತಿದವು-ಲೆಕ್ಕಕೆ ಸಿಕ್ಕಿದವು, ಪತ್ತಿ-ಕಾಲಾಳು (ಒಂದು ರಥ, ಒಂದುಆನೆ, ಮೂರು ಕುದುರೆ, ಮತ್ತು ಐದು ಕಾಲಾಳುಗಳಿಂದ ಕೂಡಿದ ಒಂದು ಸೈನ್ಯದ ತುಕಡಿ- ಎಂಬ ಅರ್ಥವಿದೆ) ಕೈವರ್ತಿಸು-ವಶವಾಗು, ಸಿಕ್ಕು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸಮುದ್ರ ಬತ್ತಿ ಹೋದಾಗ ಉಳಿದ ಸಣ್ಣ ನೀರಿನ ಹಳ್ಳದಂತೆ ಕುರುಸೇನೆ ಕಾಣುತ್ತಿತ್ತು-ಎಂಬ ಉಪಮಾಲಂಕಾರ, ಆಗಿನ ದುರ್ಯೋಧನನ ದುರ್ಗತಿಯನ್ನು ಸೊಗಸಾಗಿ ಸೂಚಿಸುತ್ತದೆ.
</details>
