+++
title = "022 ಆರಿವರು ಸಹದೇವ"

+++

<details><summary>ಗದ್ಯ (ಕ.ಗ.ಪ) </summary>

22. ಯಾರಿವರು ಸಹದೇವ ನಕುಲರೆಂಬುವರೆ! ನೀವಿಬ್ಬರೂ ಭಾರಿ ಆಳುಗಳಾಗಿದ್ದೀರಲ್ಲವೆ! ಶ್ರೇಷ್ಠಬಿಲ್ಲುಗಾರರಲ್ಲವೆ! ಕಳಶಧ್ವಜನಾದ ದ್ರೋಣನ ಧನುರ್ವಿದ್ಯಾ ಶಿಷ್ಯರಲ್ಲವೆ! ಇಷ್ಟು ವೇಗವಾಗಿ ಮೇಲೆ ಬೀಳುವ ಬದಲು ಸ್ವಲ್ಪ ಸೆೈರಿಸಿದರೆ ನಿಮ್ಮ ವೀರತ್ವಕ್ಕೆ ಒಪ್ಪುವುದಿಲ್ಲವೆ! ಸೈರಣೆಯೇ ಶೌರ್ಯಕ್ಕೆ ಆಭರಣವಲ್ಲವೆ! ಎಂದು ಹೇಳುತ್ತಾ ಆರ್ಭಟಿಸಿದ ಶಲ್ಯ ಅರ್ಜುನನ ತಮ್ಮಂದಿರಾದ ನಕುಲ ಸಹದೇವರ ವಿರುದ್ಧ ರಭಸದಿಂದ ಯುದ್ಧಕ್ಕೆ ತೊಡಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸಿಂಧ-ಧ್ವಜ, ಬಾವುಟ,   
ಕೋಲ-ಬಾಣದ, ಶಸ್ತ್ರವಿದ್ಯೆಯ,   
ಜಜ್ಝಾರತನ-ಶೌರ್ಯ,   
ಹಳಚು-ಮೇಲೆ ಬೀಳು, ಯುದ್ಧಮಾಡು.
</details>
