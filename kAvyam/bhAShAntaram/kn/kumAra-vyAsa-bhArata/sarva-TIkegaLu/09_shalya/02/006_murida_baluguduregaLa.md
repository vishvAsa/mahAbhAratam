+++
title = "006 ಮುರಿದ ಬಲುಗುದುರೆಗಳ"

+++

<details><summary>ಗದ್ಯ (ಕ.ಗ.ಪ) </summary>

6. ಗಾಯಗೊಂಡಿರುವ ದೊಡ್ಡ ಕುದುರೆಗಳ, ತೂತು ಬಿದ್ದಿರುವ ದೇಹದ ಆನೆಗಳ, ಜೋಡಣೆಗಳು ಮುರಿದಿರುವ ಚಕ್ರಗಳುಳ್ಳ ರಥಗಳ, ತುಂಡುತುಂಡಾಗಿ ಕತ್ತರಿಸಲ್ಪಟ್ಟಿರುವ  ಕಾಲಾಳುಗಳ ಸ್ಥಿತಿಯನ್ನು ದುರ್ಯೋಧನನಿಗೆ ತಿಳಿಸಿದರು. ಅಂತಹ ಸೈನ್ಯದಲ್ಲಿಯೇ ಇದ್ದುದರಲ್ಲಿ ಉತ್ತಮವಾಗಿರುವುದನ್ನು ಆಯ್ದುಕೊಂಡು ಸಿದ್ಧಗೊಳಿಸಿದ ಚತುರಂಗಬಲವು, ಮೆತ್ತಿಕೊಂಡಿದ್ದ ಹೊಗೆಯ ಕಪ್ಪನ್ನು ತೆಗೆದ ಪ್ರಜ್ವಲವಾಗಿ ಉರಿಯುತ್ತಿರುವ ಕೆಂಪು ಜ್ವಾಲೆಗಳಂತೆ  ಪ್ರತ್ಯೇಕವಾಗಿ ನಿಂತಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುರಿದ-ಬಾಗಿದ, ತಿರುಗಿದ, ಗಾಯಗೊಂಡ ಬಾದಣಗೊರೆದ-ತೂತು ಮಾಡಿದ, ಹತ್ತಿಗೆ-ಸೇರಿಕೆಯಾದ ಜಾಗ, ಚಿನಕಡಿವಡೆದ-ಸಣ್ಣ ತುಂಡುಗಳಾಗಿ ಕತ್ತರಿಸಿದ, ಆಯತ-ಸಿದ್ಧವಾದ, ನೀಳವಾದ, ವಿಸ್ತಾರವಾದ, ಹೊಗೆದೆಗೆದ-ಹೊಗೆಯಿಂದಾದ ಕಪ್ಪನ್ನು ತೆಗೆದು ಶುದ್ಧೀಕರಿಸಿದ, ಕೇಸುರಿ-ಕೆಂಪಾದ ಜ್ವಾಲೆ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಯುದ್ಧದ ಕಡೆಯ ದಿನಗಳಲ್ಲಿ ಸೈನಿಕರ, ಆನೆಕುದುರೆ-ರಥಗಳ, ಸಹಜವಾದ ದುಃಸ್ಥಿತಿಯನ್ನು ಕವಿ ವರ್ಣಿಸಿದ್ದಾನೆ. ಅಂತಹವುಗಳಲ್ಲಿ ಇದ್ದುದರಲ್ಲಿ ಉತ್ತಮವಾದುದನ್ನು ಆಯ್ದು ಯುದ್ಧಕ್ಕೆ ಸಿದ್ಧಗೊಳಿಸುತ್ತಿರುವ ದುರ್ಯೋಧನನ ದುಃಸ್ಥಿತಿ ಮನಸ್ಸಿಗೆ ನಾಟುತ್ತದೆ.
</details>
