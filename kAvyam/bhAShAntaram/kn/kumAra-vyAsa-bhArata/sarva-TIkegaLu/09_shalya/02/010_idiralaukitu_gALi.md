+++
title = "010 ಇದಿರಲೌಕಿತು ಗಾಳಿ"

+++

<details><summary>ಗದ್ಯ (ಕ.ಗ.ಪ) </summary>

10. ಕುರು ಸೈನ್ಯದ ಮುಂಭಾಗದಲ್ಲಿ ಗಾಳಿ ರಭಸವಾಗಿ ಬೀಸಿತು. ಪಟ್ಟದ ಆನೆಗಳು ಮುಗ್ಗರಿಸಿದವು. ಬಾವುಟಗಳು ಅಳ್ಳಾಡಿದುವು. ಸೇನಾನಾಯಕನಾದ ಶಲ್ಯನ ರಥ ಗಾಳಿಯ ಹೊಡೆತಕ್ಕೆ ಸಿಕ್ಕಿ ಥಳಥಳಿಸುತ್ತಾ ಕೆಳಗೆ ಬಿತ್ತು. ಸೈನ್ಯದ ಕುದುರೆಗಳು ಜೀನುಗಳ ಸಹಿತವಾಗಿ ಮೈಯ್ಯನ್ನು ಕೊಡಹಿ ಜಾಡಿಸಿದುವು. ಸೈನಿಕರ ಮೈಮೇಲೆ ಆಯುಧಗಳ ಕಿಡಿಗಳು ಉದುರಿದುವು. ಒಂದೇ ನಿಮಿಷದಲ್ಲಿ ಕೌರವ ಸೇನೆಯಲ್ಲಿ ಅದ್ಭುತಗಳುಂಟಾದುವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಔಕು-ರಭಸವಾಗಿ ಬೀಸು, ಒತ್ತಡದಿಂದ ಬೀಸು, ಮುಗ್ಗು-ಮುಂದಕ್ಕೆ ಬೀಳು, ಮುಗ್ಗರಿಸು ಹೊಡೆಗೆಡೆ-ಹೊಡೆದು ಕೆಳಕ್ಕೆ ಬೀಳಿಸು, ಬಿದಿರು-ಕೊಡಹು, ಜಾಡಿಸು ತಡಿ-ಜೀನು, ಥಟ್ಟು-ಸೈನ್ಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಆನೆಗಳು ಮುಗ್ಗರಿಸುವುದೇ ಮುಂತಾಗಿ ಈ ಷಟ್ಪದಿಯಲ್ಲಿ ಹೇಳಿರುವ ಘಟನೆಗಳು ಉತ್ಪಾತ-ಅಪಶಕುನ ಸೂಚಕಗಳು.
</details>
