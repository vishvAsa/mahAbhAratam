+++
title = "021 ಕವಿದುದೊನ್ದೇ ಸೂಠಿಯಲಿ"

+++

<details><summary>ಗದ್ಯ (ಕ.ಗ.ಪ) </summary>

21. ಅತಿವೇಗದ ಅಬ್ಬರದ ಬಾಣಗಳ, ಬಾಣಸಮೂಹದ ಚಮತ್ಕಾರಗಳ, ಬಿಲ್ಲಿನಿಂದ ಹೊರಟನಂತರ ಸ್ವಯಂ ವಿಸ್ತಾರವಾಗುವ, ನೆಗೆದು ಹಾರಿ ಹೋಗುವ ಬಾಣಗಳ ಪ್ರಯೋಗದೊಂದಿಗೆ ಶತ್ರುಸಮೂಹವು ಒಂದೇ ವೇಗದಲ್ಲಿ ಮುತ್ತಿತ್ತು. ಭೀಮನ ನಾಯಕತ್ವದ ಸೈನ್ಯದ ಬೆಂಬಲದಿಂದ ಧರ್ಮರಾಯ, ಸಹದೇವ ಮತ್ತು ನಕುಲರ ರಥಜೋಡಿಗಳು ಮಾದ್ರಭೂಪತಿಯಾದ ಶಲ್ಯನ ಎದುರು ಹೋದುವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೂಠಿ-ವೇಗ, ರಿಪುನಿವಹ-ಶತ್ರುಸಮೂಹ, ನಿಬ್ಬರ-ಅತಿವೇಗ, ಶರಲವಣೆ-ಬಾಣಗಳ ಚಮತ್ಕಾರ, ಲಾವಣಿಗೆ-ಜೋರಿನ, ವೇಗದ, ಪಡಿಬಲ-ಎದುರು ಸೈನ್ಯ, ಸವಡಿ-ಜೋಡಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಲವಣೆಗಳ, ಲಾವಣಿಗೆಗಳ, ಲಂಬನದ, ಲಂಘನದ ಎಂಬಲ್ಲಿ ಅನುಪ್ರಾಸವೆಂಬ ಶಬ್ದಾಲಂಕಾರವಿದೆ. ಇಲ್ಲಿ 'ಲ'ಕಾರ ಆವೃತ್ತಿಯಿದೆ. ಅಕ್ಷರಗಳ ಆವೃತ್ತಿಯೇ ಅನುಪ್ರಾಸ.
</details>
