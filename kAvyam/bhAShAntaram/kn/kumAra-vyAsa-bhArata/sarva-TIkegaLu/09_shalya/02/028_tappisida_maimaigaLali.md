+++
title = "028 ತಪ್ಪಿಸಿದ ಮೈಮೈಗಳಲಿ"

+++

<details><summary>ಗದ್ಯ (ಕ.ಗ.ಪ) </summary>

28. ಎಷ್ಟು ತಡೆಯೊಡ್ಡಿದರೂ ತಪ್ಪಿಸಿಕೊಂಡು ದೇಹದಿಂದ ಸುರಿಯುವ ರಕ್ತವನ್ನು ಹೀರಿಕೊಂಡು, ಕೆಂಧೂಳು ಚತುರ್ಬಲದ ಪಾದಗಳ ಬಲವಾದ ತುಳಿತದಿಂದ ಮೇಲಕ್ಕೆ ಹಾರಿತು. ಸೈನ್ಯದಲ್ಲಿ ತರ್ಪಣದಂತೆ ಸುರಿಯುತ್ತಿದ್ದ ತನಿರಕ್ತವು ಸೈನ್ಯದ ಪದಹತಿಯಿಂದ ಎದ್ದ ಕೆಂಧೂಳನ್ನು ಅಪ್ಪಿಕೊಂಡಿತು. ಧೂಳು ಮತ್ತು ರಕ್ತದ ಆಟಾಟೋಪ ಅಡಗಲೇ ಇಲ್ಲ-ಧೃತರಾಷ್ಟ್ರ ಕೇಳು, ಎಂದು ಸಂಜಯ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸುರಿದು-ಹೀರಿಕೊಂಡು, ಉಪ್ಪರಿಸು-ಮೇಲಕ್ಕೆ ಹಾರು, ಚಟುಳ-ನಡುಗುವ, ತೀಕ್ಷ್ಣವಾದ, ಹರಿತವಾದ, ಒಡ್ಡು-ಸೈನ್ಯ
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಕೆಂಧೂಳಿನೊಡ್ಡಿನ ಎಂಬಲ್ಲಿ ಅನ್ವಯಾರ್ಥ ಅಸ್ಪಷ್ಟವಾಗಿದೆ. "ಅಪ್ಪಿದುದು ಕೆಂಧೂಳನೊಡ್ಡಿನ ….." ಎಂಬ ಪಾಠವೇ ಸರಿಯಿದೆ ('ಶಲ್ಯಗದಾಪರ್ವಗಳು' ಗ್ರಂಥದ ಒಂದು ಪಾಠಾಂತರ).
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಯುದ್ಧಭೂಮಿಯಲ್ಲಿನ ರಕ್ತ ಮತ್ತು ಧೂಳು ಇವರೆರಡರ ಮೇಲಾಟವನ್ನು ಕವಿ ಇಲ್ಲಿ ನಿರೂಪಿಸಿದ್ದಾನೆ. ಯುದ್ಧವರ್ಣನೆಯ ಉತ್ಸಾಹ ಇಲ್ಲಿ ಎದ್ದು ಕಾಣುತ್ತದೆ.
</details>
