+++
title = "005 ಮೊರೆವ ಕಹಳಾರವದ"

+++

<details><summary>ಗದ್ಯ (ಕ.ಗ.ಪ) </summary>

5. ಮೊರೆಯುತ್ತಿರುವ ಕಹಳೆಗಳ ಶಬ್ದ, ಡಿಂಡಿಮ, ಮುರಜ, ಗೋಮುಖ, ಪಟಹ, ಜರ್ಝರ, ಕರಡೆ, ಪಣವ, ಮೃದಂಗ, ಡಮರುಗ, ಢಕ್ಕೆ, ಡವುಡೆಗಳೆಂಬ ವಿವಿಧ ರಣವಾದ್ಯಗಳ ಶಬ್ದದಿಂದ ನೆಲವೇ ಬಿರಿದು ಹೋಯಿತು. ಸಂತೋಷದಿಂದ ನುಡಿಸುವ ವಾದ್ಯಗಳ ಧ್ವನಿಯ ಅಬ್ಬರದಿಂದ ಒಂದು ಜಗತ್ತಿಗೂ ಮತ್ತೊಂದು ಜಗತ್ತಿಗೂ ಇದ್ದ ಕೊಂಡಿ ಕಳಚಿ ಭೂಮಿ ಜರುಗಿತು-ಎಂದು ಸಂಜಯ ಧೃತರಾಷ್ಟ್ರನಿಗೆ ಯುದ್ಧ ವಾದ್ಯಗಳ ಭೀಕರ ಶಬ್ದವನ್ನು ವರ್ಣಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಹಳಾರವ-ಕಹಳೆಯ ಶಬ್ದ,   
ಅಳ್ಳಿರಿವ-ವಿಶೇಷವಾಗಿಶಬ್ದಮಾಡುವ,   
ನಿರ್ಘೋಷ-ಭೀಕರ ಶಬ್ದ, ಜರಿಹಿ-ಜರುಗಿ,   
ಅಡಕಲು-ಒಟ್ಟಿರುವುದು,   
ಜಗದಜೋಡಿ-ಒಂದಕ್ಕೊಂದು ಸೇರಿಕೊಂಡಿರುವ ಜಗತ್ತುಗಳು, ಬ್ರಹ್ಮಾಂಡಗಳು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಈ ಷಟ್ಟದಿಯಲ್ಲಿ ಯುದ್ಧದ ಸಮಯದಲ್ಲಿ ಸೈನಿಕರಲ್ಲಿ ಉತ್ಸಾಹವನ್ನು ತುಂಬಿಸಲು ಬಾಜಿಸುವ ಅನೇಕ ರೀತಿಯ ವಾದ್ಯಗಳನ್ನು ಕವಿ ಹೆಸರಿಸಿದ್ದಾನೆ.
</details>
