+++
title = "033 ತೋಡಿ ನೆಟ್ಟವು"

+++

<details><summary>ಗದ್ಯ (ಕ.ಗ.ಪ) </summary>

33. ಶಲ್ಯನ ಬಿಲ್ಲಿನಿಂದ ಹೊರಟ ಬಾಣಗಳು ಶತ್ರುಗಳ ಉಕ್ಕಿನ ಶಿರಸ್ತ್ರಾಣಗಳನ್ನು ಕೊರೆದುವು, ಕವಚಗಳನ್ನು ಒಡೆದುಕೊಂಡು ದಾರಿ ಮಾಡಿ ದೇಹದ ಮತ್ತೊಂದು ಬದಿಯಿಂದ ಓಡಿದುವು. ಕುದುರೆಯ ಕವಚ, ಜೀನುಗಳಲ್ಲಿ ಬಾಣಗಳು ಹೆಚ್ಚಿನ ಸಂಖ್ಯೆಯಲ್ಲಿ ಹೊಕ್ಕವು. ಧರ್ಮರಾಯನ ರಥದಲ್ಲಿ, ಬಾವುಟದಲ್ಲಿ, ರಥಚಕ್ರಗಳಲ್ಲಿ, ರಥದಲ್ಲಿ ವೀರಶಲ್ಯನ ಬಾಣಾವಳಿಗಳು ತುಂಬಿ ಹೋದುವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೀಸಕ-ಶಿರಸ್ತ್ರಾಣ, ಜೋಡು-ಕವಚ, ಅಂಗರಕ್ಷೆ, ಹಕ್ಕರಿಕೆ-ಕುದುರೆಯ ಹಲ್ಲಣ (ಪಕ್ಷರಕ್ಷ-ಸಂ) ತಳಿತವು-ಪ್ರಕಾಶಿಸಿದವು, ಹಿಳುಕು-ಬಾಣದ ಹಿಂದಿನ ಭಾಗ, ಸಿಂಧ-ಬಾವುಟ, ವರೂಥ-ರಥ, ಈಡಿರಿ-ತುಂಬಿಹೋಗು
</details>
