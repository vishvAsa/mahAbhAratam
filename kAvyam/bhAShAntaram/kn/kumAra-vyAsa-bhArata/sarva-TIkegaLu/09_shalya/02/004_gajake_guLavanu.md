+++
title = "004 ಗಜಕೆ ಗುಳವನು"

+++

<details><summary>ಗದ್ಯ (ಕ.ಗ.ಪ) </summary>

4. ದುರ್ಯೋಧನ ಸನ್ನೆ ಮಾಡಲು ಆನೆಯ ಮೇಲೆ ಪಾವುಡವನ್ನು ಬೀಸಿ ಹೊದಿಸಿದರು; ಕುದುರೆಗಳಿಗೆ ಜೀನುಗಳನ್ನು ಕಟ್ಟಿದರು, ರಥದ ಗಾಲಿಗಳು ಜೋರಾಗಿ ಶಬ್ದ ಮಾಡುವಂತೆ ಹೆಗಲ ಮೇಲಿನ ನೊಗಸಹಿತ ಕುದುರೆಗಳು ಕುಣಿದವು. ಭುಜಗಳನ್ನು ಅಪ್ಪಳಿಸುತ್ತ, ಗುರಾಣಿಗಳನ್ನು ತೋರಿಸುತ್ತಾ ಗಜಬಜಿಸಿ ಬಿಲ್ಲಿನ ಝೇಂಕಾರ ಮಾಡುತ್ತ ಆಶ್ಚರ್ಯಕರ ರೀತಿಯಲ್ಲಿ ಕಾಲಾಳುಗಳು ಕೂಡಿಬಂತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಗುಳ-ಆನೆ ಕುದುರೆಗಳ ಬೆನ್ನ ಮೇಲೆ ಹಾಕುವ ಪಾವುಡ (ಬಟ್ಟೆ), ವಾಜಿವ್ರಜ-ಕುದುರೆಗಳ, ಸಮೂಹ ಹಲ್ಲಣಿಸು-ಜೀನನ್ನು ಕಟ್ಟು ('ಹಲ್ಲಣ'ವೆಂಬ ನಾಮಪದದಿಂದ, ಕ್ರಿಯಾಪದವನ್ನು  ಸಾಧಿಸಿರುವ ರೀತಿಗೆ ಉದಾಹರಣೆ)   
ಗಜರು-ಶಬ್ದ    
ಘೀಳಿಡು-ಜೋರಾಗಿ ಶಬ್ದಮಾಡು   
ಅಶ್ವಚಯ-ಕುದುರೆಗಳ ಸಮೂಹ,    
ಹೊಯ್ಲು-ಬೀಸುವಿಕೆ, ಅಪ್ಪಳಿಸುವಿಕೆ   
ಹರಿಗೆ-ಹಲಗೆ, ಡಾಲು, ಗುರಾಣಿ   
ಜೇವಡೆ-ಝೇಂಕಾರ ಮಾಡು,   
ರವ-ಶಬ್ಧ,   
ಅಕ್ಕಜ-ಆಶ್ಚರ್ಯ
</details>
