+++
title = "014 ಕೇಣವಿಲ್ಲದೆ ಭಟರ"

+++

<details><summary>ಗದ್ಯ (ಕ.ಗ.ಪ) </summary>

14. ಭಯವಿಲ್ಲದೆ, ಯೋಧರು ಪರಸ್ಪರ ಉಗ್ರ ಹೋರಾಟ ಪ್ರಾರಂಭಿಸಿದರು. ಹೊಡೆಯಲು ಬಳಸುವ ಆಯುಧಗಳ ಬಿರುಸಾದ ನೂಕುವಿಕೆಯಿಂದ, ಖಣಿಖಟಿಲೆಂಬ ಶಬ್ದದಿಂದ, ಭಯಂಕರ ಕಿಡಿಗಳನ್ನುಗುಳುವ ಹಿರಿಯುಬ್ಬಣಗಳೆಂಬ ಆಯುಧಗಳ ಹೊಡೆತಗಳಿಂದ, ಗಟ್ಟಿಗರಾದ, ಈಟಿಗಳನ್ನು ಹಿಡಿದ ಯೋಧರಲ್ಲಿ ಒಬ್ಬರು ಇಬ್ಬರಾದರೋ ಎಂಬಷ್ಟು ಪ್ರತಾಪದ, ಶಕ್ತಿವಂತರಾದ ಸೂತರ ಮತ್ತು ರಥಿಕರ, ಜಾಣ್ಮೆಯಿಂದ ಬಾಣ ಬಿಡುವ ಬಿಲ್ಲಾಳುಗಳ ಧಾಳಾಧೂಳಿ ಭಯಂಕರವಾಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೇಣ-ಭಯ, ಸಂಕೋಚ   
ಹಾಣಾಹಾಣಿ-ಹಣಾಹಣಿ, ಉಗ್ರಹೋರಾಟ,   
ಹೊಯ್ದಾಣಿ-ಒಂದು ಆಯುಧ,   
ಬಿರುಗಿಡಿ-ಭಯಂಕರ ಕಿಡಿ,   
ಹಿರಿಯುಬ್ಬಣ- ಒಂದು ಆಯುಧ,   
ಹೊಯ್ಲು-ಹೊಡೆತ, ಹೂಣಿಕೆ-ಶಕ್ತಿ, ಸಬಳಿಗ-ಸಬಳವೆಂಬ ಆಯುಧ ಹಿಡಿದವ,   
ಇಮ್ಮೈ-ಎರಡು ಮೈ ಸೂತ-ಸಾರಥ್ಯ ಮಾಡುವವ,   
ಜಾಣತಿ-ಜಾಣ್ಮೆ, ಬಿಲ್ಲವರು-ಬಿಲ್ಲು ಹಿಡಿದು ಯುದ್ಧ ಮಾಡುವವರು, ಧಾಳಾಧೂಳಿ-ತೀವ್ರ ಹೋರಾಟ, ಧೂಳು ಏಳುವಂತೆ ಧಾಳಿ ಮಾಡುವುದು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಹಿರಿಯಬ್ಬಣ - ಹಿರಿಯುಬ್ಬಣ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಜಾಣತಿ - ಜ್ಯಾಣತಿ ಇರಬಹುದೆ?  
ಜ್ಯಾ + ಅಣತಿ - ಬಿಲ್ಲಿನ ಠೇಂಕಾರ
</details>
