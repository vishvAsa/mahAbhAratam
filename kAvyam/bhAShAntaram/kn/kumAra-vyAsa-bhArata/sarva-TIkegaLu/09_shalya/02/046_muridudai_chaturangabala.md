+++
title = "046 ಮುರಿದುದೈ ಚತುರಙ್ಗಬಲ"

+++

<details><summary>ಗದ್ಯ (ಕ.ಗ.ಪ) </summary>

46. ಚತುರಂಗ ಬಲವೂ ಮುರಿದುಹೋಗಿದೆ. ಧರ್ಮಜ ನಿನ್ನ ಯುದ್ಧ ಇನ್ನು ಯಾವ ಕಡೆಯಿಂದ, ನಿನ್ನ ತೋಳಬಲ ಮರೆತುಹೋಯಿತಲ್ಲಾ, ನಿನ್ನ ವೀರರಾದ ಭೀಮಾರ್ಜುನರ ಬಿಂಕ ಮುಗಿದು ಹೋಯಿತಲ್ಲಾ. ಯುದ್ಧದಲ್ಲಿ ನಿನ್ನ ಮದ, ಶಕ್ತಿಯನ್ನು ತೋರಿಸು. ಮಾವತನವನ್ನು ಯುದ್ಧಭೂಮಿಯಲ್ಲಿ ನೆನಸಿಕೊಳ್ಳಬೇಡ. ಇನ್ನು ನಕುಲಸಹೇವರ ಶಕ್ತಿಯನ್ನು ತಿಳಿಯುಬಹುದೆನ್ನುತ್ತಾ ಶಲ್ಯ ಶತ್ರುಸೈನ್ಯದ ಒಳಹೊಕ್ಕ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಿಂಕ-ಗರ್ವ, ಅಹಂಕಾರ, ಬೀತುದು-ಮುಗಿಯಿತು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮಾವತನವದು ಹೊರಗಿರಲಿ-ಶಲ್ಯ ಪಾಡವರ ಸೋದರಮಾವ; ಮಾದ್ರಿಯ ಅಣ್ಣ. ಆದರೆ ಅವನು ದುರ್ಯೋಧನನ ಮೋಸದ ಚಾತುರ್ಯಕ್ಕೆ ಸಿಕ್ಕಿ ಅವನೊಂದಿಗೆ ಸೇರಿ ಪಾಂಡವರ ವಿರುದ್ಧ ಯುದ್ಧ ಮಾಡಬೇಕಗಿದೆ. (ಉದ್ಯೋಗಪರ್ವ, 2ನೇ ಸಂಧಿ, 6 ರಿಂದ 17ರವರೆಗಿನ ಪದ್ಯಗಳು). 'ದಂಡಿನಲ್ಲಿ ಸೋದರಮಾವನೇ' ಎಂಬ ಗಾದೆಗೆ ಇದೇ ಮೂಲವಾಗಿರಬಹುದು.
</details>
