+++
title = "042 ಧರಣಿಪತಿ ಕೇಳ್"

+++

<details><summary>ಗದ್ಯ (ಕ.ಗ.ಪ) </summary>

42. ಧೃತರಾಷ್ಟ್ರ! ಭೀಮಸೇನನ ಗಜಸಮೂಹಗಳು ಒಟ್ಟಾಗಿ ಸೇರಿದವು, ಸಾತ್ಯಕಿಯ ರಥವು ದ್ರೌಪದಿಯ ಮಕ್ಕಳನ್ನು ಒಟ್ಟುಗೂಡಿತು. ಬಿರುದಾಂಕಿತರಾದ ವೀರರು ಉತ್ಸಾಹದಿಂದ ಯುದ್ಧಕ್ಕೆ ಇಳಿದರು. ದುರ್ಯೋಧನನ ಶತ್ರುಗಳ ಕಡೆಯ ವೀರಸೈನಿಕರು ಶಲ್ಯನ ಬಾಣಗಳ ಮಳೆಯನ್ನು ಲೆಕ್ಕಿಸದೆ, ಅದನ್ನು ಶೂನ್ಯವೆಂದು ಭಾವಿಸಿ, ಉತ್ಸಾಹದಿಂದ ಯುದ್ಧಕ್ಕೆ ಧುಮಿಕಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಇಟ್ಟಣಿಸು-ಒಂದುಗೂಡು, ದಟ್ಟೆಸು, ಮೋಹರಿಸು-ಗುಂಪುಗೂಡು, ಧೀವಸಿ-ಶತ್ರು, ನಿಹಾರ-ಶೂನ್ಯ, ಆಕಾರ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ದ್ರೌಪದೀಸುತರು ಐದುಜನ ಪಾಂಡವರಿಗೆ ದ್ರೌಪದಿಯಲ್ಲಿ ಜನಸಿದವರು. ಅವರ ಹೆಸರುಗಳು: ಶ್ರುತಸೋಮಕ ಪ್ರತಿವಿಂದ್ಯ ಶ್ರುತಕೀರ್ತಿ ಶ್ರುತಸೇನ ಶತಾನೀಕ (ಆದಿಪರ್ವ ಸಂಧಿ 20, ಪದ್ಯ-4.)
</details>
