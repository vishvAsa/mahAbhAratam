+++
title = "031 ಅರಸ ಕೇಳೈ"

+++

<details><summary>ಗದ್ಯ (ಕ.ಗ.ಪ) </summary>

31. ಧೃತರಾಷ್ಟ್ರನೇ ಕೇಳು, ಧರ್ಮಜನನ್ನು ಸೋಲಿಸಲು ಸಾಧ್ಯವಾಗದ ಮಾದ್ರೇಶನಾದ ಶಲ್ಯನ ಕೋಪವೋ ಅಥವ ಕೋಪಗೊಂಡ ಯಮನ ಅಬ್ಬರದ ಕೋಪವೋ ಅಥವ ಕಾಲರುದ್ರನ ಹಣೆಯ ಕಣ್ಣಿನಿಂದ ಹೊರಸೂಸುವ ದೊಡ್ಡ ಬೆಂಕಿಯ ಉಂಡೆಯೋ! ಶಲ್ಯ ಅದ್ಭುತವಾದ ರೋಷದಿಂದ ಉರಿದುಹೋದ; ಅದರಿಂದಾಗಿ ಬಂದ ಹೊಗೆ ಹೊದರುಗಟ್ಟಿತು. ಬಿಸಿಯುಸಿರಿನಿಂದ ಮಾತಾಡಿದ ಶಲ್ಯ "ಇದನ್ನು ಸಹಿಸಿಕೋ ಧರ್ಮರಾಯ!" ಎನ್ನುತ್ತ ಬಾಣಪ್ರಯೋಗ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಖತಿ-ಕೋಪ,   
ಕುಪಿತ-ಕೋಪಗೊಂಡ,  
ಕಾಲರುದ್ರ-ಪ್ರಳಯಕಾಲದ ರುದ್ರ,   
ಹೆಗ್ಗಿಡಿ-ದೊಡ್ಡ ಕಿಡಿ, ಕೆಂಡದ ಉಂಡೆ,   
ಹೊರಳಿಗಟ್ಟು-ಒಂದುಗೂಡು, ಗುಂಪಾಗು, ಸುಯ್ಲು-ಉಸಿರು, ಸಂವರಿಸು-ಸೈರಿಸು, ತಡೆದುಕೊಳ್ಳು.
</details>
