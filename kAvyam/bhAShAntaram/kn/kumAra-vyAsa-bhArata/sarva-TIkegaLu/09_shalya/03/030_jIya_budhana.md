+++
title = "030 ಜೀಯ ಬುಧನ"

+++

<details><summary>ಗದ್ಯ (ಕ.ಗ.ಪ) </summary>

30. ಜೀಯ! ಬುಧನ, ಅವನ ಮಗನಾದ ಪುರೂವನ, ಅವನ ಮಗನಾದ ಆಯುವಿನ, ಅವನ ಮಗನಾದ ನಹುಷನ, ಅವನ ಮಗನಾದ ಯಯಾತಿಯ ಭೂಮಿಗೆ ಹಕ್ಕುದಾರನಾಗಿ ಅದನ್ನು ಭೋಗಿಸಲು ಈ ಭೂಮಿಯ ಮೇಲೆ ಜನಿಸಿದ್ದೀಯ. ಜೂಜಿನಲ್ಲಿ ಪರಾಜಿತನಾದೆ, ಆದರೆ ಈ ದುರ್ಯೋಧನನು ಯುದ್ಧದಲ್ಲಿ ನಿನ್ನಿಂದ ಜಯಿಸಲ್ಪಡುವವನಾಗಿದ್ದಾನೆ. ಇನ್ನು ನಿನ್ನ ಪರಾಕ್ರಮಕ್ಕೆ ಗೌರವವನ್ನು ಕೊಟ್ಟು ಯುದ್ಧವನ್ನು ಪ್ರಾರಂಭಿಸು-ಎಂದು ಹೊಗಳುಭಟ್ಟರು ಧರ್ಮರಾಯನನ್ನು ಹುರಿದುಂಬಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ದಾಯಭಾಗ-ಬರಬೇಕಾದ ಪಾಲು, ಜೇಯ-ಜಯಿಸಲು ಯೋಗ್ಯನಾದ, ರಣಜೇಯ-ಯುದ್ಧದಲ್ಲಿ ಗೆಲ್ಲಲ್ಪಡುವವನು, ಆಯತಿ-ಶಕ್ತಿ, ಪರಾಕ್ರಮ, ಸಂಭಾವಿಸು-ಗೌರವಿಸು, ವಂದಿಜನ ಜಲಧಿ-ಹೊಗಳುಭಟ್ಟರೆಂಬ ಸಮುದ್ರದಷ್ಟು ದೊಡ್ಡ ಸಂಖ್ಯೆಯ ಜನ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಬುಧನ ……………." ಈ ಎಲ್ಲವೂ ಪಾಂಡವ-ಕೌರವ ವಂಶದ ಹಿರಿಯರ ಹೆಸರುಗಳು, ಚಂದ್ರನಿಂದ ಬುಧ ಹುಟ್ಟಿದ ಆನಂತರ ಈ ಪದ್ಯದಲ್ಲಿರುವ ಕ್ರಮದಂತೆ ಇತರರ ಜನಿಸಿದರು. ಆದಿಪರ್ವ-2ನೇ ಸಂಧಿ: 16 ರಿಂದ 20ನೇ ಪದ್ಯಗಳನ್ನು ನೋಡಿ.
</details>
