+++
title = "042 ನರನ ರಥವದೆ"

+++

<details><summary>ಗದ್ಯ (ಕ.ಗ.ಪ) </summary>

42. ಧರ್ಮರಾಯ! ಅಗೋ ಅಲ್ಲಿ ನೋಡು, ಅರ್ಜುನನ ರಥವಿದೆ. ಅದರ ಹಿಂದೆ ಅವಿತಿಟ್ಟುಕೋ. ಕೃಷ್ಣನ ಮರೆಹೋಗು, ಭೀಮನನ್ನು ಸಹಾಯಕ್ಕೆ ಕರೆಸು, ಶಿಖಂಡಿ, ಸಾತ್ಯಕಿ, ಸೃಂಜಯಾದಿಗಳನ್ನು ಯುದ್ಧರಂಗದ ಮುಂದಕ್ಕೆ ನೂಕು. ಅರಸು ಕುರಿಗಳನ್ನು ಮುಂದೆ ಬಿಟ್ಟು ಅವರನ್ನು ಸಂಹರಿಸು. ಗೆಲುವಿನ ಹೆಮ್ಮೆಯುಳ್ಳವನಾದರೆ, ಶ್ರೇಷ್ಠನಾದರೆ, ನನ್ನ ಎದುರು ನಿಲ್ಲು ಎಂದು ಅಬ್ಬರಿಸುತ್ತಾ ಶಲ್ಯ ಧರ್ಮರಾಯನನ್ನು ಬಾಣಗಳಿಂದ ಹೊಡೆದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅರಸುಗುರಿಗಳು-ಅರಸರೆಂಬ ಕುರಿಗಳು, ಹೊಯ್ಯು-ಬಲಿಹಾಕು.
</details>
