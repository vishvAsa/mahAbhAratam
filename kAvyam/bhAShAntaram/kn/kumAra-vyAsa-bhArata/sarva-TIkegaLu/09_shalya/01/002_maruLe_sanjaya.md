+++
title = "002 ಮರುಳೆ ಸಞ್ಜಯ"

+++

<details><summary>ಗದ್ಯ (ಕ.ಗ.ಪ) </summary>

2. ಹುಚ್ಚು ಸಂಜಯ! ಗಾಳಿಯ ಹೊಡೆತಕ್ಕೆ ಕುಲಗಿರಿಯ ಬೆಸುಗೆ ಬಿಚ್ಚಿದರೆ, ಸಣ್ಣಪುಟ್ಟ ಗುಡ್ಡಗಳ ಬಿಗಿಯೇನು? (ಗತಿಯೇನು); ಕರ್ಣನ ಸೈನ್ಯದ ಪ್ರತಿಷ್ಠೆಯೆಲ್ಲವೂ ಮುಗಿದುಹೋಯಿತು; ದುರ್ಯೋಧನನ ಪಾಡೇನಾಯಿತು? ಶಲ್ಯನ ಕೋಪವೇನಾಯಿತು? ಆ ವಿಚಾರ ಹಾಗಿರಲಿ, ಕುರುವಂಶ ನಾಶವಾಯಿತೆ? ಎಂದು ಧೃತರಾಷ್ಟ್ರ ಸಂಜಯನನ್ನು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಲಗಿರಿ-ಮಹೇಂದ್ರ, ಮಲಯ, ಸಹ್ಯ, ಶಕ್ತಿಮಾನ್, ಋಕ್ಷವಾನ್, ವಿಂಧ್ಯ, ಪಾರಿಯಾತ್ರ ಎಂಬ ಏಳು ಪರ್ವಗಳು,   
ಬೈಸಿಕೆ-ಬೆಸುಗೆ,  
ಹುಲುಮೊರಡಿ-ಸಣ್ಣಗುಡ್ಡ, ಬೀತುದು-ನಾಶವಾಯಿತು, ಮುಗಿಯಿತು,   
ಒಡ್ಡವಣೆ-ಸೈನ್ಯಸಮೂಹ, ಬಲದ ಪ್ರತಿಷ್ಠೆ,   
ಮತ್ಸರ-ಕೋಪ ಸವರು -ಕತ್ತರಿಸು, ನಾಶಮಾಡು, ಅನ್ವಯ-ವಂಶ,   
ಅಂಧನೃಪ-ಕುರುಡುದೊರೆ (ಧೃತರಾಷ್ಟ್ರ)
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಭೀಷ್ಮದ್ರೋಣಾದಿಗಳಂತಹ ಸಾಹಸಿಗಳೇ ಯುದ್ಧದಲ್ಲಿ ನಿರ್ನಾಮರಾದರೆಂದರೆ ಕರ್ಣನಂತಹವರ ಪಾಡೇನು. ಕರ್ಣಾವಸಾನವನ್ನು ವಿಶೇಷವೆಂಬಂತೆ ಹೇಳುವ ಅವಶ್ಯಕತೆಯಿಲ್ಲವೆಂಬುದು ಧೃತರಾಷ್ಟ್ರನ ಮಾತು. ಇನ್ನು ದುರ್ಯೋಧನನೂ ನಾಶಹೊಂದಿರಬಹುದು ಎಂಬುದು ಧೃತರಾಷ್ಟ್ರನ ಅನುಮಾನ, ಆದ್ದರಿಂದ ಆ ವಿಚಾರವನ್ನು ಹೇಳು ಎಂದು ಸಂಜಯನನ್ನು ಕೇಳುತ್ತಾನೆ.
</details>
