+++
title = "008 ಸಿಡಿದು ಕರ್ಣನ"

+++

<details><summary>ಗದ್ಯ (ಕ.ಗ.ಪ) </summary>

8. ಕರ್ಣನ ತಲೆ ಸಿಡಿದು, ರಥದಿಂದ ಕೆಳಕ್ಕೆ ಬೀಳಲು, ದುರ್ಯೋಧನನು ಮೂರ್ಛೆ ಹೋಗಿ ಧೊಪ್ಪನೆ ಬಿದ್ದು ಕಣ್ಮುಚ್ಚಿದನು, ಶೋಕದಿಂದುಂಟಾದ ಜ್ವರದಿಂದಾಗಿ ದೇಹದಲ್ಲಿ  ಧಗೆಯಾಯಿತು. ದುರ್ಯೋಧನನ ಹಡಪದವರು, (ಅವಶ್ಯಕ ಸಾಮಗ್ರಿಗಳನ್ನು ತುಂಬಿದ ಚರ್ಮದ ಚೀಲಗಳನ್ನು ಹಿಡಿದಿರುವ ಆಳುಗಳು) ಚಾಮರ ಹಿಡಿದಿರುವ ಆಳುಗಳು ತಕ್ಷಣವೇ ನೆಲಕ್ಕೆ ಉರುಳಿದರು; ರಥದ ಸಾರಥಿಯು ಕಡಿವಾಣದ ಹಗ್ಗವನ್ನು ಕೈಗೆ ಕೊಂಡು ರಥವನ್ನು ಪಾಳೆಯದ ಕಡೆಗೆ ತಿರುಗಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಧರಿತ್ರಿ-ಭೂಮಿ, ಕೆಡೆ-ಬೀಳು, ಢಗೆ-ಧಗೆ, ಸೆಕೆ, ಹಡಪಿಗ-ಅವಶ್ಯ ವಸ್ತುಗಳನ್ನುಳ್ಳ ಚರ್ಮದ ಚೀಲವನ್ನು ಒಯ್ಯುವವನು, ಚಾಹಿ-ಚಾಮರವನ್ನು ಹಿಡಿಯುವವರು, ಕಡಿಯಣ-ಕಡಿವಾಣ
</details>
