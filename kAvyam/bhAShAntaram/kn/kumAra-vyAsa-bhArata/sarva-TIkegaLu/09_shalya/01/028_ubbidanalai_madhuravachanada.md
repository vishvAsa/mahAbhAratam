+++
title = "028 ಉಬ್ಬಿದನಲೈ ಮಧುರವಚನದ"

+++

<details><summary>ಗದ್ಯ (ಕ.ಗ.ಪ) </summary>

28. ಧೃತರಾಷ್ಟ್ರ, ನಿನ್ನ ಮಗ ದುರ್ಯೋಧನ ಶಲ್ಯನ ಸವಿಮಾತುಗಳನ್ನು ಕೇಳುತ್ತಾ ಉಬ್ಬಿ ಹೋದ. ಇತ್ತ ಪಾಂಡವರ ಕಡೆಯ ಪತ್ತೇದಾರರು, ನಿಮ್ಮ ಪಾಳಯದಲ್ಲಿ ನಡೆದ ಸರ್ವವೃತ್ತಾಂತವನ್ನು ಪಾಂಡವರ ಮುಂದೆ ಹೇಳಿದರು. ಗಹನವಾದ ವಿಚಾರಗಳ ಗರ್ಭವೇ ಸೀಳಿದಂತಾಗಿ,(ವಿಚಾರಗಳನ್ನು ಪತ್ತೆ ಹಚ್ಚಿ ವರದಿ ಮಾಡಿದರು) ಎಲ್ಲ ವಿಚಾರಗಳು ಧರ್ಮಜನಿಗೆ ತಿಳಿದು ಹೋಯಿತು. ಶಲ್ಯಸೇನಾಪತ್ಯದಿಂದ ಗಾಬರಿಗೊಂಡ ಧರ್ಮರಾಯ ರಾತ್ರಿವೇಳೆಯಲ್ಲಿ ಮಲಗಿದ್ದ ಕೃಷ್ಣನನ್ನು ಎಬ್ಬಿಸಿ ಎಲ್ಲ ವಿಚಾರಗಳನ್ನು ತಿಳಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಉಬ್ಬು-ಉತ್ಸಾಹಿತನಾಗು, ಸಂತೋಷಿಸು, ತುಬ್ಬಿನವದಿರು-ಬೇಹುಗಾರರು, ಗುಪ್ತಚರರು, ಪತ್ತೇದಾರರು,  ಬಿಸುಟರು-ಹರಹಿದರು (ಹೇಳಿದರು), ಗಾಢದ - ಗುಪ್ತವಿಚಾರದ
</details>
