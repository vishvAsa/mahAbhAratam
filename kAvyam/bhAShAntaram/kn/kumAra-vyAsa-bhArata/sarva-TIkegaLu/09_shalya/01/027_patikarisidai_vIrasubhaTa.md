+++
title = "027 ಪತಿಕರಿಸಿದೈ ವೀರಸುಭಟ"

+++

<details><summary>ಗದ್ಯ (ಕ.ಗ.ಪ) </summary>

27. ಶತ್ರುಗಳಾದ ಪಾಂಡವರ ಸೈನ್ಯದ ನಾಶಕ್ಕೆ ನನ್ನ ಸೇನಾಪತ್ಯದಿಂದ ನಾನು ಸಾಧನವಾಗುತ್ತೇನೆಂದು ವೀರ ಸುಭಟ ಸಮೂಹದ ಮಧ್ಯದಲ್ಲಿ ನನ್ನನ್ನು ಪ್ರೀತಿಯಿಂದ ಗೌರವಿಸಿದೆ. ಯಾವುದೇ ರೀತಿಯ ಕೃತಕ, ಮೋಸಗಳಿಲ್ಲದೇ ಧರ್ಮಜನೊಂದಿಗೆ ಯುದ್ಧ ಮಾಡುತ್ತೇನೆ. ವಿಜಯಲಕ್ಷ್ಮಿಗೆ ನೀನೆ ಪತಿಯೆನ್ನುವುದನ್ನು ತೋರಿಸುತ್ತೇನೆಂದು ಶಲ್ಯ ದುರ್ಯೋಧನನಿಗೆ ಮಾತು ಕೊಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪತಿಕರಿಸು-ಗೌರವಿಸು, ಪ್ರೀತಿಸು, ಪ್ರತತಿ-ಸಮೂಹ, ಚ್ಯುತಿ-ನಾಶ, ಕೃತಕ-ಮೋಸ, ಠಕ್ಕು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೃತಕವಿಲ್ಲದೆ ಕಾದುವೆನು ಎಂಬ ಶಲ್ಯನ ಮಾತಿನಲ್ಲಿ, ಈ ಹಿಂದೆ ಸೇನಾಪತಿಗಳಾಗಿ ಹೋರಾಡಿದ ಭೀಷ್ಮ, ದ್ರೋಣ ಮತ್ತು ಕರ್ಣರು ಯುದ್ಧದಲ್ಲಿ ದುರ್ಯೋಧನನಿಗೆ ನಿಷ್ಠ್ಟ್ಠರಾಗಿ ಹೋರಾಡದೇ ಕೃತಕವಾಗಿ ಹೋರಾಡಿ ಸ್ವ-ಇಚ್ಛೆಯಿಂದ ಸೋತರು ಎಂಬ ಭಾವವಿದೆ.
</details>
