+++
title = "028 ತೊಳತೊಳಗುವಿಕ್ಕೆಲದ ದೀಪದ"

+++

<details><summary>ಗದ್ಯ (ಕ.ಗ.ಪ) </summary>

28. ತೊಳತೊಳಗಿ ಪ್ರಕಾಶಿಸುತ್ತಿರುವ ಎರಡೂ ಕಡೆಗಳ ದೀಪಗಳ ಬೆಳಕಿನಲ್ಲಿ, ರತ್ನಗಳ ಕಾಂತಿಯನ್ನುಳ್ಳ ಚಿತ್ರಗಳ ಕಟ್ಟುಗಳಲ್ಲಿ, ಮೃದುವಾದ ಹಾಸಿಗೆಯ ಮಧ್ಯದಲ್ಲಿ, ಹೊಳೆ ಹೊಳೆಯುತ್ತಿರುವ ನವರತ್ನಗಳಿಂದ ಅಲಂಕೃತವಾದ ಸುಂದರ ಶರೀರದ ಧೃಷ್ಟದ್ಯುಮ್ನನನ್ನು ಕಂಡು ರೋಷದಿಂದ ಪ್ರಳಯಕಾಲದ ರುದ್ರರೂಪನಾದ ಅಶ್ವತ್ಥಾಮನು ಅವನನ್ನು ಎಡಗಾಲಿನಿಂದ ಒದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ತೊಳತೊಳಗುವ-ಪ್ರಕಾಶಿಸುವ, ಇಕ್ಕೆಲ-ಎರಡೂ ಬದಿ, ಮಣಿರುಚಿ-ರತ್ನಗಳ ಕಾಂತಿ, ಮೇಲ್ಕಟ್ಟು-ಚಿತ್ರಗಳಿಗೆ ಹಾಕುವ ಮರದ ಚೌಕಟ್ಟು, ಲಲಿತಸ್ತರಣ-ಮೆದುವಾದ ಹಾಸಿಗೆ, ನವರತ್ನ ಭೂಷಣಕಳಿತ ಕಾಯ-ನವರತ್ನಗಳಿಂದ ಅಲಂಕೃತವಾದ ಸುಂದರ ಶರೀರ, ವಾಮಪಾದ-ಎಡಗಾಲು.
</details>
