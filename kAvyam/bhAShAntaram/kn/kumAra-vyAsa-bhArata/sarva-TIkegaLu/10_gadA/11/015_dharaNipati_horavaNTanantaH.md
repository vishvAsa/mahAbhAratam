+++
title = "015 ಧರಣಿಪತಿ ಹೊರವಣ್ಟನನ್ತಃ"

+++

<details><summary>ಗದ್ಯ (ಕ.ಗ.ಪ) </summary>

15. ಧೃತರಾಷ್ಟ್ರ ಅರಮನೆಯಿಂದ ಹೊರಟ. ಭಾನುಮತಿ ಸಹಿತವಾಗಿ ರಾಣಿಯರು ಅಂತಃಪುರವನ್ನು ಬಿಟ್ಟು, ಏಕವಸ್ತ್ರ ಮತ್ತು ಬಿಚ್ಚಿದ  ಕೂದಲಿನಲ್ಲಿ ಹೊರಹೊರಟರು. ಕೈನಿಂದ ಹೊಟ್ಟೆಯನ್ನು ಬಡಿದುಕೊಳ್ಳುತ್ತಾ, ಲೇಪಿಸಿದ್ದ ಕಾಡಿಗೆಗಳನ್ನೊಳಗೊಂಡು ಸುರಿಯುತ್ತಿರುವ ಕಣ್ಣೀರುಗಳೊಂದಿಗೆ, ದುಃಖಿಸುವ ಮಹಿಳೆಯರು ಲಕ್ಷ ಸಂಖ್ಯೆಯಲ್ಲಿ ಸೇರಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊರವಂಟ-ಹೊರಟ, ಬಿಸುಟರು-ಬಿಟ್ಟು ಹೊರಟರು, ಏಕಾಂಬರ-ಒಂಟಿ ಬಟ್ಟೆ, ಬಿಡುಮುಡಿ-ಬಿಚ್ಚಿದ ತಲೆಕೂದಲು, ಹೊಯ್ಲು-ಹೊಡೆತ, ಕಜ್ಜಳ-ಕಾಡಿಗೆ, ಕಣ್ಣಿಗೆಹಚ್ಚುವ ಕಪ್ಪು, ಪರಿಲುಳಿತ-ಲೇಪಿತವಾದ, ನಯನಾಂಬು-ಕಣ್ಣೀರು (ಅಂಬು-ನೀರು) ಕಾತರಿಪ-ದುಃಖಿಸುವ, ಕಮಲಾಕ್ಷೆಯರು-ಕಮಲದಂತೆ ಕಣ್ಣುಳ್ಳವರು, ಮಹಿಳೆಯರು, ನೆರೆದುದು-ಸೇರಿದುದು, ಲಕ್ಕ-ಲಕ್ಷ(ಸಂ)
</details>
