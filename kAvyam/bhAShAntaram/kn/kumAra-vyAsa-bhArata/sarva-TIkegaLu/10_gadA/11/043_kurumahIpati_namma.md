+++
title = "043 ಕುರುಮಹೀಪತಿ ನಮ್ಮ"

+++

<details><summary>ಗದ್ಯ (ಕ.ಗ.ಪ) </summary>

43. ಕುರುರಾಜನಾದ ಧರ್ಮರಾಯನೇ, ನಮ್ಮ ಹಿಂದಿನ ಅರಸರ ಸಂತಾನ ಪರಂಪರೆಯನ್ನು ನಾಶಮಾಡಲು  ಹುಟ್ಟಿದ್ದ  ಕೆಲವರು  ಇಂದು ಸತ್ತರು. ಭರತವಂಶವನ್ನು ಕಾಪಾಡಿ ಅದನ್ನು ಬೆಳೆಸು. ಮಗನೇ! ಸುಯೋಧನಾದಿಗಳ ದುಷ್ಟತನದ ದುರ್ಗುಣಗಳನ್ನು, ನಮ್ಮನ್ನು ನೋಡಿ ಮರೆಯೆಂದು ಧೃತರಾಷ್ಟ್ರ ಧರ್ಮರಾಜನಿಗೆ ಹೇಳಿದ
</details>

<details><summary>ಪದಾರ್ಥ (ಕ.ಗ.ಪ) </summary>

ಕುರುಮಹೀಪತಿ-ಕುರುವಂಶದ ರಾಜ, (ಇಲ್ಲಿ ಧರ್ಮರಾಯ) ಪೂರ್ವಜರು-ಹಿಂದಿನವರು, ತತ್ಸಂತಾನಪಾರಂಪರೆ-ಅವರ ಸಂತಾನದ ಪರಂಪರೆ, ಅಳಿವಡೆ-ನಾಶಮಾಡಲು, ಕೆಲಬರು-ಕೆಲವರು, ಹೋದರು-ನಾಶಹೊಂದಿದರು, ಭರತಕುಲ-ದುಷ್ಯಂತನ ಮಗನಿಂದಾಗಿ ಕುರುವಂಶಕ್ಕೆ 'ಭರತಕುಲ'ವೆಂಬ ಹೆಸರು ಬಂತು, ಹೊರೆದು-ಕಾಪಾಡಿ, ಮಿಗೆ-ಹೆಚ್ಚಾಗಿ, ವಿಸ್ತರಿಸು-ಬೆಳೆಸು, ಅವಗುಣ-ಕೆಟ್ಟಗುಣ
</details>
