+++
title = "008 ಎನಲು ಬಿದ್ದನು"

+++

<details><summary>ಗದ್ಯ (ಕ.ಗ.ಪ) </summary>

8. ವ್ಯಾಸರು ಹಾಗೆನ್ನಲು ಧೃತರಾಷ್ಟ್ರ ಸಿಂಹಾಸನದಿಂದ ನೆಲಕ್ಕೆ ಬಿದ್ದನು. ಮುನಿಯ ಮಾತಿನ ಬಾಣವು ಮರುಹರಿತಗೊಂಡಂತೆ ಆಯ್ತು. ಗಾಢವಾದ ಮೂರ್ಛೆಯಿಂದ ರಾಜ ಪ್ರಜ್ಞೆ ಕಳೆದುಕೊಂಡಿರಲು, ಗಾಂಧಾರಿ ಮತ್ತು ರಾಜನ ಪತ್ನಿಯರು ಅತ್ತರು. ಅವರ ರೋದನದ ಮಹಾಧ್ವನಿ ಅರಮನೆಯನ್ನು ದಾಟಿ ಹಸ್ತಿನಾಪುರವನ್ನು ಆಕ್ರಮಿಸಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮನಿವಚನಶರ-ಮುನಿಯ ಮಾತಿನ ಬಾಣ, ಮರುಮೊನೆ-ಪುನಃ ಹರಿತವಾಗು, ಪಾರವಶ್ಯ-ಪರವಶನಾಗುವುದು, ಪ್ರಜ್ಞೆತಪ್ಪುವುದು,  ನೃಪಮಾನಿನಿಯರು-ರಾಜನ ಹೆಂಡತಿಯರು, ಧೃತರಾಷ್ಟ್ರನ ಹೆಂಡತಿಯರು, ಒರಲು-ಅಳು, ರೋದಿಸು, ರಾಜಗೃಹ-ಅರಮನೆ, ಮೀರಿ-ದಾಟಿ, ಮೊಗೆದುದು-ಆಕ್ರಮಿಸಿತು.
</details>
