+++
title = "032 ಇದಕೆ ಸಂಶಯವೇನು"

+++

<details><summary>ಗದ್ಯ (ಕ.ಗ.ಪ) </summary>

32. ಇದಕ್ಕೆ ಸಂಶಯವೇನು, ಅಪ್ಪನ (ಧೃತರಾಷ್ಟ್ರನ) ಪಾದಗಳನ್ನು ಕಾಣಿಸುವುದು. ನಮ್ಮನ್ನು ಕ್ಷೇಮದಿಂದಿರುವಂತೆ ಮಾಡುವುದು. ಹಸ್ತಿನಾವತಿಯ ಅರಸನಾದ  ಧೃತರಾಷ್ಟ್ರನು ಕಾಲಿನಲ್ಲಿ ಒದೆದು ನೂಕಿದ ಕಾರ್ಯವನ್ನು ನಮ್ಮ ತಲೆಯ ಮೇಲೆ ಹೊತ್ತು ನಡೆಸುವೆವು ಎಂದು ಧೃತರಾಷ್ಟ್ರನಿಗೆ ತಿಳಿಸುವುದು - ಎಂದು ಧರ್ಮರಾಯನು ವ್ಯಾಸರಿಗೆ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಪದಯುಗ-ಪಾದದ್ವಂದ್ವ, ಎರಡುಪಾದಗಳು, ಹದುಳವಿಡು-ಕ್ಷೇಮದಿಂದಿರಿಸು, ಸಮಾಧಾನದಿಂದಿರಿಸು, ಅರಸುತನ-ರಾಜತ್ವ, ರಾಜ್ಯಭಾರ ಮಾಡುವವರು, ಹದನ-ಕೆಲಸ, ಕಾರ್ಯ, ಸಂಗತಿ, ಮಕುಟಾಗ್ರ-ತಲೆಯತುದಿ, ನೆತ್ತಿ, ಬಿನ್ನವಿಪುದು-ತಿಳಿಸುವುದು.
</details>
