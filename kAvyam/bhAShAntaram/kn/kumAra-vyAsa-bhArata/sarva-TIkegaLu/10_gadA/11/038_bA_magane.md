+++
title = "038 ಬಾ ಮಗನೆ"

+++

<details><summary>ಗದ್ಯ (ಕ.ಗ.ಪ) </summary>

38. ಬಾ ಮಗನೆ, ಕುರುರಾಜವಂಶದ ಶಿರೋಮಣಿಯೆ, ರಾಜಸ ತಾಮಸ ಗುಣರಹಿತನೆ, ಸತ್ವಗುಣಕ್ಕೆ ಏಕೈಕ ನಿಧಿಯೇ, ಬಾ, ಕಂದ ಬಾ, ಎನ್ನುತ್ತ, ಧೃತರಾಷ್ಟ್ರ ಧರ್ಮರಾಯನನ್ನು ತೆಗೆದಪ್ಪಿಕೊಂಡು, ಬಹಳ ಪ್ರೇಮದಿಂದ ಮುದ್ದಾಡಿದನು. ನಂತರ ಕಲಿಭೀಮನೇ, ಬಾ ಮಗನೆ, ಬಾರೈ ಕಂದ, ಬಾ ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುರುರಾಜವಂಶಶಿರೋಮಣಿ-ಕುರುರಾಜಕುಲಕ್ಕೆ ಶಿರಸ್ಸಿನ ಆಭರಣದಂತಿರುವವನು (ಇಲ್ಲಿ, ಧರ್ಮರಾಯ), ನಿರ್ಧೂತ-ನಾಶಪಡಿಸಿದವ, ರಾಜಸ ತಾಮಸ-ತ್ರಿಗುಣಗಳಾದ ಸತ್ವ, ರಜಸ್, ತಮಸ್ ಎಂಬುವುಗಳಲ್ಲಿ ರಜಸ್ಸು ಮತ್ತು ತಮಸ್ಸುಗಳೆಂಬೆರಡು ಗುಣಗಳು, ಸತ್ವೈಕನಿಧಿ-ಸತ್ವಗುಣಕ್ಕೆ ಏಕೈಕ ಆಕರನಾದವನು. (ಸತ್ವ-ಶ್ರೇಷ್ಠ, ರಾಜಸ-ಮಧ್ಯಮ, ತಾಮಸ-ಅಧಮ) ಮುಂಡಾಡು-ಮುದ್ದಾಡು
</details>
