+++
title = "051 ರಾಯನನು ಕಾಣಿಸಿದಿರೇ"

+++

<details><summary>ಗದ್ಯ (ಕ.ಗ.ಪ) </summary>

51. ಪಾಂಡವರಿಗೆ ಧೃತರಾಷ್ಟ್ರನನ್ನು ಕಾಣಿಸಿದಿರೇ. ಪ್ರಜ್ಞೆಯೇ ಕಣ್ಣುಗಳಾದ, ಅಂಧನಾದ ಧೃತರಾಷ್ಟ್ರನಿಗೆ ಬುದ್ದಿ ಹೇಳಿ ಬಂದಿರೇ, ನಾವು ಹೆಂಗಸರಲ್ಲವೇ, ನಮಗಿನ್ನು ಶಕ್ತಿಯುಂಟೇ. ಕುರುಕುಲಾಗ್ರಣಿಯಾದ ಧೃತರಾಷ್ಟ್ರ ಸತ್ತರೆ ನಾನೂ ಸಾಯುತ್ತೇನೆ. ನೊಂದರೆ ನಾನೂ ನೋಯುತ್ತೇನೆ. ಅಷ್ಟಲ್ಲದೆ ನನಗೆ ಬೇರೆ ಕೆಟ್ಟ ಅಭಿಪ್ರಾಯವುಂಟೇ ಮಾವ - ಎಂದು ಗಾಂಧಾರಿ ವ್ಯಾಸರಿಗೆ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ರಾಜ-(ಇಲ್ಲಿ ಧೃತರಾಷ್ಟ್ರ), ಪ್ರಜ್ಞಾಯತಾಕ್ಷ-ಪ್ರಜ್ಞೆಯೇ ಕಣ್ಣಾಗಿ ಉಳ್ಳವನು, ಅಂಧ, ಧೃತರಾಷ್ಟ್ರ, ತಿಳಿಹಿ-ಬುದ್ದಿಹೇಳಿ, ತಿಳಿಸಿ, ತಾಯಿಗಳು-ಹೆಂಗಸರು, ಬಲುಹು-ಶಕ್ತಿ, ಸಾಮಥ್ರ್ಯ, ಕುರುಕುಲಾಗ್ರಣಿ-ಕುರುವಂಶೀಯರಲ್ಲಿ ಶ್ರೇಷ್ಠನಾದವನು, ಹಿರಿಯನಾದವನು, ಧೃತರಾಷ್ಟ್ರ, ದುರಭಿಪ್ರಾಯ-ಕೆಟ್ಟ ಅಭಿಪ್ರಾಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) 'ಮಾವ' ಎಂದಳು ಮುನಿಗೆ ಗಾಂಧಾರಿ - ಗಾಂಧಾರಿಯ ಪತಿ ಧೃತರಾಷ್ಟ್ರ. ಅವನು ವ್ಯಾಸರಿಂದ ಕಾಶಿರಾಜಪುತ್ರಿಯಾದ ಅಂಬಿಕೆಗೆ ಹುಟ್ಟಿದವನು. ಆದ್ದರಿಂದ ವ್ಯಾಸರು ಗಾಂಧಾರಿಗೆ ಮಾವನಾಗುತ್ತಾರೆ. (ಆದಿಪರ್ವ : 3ನೆಯ ಸಂಧಿಯ 5 ರಿಂದ 10ರವರೆಗಿನ ಪದ್ಯಗಳನ್ನು ನೋಡಿ)
</details>
