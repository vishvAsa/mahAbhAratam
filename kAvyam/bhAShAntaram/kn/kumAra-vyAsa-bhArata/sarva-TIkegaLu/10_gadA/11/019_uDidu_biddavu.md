+++
title = "019 ಉಡಿದು ಬಿದ್ದವು"

+++

<details><summary>ಗದ್ಯ (ಕ.ಗ.ಪ) </summary>

19. ನೃಪವನಿತೆಯರ ಸಮೂಹದಲ್ಲಿ ಕೈ ಕಡಗಗಳು ಮುರಿದು ಬಿದ್ದುವು. ತೋಳಿನ ಆಭರಣಗಳು ಜಾರಿ ಬಿದ್ದುವು. ಮುತ್ತಿನ ಹಾರಗಳು ಹರಿದು ಜೊತೆಜೊತೆಯಾಗಿ ಮುತ್ತಿನ ಮಣಿಗಳು ಚಲ್ಲಾಡಿದುವು. ಬಿಟ್ಟತಲೆಗೂದಲಿನ ಕತ್ತಲೆಯು ನಕ್ಷತ್ರಸಮೂಹವನ್ನು ಕಾರಿದಂತೆ, ಬೈತಲೆಯ ಮಣಿಗಳು ನೆಲಕ್ಕೆ ಸುರಿದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಉಡಿದು-ಮುರಿದು, ಸೂಡಗ-ಕಡಗ, ಬಳೆ, ಬಿಗುಹಡಗಿ-ಸಡಿಲವಾಗಿ, ಕಳೆದವು-ಕಳಚಿ ಬಿದ್ದವು, ಹಾರಚಯ-ಹಾರಗಳ ಗುಂಪು, ತೋಳಬಂದಿ-ತೋಳಿಗೆ ಹಾಕುವ ಬಳೆಯಂತಹ ಆಭರಣ, ಬಿಡುಮುಡಿ-ಬಿಟ್ಟಕೊದಲು, ಕಡುತಿಮಿರ-ಗಾಢವಾದ ಕತ್ತಲು, ಉಡುಗಣ-ನಕ್ಷತ್ರರಾಶಿ, ಸೂಸಕ-ಬೈತಲೆಮಣಿ, ಮುತ್ತಡಸಿ-(ಮುತ್ತು-ಅಡಸಿ) ಮುತ್ತುಗಳು ಕೂಡಿಕೊಂಡು, ನೃಪವನಿತಾಕದಂಬ-ರಾಜಮಹಿಳೆಯರ ಸಮೂಹ
</details>
