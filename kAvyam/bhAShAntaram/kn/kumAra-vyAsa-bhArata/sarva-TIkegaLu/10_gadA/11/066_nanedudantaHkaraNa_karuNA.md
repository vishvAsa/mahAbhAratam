+++
title = "066 ನನೆದುದನ್ತಃಕರಣ ಕರುಣಾ"

+++

<details><summary>ಗದ್ಯ (ಕ.ಗ.ಪ) </summary>

66. ಕರುಣರಸದಲ್ಲಿ ಆಕೆಯ ಹೃದಯ ನನೆದು ಹೋಯಿತು. ಕೋಪದ ಹೊಯ್ಲು ಮಬ್ಬಿನಲ್ಲಿ ಸೇರಿಹೋಯಿತು. ನೂರು ಜನ ಮಕ್ಕಳನ್ನು ಕಳೆದುಕೊಂಡ ತೀವ್ರವಾದ ದುಃಖ ಜಾರಿಹೋಯಿತು. ರಾಜನೇ ಕೇಳು ರಾಜಸಗುಣದಿಂದ ಹುಟ್ಟಿದ ತಾಮಸದ ಬೀಜದ ಶೇಷಭಾಗವು ಉಳಿದಿದ್ದ ಗಾಂಧಾರಿಯು, ಧರ್ಮರಾಯನ ಕಾಲಿನ ಉಗುರುಗಳನ್ನು ನೋಡಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂತಃಕರಣ-ಮನಸ್ಸು, ಹೃದಯ, ಕರುಣಾವಿನುತರಸ-ಶ್ರೇಷ್ಠವಾದ ಕರುಣರಸ (ನವರಸಗಳಲ್ಲಿ ಒಂದಾದ ಕರುಣರಸ), ಖತಿ-ಖಾತಿ, ಕೋಪ, ಝಳ-ಕೋಪದ ಬಿಸಿ, ಝೊಮ್ಮಿನಲಿ-ಮಬ್ಬಿನಲ್ಲಿ, ಜಡಿದುದು-ಬಡಿಯಿತು, (ಇಲ್ಲಿ ಸೇರಿಹೋಗು ಎಂಬರ್ಥದಲ್ಲಿದೆ), ಜಾರಿತು-ಹರಿದುಹೋಯಿತು, ನಾಶವಾಯಿತು, ಅಗ್ಗದ-ಹೆಚ್ಚಿನ, ತೀವ್ರವಾದ, ಪುತ್ರಶತಶೋಕ-ನೂರುಜನ ಮಕ್ಕಳನ್ನು ಕಳೆದುಕೊಂಡ ಶೋಕ, ರಾಜಸ-ತ್ರಿಗುಣಗಳಲ್ಲಿ ಮಧ್ಯಮಗುಣ), ತಾಮಸ-ತ್ರಿಗುಣಗಳಲ್ಲಿ ಅಧಮ ಗುಣ (ಶ್ರೇಷ್ಠಗುಣ-ಸತ್ವಗುಣ), ಬೀಜಶೇಷ-ಬೀಜವು ನಾಶವಾದರೂ ಉಳಿದ ಸ್ವಲ್ಪ ಭಾಗ, ವನಜಮುಖಿ-ತಾವರೆಯಂತೆ ಮುಖವುಳ್ಳ ಗಾಂಧಾರಿ (ಈ ಸಂದರ್ಭಕ್ಕೆ ಈ ಶಬ್ಧ ಸೂಕ್ತವಾಗಿಲ್ಲ), ನಖಪಂಕ್ತಿ-ಕಾಲಿನ ಉಗುರುಗಳು ಸಾಲು.
</details>
