+++
title = "016 ವಣಿಜಸತಿಯರು ಶಿಲ್ಪ"

+++

<details><summary>ಗದ್ಯ (ಕ.ಗ.ಪ) </summary>

16. ವೈಶ್ಯ, ಶಿಲ್ಪಿ , ಉಪವೃತ್ತಿಗಳನ್ನು ಆಶ್ರಯಿಸಿರುವ  ವಿವಿಧ ಜನಾಂಗಗಳ ಸ್ತ್ರೀಯರು, ಅತಿಶಯವಾದ ಗಣಿಕಾಸ್ತ್ರೀಯರು, ನಾನಾ ದೇಶಗಳ ರಾಜಪತ್ನಿಯರು, ನಡೆದು ಹೋಗುತ್ತಿದ್ದರು. ಅವರ ತಲೆಗೂದಲಿನ ಹೆರಳುಗಳು, ಮುಂದಲೆ ಮಣಿಗಳು, ಕನ್ನಡಿಯಂತಿರುವ ಮುಖಕಮಲಗಳು ಹೊಳೆಯುತ್ತಿದ್ದವು. ಅವರ ಪಾದಗಳ ಘಟ್ಟಣೆಗೆ ಕಾಲುಗೆಜ್ಜೆಗಳು ಝಣ ಝಣ ಶಬ್ದಮಾಡುತ್ತಿದ್ದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಣಿಜ-ವಾಣಿಜ್ಯ, ವ್ಯಾಪಾರವೃತ್ತಿ, ಶಿಲ್ಪಜನ- ಶಿಲ್ಪದ ಕೆಲಸ ಮಾಡುವವರು, ಉಪವಣಿಜ-ಉಪವೃತ್ತಿ, ಅಘಾಟ-ಅತಿಶಯ, ವಿಶೇಷ, ಅಬಲಾಜನ-ಮಹಿಳೆಯರು, ಗಣಿಕೆಯರು-ವೇಶ್ಯಾಸ್ತ್ರೀಯರು,  ಹಿಣಿಲು-ಹೆರಳು, ತಲೆಗಂಟು, ಕಬರಿ-ತಲೆಗೂದಲು, ಮುಂದಲೆವಣಿ-ಬೈತಲೆಮಣಿ, ಮುಕುರ-ಕನ್ನಡಿ, ಮುಖಾಂಬುಜ-ಮುಖಕಮಲ, ಪದಝಣಝಣಕೃತಿ-ಕಾಲಿನ ಗೆಜ್ಜೆಯ ಧ್ವನಿ, ಜಡಿಯೆ-ಶಬ್ದ ಮಾಡುತ್ತಿರಲು.
</details>
