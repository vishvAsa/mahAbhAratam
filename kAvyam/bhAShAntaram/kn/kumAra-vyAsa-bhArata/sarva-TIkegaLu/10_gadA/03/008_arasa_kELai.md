+++
title = "008 ಅರಸ ಕೇಳೈ"

+++

<details><summary>ಗದ್ಯ (ಕ.ಗ.ಪ) </summary>

8. ಜನಮೇಯರಾಯನೇ ಕೇಳು, ಸಂಜಯನು ಮುಂದೆ ಬರುತ್ತಾ, ನೆರಿಗೆ ನೆರಿಗೆಯಾಗಿದ್ದ ಕರುಳುಗಳಿಂದ ಕಾಲಿಗೆ ತೊಡಕಾಗುತ್ತಿದ್ದ, ಮಾಂಸದ ಅಂಟಿನಿಂದ ಕಾಲುಜಾರುತ್ತಿದ್ದ, ಆನೆಗಳ ರಾಶಿಗಳ ಮೇಲೆ ಹತ್ತಿ - ಇಳಿದು ಹಿಂದಕ್ಕೆ ಬಂದು, ರಕ್ತಸೋರುತ್ತಿರುವ ಮಿದುಳಿನ ಶತ್ತೆಗಳ ಗುಲ್ಮದಲ್ಲಿ ದಡದಡನೆ ಕಾಲಿಟ್ಟು ಜಾರುತ್ತ ಬೀಳುತ್ತ - ಏಳುತ್ತ ನಡೆಯುತ್ತಿರುವ ಒಬ್ಬ ವ್ಯಕ್ತಿಯನ್ನು ದೂರದಲ್ಲಿ ಕಂಡನು.
</details>

<details><summary>ಪದಾರ್ಥ (ಕ.ಗ.ಪ) </summary>

ನಿರಿಗರುಳು-ನಿರಿಗೆ ನಿರಿಗೆಯಾಗಿದ್ದ ಕರುಳು, ಗುಂಗುರು ಕರುಳು, ಖಂಡ-ಮಾಂಸ, ಜಿಗಿ-ಅಂಟು, ಜಿಡ್ಡು, ಜಾರು-ಜಾರುವುದು, ಒಟ್ಟಿಲು-ರಾಶಿ, ಒಂದರಮೇಲೆ ಒಂದನ್ನು ಒಟ್ಟಿರುವ, ಪೈಸರಿಸು-ಹಿಂದಕ್ಕೆ ಹೋಗು, ಹಿಮ್ಮೆಟ್ಟು, ಜೋರು-ಸೋರು, ಜೊಂಡು-ಶತ್ತೆ, ತೊರಳೆ-ಗುಲ್ಮ, ದೇಹದ ಒಂದು ಬಗೆಯ ಅಂಟುಳ್ಳ ವಸ್ತು
</details>
