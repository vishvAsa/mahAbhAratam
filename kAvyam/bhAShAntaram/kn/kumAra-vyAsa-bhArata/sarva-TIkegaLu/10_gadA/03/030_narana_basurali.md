+++
title = "030 ನರನ ಬಸುರಲಿ"

+++

<details><summary>ಗದ್ಯ (ಕ.ಗ.ಪ) </summary>

30. ಅರ್ಜುನನ ಹೊಟ್ಟೆಯಿಂದ ಕರ್ಣನನ್ನು, ಧರ್ಮರಾಯನನ್ನು ಸೀಳಿ ಶಲ್ಯನನ್ನು ಹಾಗೂ ಶಕುನಿ ಮತ್ತು ಅವನ ಮಗ ಉಳೂಕನನ್ನು ನಕುಲಸಹದೇವರಿಬ್ಬರ ಹೊಟ್ಟೆಯಿಂದ ತೆಗೆಯುತ್ತೇನೆ. ಕೃಷ್ಣನೇ ಈ ಯುದ್ಧದ ಕೆಲಸಕ್ಕೆ ಇದಿರಾಗಿ ಪಾಂಡವರನ್ನು ರಕ್ಷಿಸಿಕೊಂಡರೂ ಸಹ ನನ್ನ ತೋಳಶಕ್ತಿಗೆ ಭಂಗ ಬರುವುದಿಲ್ಲ. ನೀನು ಕಾತರಿಸಬೇಡ ನೋಡುತ್ತಿರು - ಎಂದು ದುರ್ಯೋಧನ ಸಂಜಯನಿಗೆ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಭೂವರ-ರಾಜ (ಇಲ್ಲಿ ಧರ್ಮರಾಯ) ಯಮಳರು-ಅವಳಿ, ಜವಳಿ (ನಕುಲ ಸಹದೇವ) ಹರಿಬ-ಕರ್ತವ್ಯ, ಕೆಲಸ ಉದ್ಯೋಗ, ಹೊಣೆ, ಹರಹಿಕೊಳ್ಳು-ರಕ್ಷಿಸು, ಮದೀಯ- ನನ್ನ, ಬಾಹುಸ್ಪುರಣಶಕ್ತಿ-ತೋಳುಗಳ ಚಲನೆಯಿಂದುಂಟಾಗುವ ಶಕ್ತಿ
</details>
