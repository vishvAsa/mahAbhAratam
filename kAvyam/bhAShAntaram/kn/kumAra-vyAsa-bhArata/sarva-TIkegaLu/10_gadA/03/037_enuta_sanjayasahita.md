+++
title = "037 ಎನುತ ಸಞ್ಜಯಸಹಿತ"

+++

<details><summary>ಗದ್ಯ (ಕ.ಗ.ಪ) </summary>

37. ಹೀಗೆ ಹೇಳುತ್ತಾ ದುರ್ಯೋಧನ ಸಂಜಯನೊಂದಿಗೆ ಆ ಸರೋವರಕ್ಕೆ ಬಂದನು. ಸುಗಂಧಭರಿತವಾದ ಗಾಳಿಯು ತಣ್ಣಗಿನ ನೀರಹನಿಗಳೊಂದಿಗೆ ಇದಿರಾಗಿ ಬೀಸಿತು. ದೇಹಕ್ಕೆ ಆಪ್ಯಾಯಮಾನವಾಗಿ ಒಳಮನಸ್ಸಿನ ಚಿಂತನೆಗಳು ಬದಲಾದುವು. ದುರ್ಯೋಧನನು ಗುಪ್ತ ಸ್ಥಾನದಲ್ಲಿ, ಈ ಸರೋವರದಲ್ಲಿ ಅವಿತಿಟ್ಟುಕೊಳ್ಳುವ ವಿಚಾರವನ್ನು ಭೀಮನ ತಂದೆಯಾದ ವಾಯುವು ತಿಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನಿಲ-ವಾಯು, ಗಾಳಿ, ಶೈತ್ಯ ಪೂರ-ತಣ್ಣಗಿನ ವಾತಾವರಣದಲ್ಲಿ, ಆಪ್ಯಾಯನ-ಹಿತ, ಅಂತರ್ಮನ-ಒಳಮನಸ್ಸು, ಪಲ್ಲಟ-ಬದಲಾವಣೆ, ಭೀಮನ ಜನಕ- ವಾಯು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

1)"ಭೀಮನ ಜನಕರಿದನು ………………. ಸಂಗತಿಯ." ಇದನ್ನು ಕವಿ ಕೇವಲ ಸ್ವಾರಸ್ಯಕ್ಕಾಗಿ ಬಳಸಿದ್ದಾನೆ. ವಾಯುವಿನಿಂದ ಈ ವಿಚಾರ ಭೀಮನಿಗೆ ಅಥವ ಪಾಂಡವರಿಗೆ ತಿಳಿದಂತೆ ಎಲ್ಲಿಯೂ ಪ್ರಸ್ತಾಪವಿರುವುದಿಲ್ಲ.
</details>
