+++
title = "019 ರಣಮುಖದೊಳೇಕಾದಶಾಕ್ಷೋ"

+++

<details><summary>ಗದ್ಯ (ಕ.ಗ.ಪ) </summary>

19. ಯುದ್ಧದಲ್ಲಿ ಹನ್ನೊಂದು ಅಕ್ಷೋಹಿಣಿಯ ಸೈನ್ಯಕ್ಕೂ ವಿನಾಶವಾಯಿತೇ, ಯುಧಿಷ್ಠಿರನು ಭೂಮಿಯನ್ನು ಅನುಭವಿಸಲಿ ಮತ್ತು ಅದರೊಂದಿಗೇ ತನ್ನದೇ ಗೋತ್ರದವರನ್ನು (ದಾಯಾದಿಗಳನ್ನು) ಕೊಂದ ದೋಷವನ್ನು ಉಣ್ಣಲಿ. ದುರ್ಯೋಧನಾ! ನೀನು ದೈವದ ವಿರುದ್ಧವೇ ಸೆಣಸಿದೆ. ಭೂಮಿಯೊಂದಿಗೆ ಜೊತೆಯಾಗಿರುವ ಐಶ್ವರ್ಯಕ್ಕೆ ಜೊತೆಯಾಗದೇ, ರಾಜವಂಶವೆಂಬ ಕಲ್ಪವೃಕ್ಷವನ್ನು ಕತ್ತರಿಸಿಬಿಟ್ಟೆ - ಎಂದು ಸಂಜಯ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರಿವು-ವಿನಾಶ, ಗೋತ್ರವಧ-ದಾಯಾದಿಗಳ ಸಂಹಾರ, ವಂಶನಾಶ, ವಿನ್ಯಸ್ತ-ರಚಿಸಿದ, ಮಾಡಿದ, ಕಿಲ್ಬಿಷ-ದೋಷ, ಮೈಲಿಗೆ, ಕುಂದು ಅಪರಾಧ, ಪಾಪ, ಸೆಣಸು-ಹೋರಾಟ, ಧಾರುಣಿ-ಭೂಮಿ, ಹುದುವು-ಜೊತೆ, ಸ್ನೇಹ, ಸೇರುವುದು ಹಣಿದವಾಡು -ಕತ್ತರಿಸು, ಯುದ್ಧಮಾಡು
</details>
