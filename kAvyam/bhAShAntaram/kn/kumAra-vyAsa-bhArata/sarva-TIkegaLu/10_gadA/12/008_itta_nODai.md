+++
title = "008 ಇತ್ತ ನೋಡೈ"

+++

<details><summary>ಗದ್ಯ (ಕ.ಗ.ಪ) </summary>

8. ದೇವಕೀಸುತನಾದ ಕೃಷ್ಣನೇ, ಈ ಕಡೆ ನೋಡು. ಮದಿಸಿದ ಆನೆಯ ಕುತ್ತಿಗೆಯ ಮೇಲಿರುವ ಆ ಭಗದತ್ತನನ್ನು ಕಂಡು ಅವನ ಹೆಂಡತಿಯರು  ಮುಖಗಳನ್ನು ಮೇಲೆತ್ತಿಕೊಂಡು ನೋಡುತ್ತಾ ಸುತ್ತಿ ಬರುತ್ತಿದ್ದಾರೆ, ಆ ಮಹಿಳಾ ಸಮೂಹವು ಆನೆಯನ್ನು ಹತ್ತಲು ಸಾಧ್ಯವಾಗದೆ ನೂರು ಮಡಿ ಶೋಕದಿಂದಿದೆ - ಶಿವಶಿವ ಎನ್ನುತ್ತ ಗಾಂಧಾರಿ ಶೋಕಿಸಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮತ್ತಗಜ-ಮದಿಸಿದ ಆನೆ, (ಸುಪ್ರತೀಕಗಜ) ಕಂಧರ-ಕತ್ತು, ಕುತ್ತಿಗೆ, ದಂತಿ-ದಂತವುಳ್ಳದ್ದು ಆನೆ,  ಶೋಕೋತ್ತರ-ಹೆಚ್ಚಾದ ಶೋಕ, ಮರುಗು-ಶೋಕಿಸು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) 'ಸುಪ್ರತೀಕ'ವೆಂಬುದು ಭಗದತ್ತನ ಆನೆಯ ಹೆಸರು. ಇದರ ಅಲಂಕಾರ, ಯುದ್ಧವರ್ಣನೆ, ನಡವಳಿಕೆ, ಮರಣ ಮುಂತಾದ ವಿವರಗಳಿಗೆ ದ್ರೋಣ ಪರ್ವದ 3ನೆಯ ಸಂಧಿಯನ್ನು ನೋಡಬಹುದು. ಅಲ್ಲಿ ಭಗದತ್ತ ಆನೆಯ ಮೇಲಿನಿಂದ ಭೂಮಿಗೆ ಬಿದ್ದುದನ್ನು ಕವಿ ಚಿತ್ರಿಸಿ, ಇಲ್ಲಿ 'ಆನೆಯ ಮೇಲಿರುವ ಭಗದತ್ತನ ಶವ' - ವೆಂದು ಹೇಳಿದ್ದಾನೆ.
</details>
