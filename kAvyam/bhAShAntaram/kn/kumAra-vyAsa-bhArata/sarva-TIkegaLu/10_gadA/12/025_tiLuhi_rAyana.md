+++
title = "025 ತಿಳುಹಿ ರಾಯನ"

+++

<details><summary>ಗದ್ಯ (ಕ.ಗ.ಪ) </summary>

25. ಧರ್ಮರಾಯನಿಗೆ ತಿಳುವಳಿಕೆಯನ್ನು ಹೇಳಿ ಅವನ ಹೃದಯದಲ್ಲಿ ಕೂಡಿಕೊಂಡು ಬಂದಿದ್ದ ಕಲುಷವನ್ನು ನಿವಾರಿಸಿ, ಧೃತರಾಷ್ಟ್ರನ ಹೆಚ್ಚಿದ ಮನೋವ್ಯಥೆಯನ್ನು ತಗ್ಗಿಸಿ ರಾಜಮಹಿಳೆಯರ ದುಃಖವನ್ನು ನಿವಾರಿಸಿ, ಯದುಕುಲ ತಿಲಕನಾದ ಗದುಗಿನ ವೀರನಾರಾಯಣನು (ಕೃಷ್ಣ) ಎಲ್ಲರನ್ನೂ ಹಸ್ತಿನಾವತಿಯ ಅರಮನೆಯನ್ನು ಪ್ರವೇಶಿಸುವಂತೆ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ತಿಳುಹಿ-ತಿಳುವಳಿಕೆ ಹೇಳಿ, ಬುದ್ದಿಹೇಳಿ, ಹೃದಯಸಂಚಿತ-ಹೃದಯದಲ್ಲಿ ಶೇಖರಗೊಂಡಿದ್ದ, ಕಲುಷ-ಮಾಲಿನ್ಯ, ತಪ್ಪುಮಾಡಿದ ಭಾವ, ಗತಾಕ್ಷ-ಕಣ್ಣಿಲ್ಲದವನು, ಧೃತರಾಷ್ಟ್ರ, ಬಲಿದ-ಹೆಚ್ಚಾದ, ಚಿತ್ತವ್ಯಥೆ-ಮನಸ್ಸಿನಶೋಕ, ಆರಿಸಿ-ಪರಿಹರಿಸಿ, ನೃಪವಧೂಜನ-ರಾಜಮಹಿಳೆಯರು, ಅಳಲು-ದುಃಖ, ನೃಪನಿಳಯ-ರಾಜಭವನ, ಅರಮನೆ, ಹೊಗಿಸಿದನು-ಪ್ರವೇಶ ಮಾಡಿಸಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಈ ಸಂಧಿಯಲ್ಲಿ ಪ್ರಸ್ತಾಪಿತವಾಗಿರುವ ಎಲ್ಲ ವಿಚಾರಗಳು ಮೂಲಭಾರತದ 'ಸ್ತ್ರೀಪರ್ವವೆಂಬ' 11ನೆಯ ಪರ್ವದಲ್ಲಿ ವಿಸ್ತಾರವಾಗಿ ಬಂದಿವೆ. ಇದನ್ನು ತಿಮ್ಮಣ್ಣ ಕವಿಯು ಕನ್ನಡದಲ್ಲಿ ರಚಿಸಿದ್ದು, "ಕನ್ನಡ ಭಾರತ" ಗ್ರಂಥದಲ್ಲಿ ನೋಡಬಹುದು.
</details>
