+++
title = "014 ಕ್ಷೇಮಧೂರ್ತಿಯನಾ ಕಳಿಙ್ಗನ"

+++

<details><summary>ಗದ್ಯ (ಕ.ಗ.ಪ) </summary>

14. ಕ್ಷೇಮಧೂರ್ತಿ, ಕಳಿಂಗ, ಸೋಮದತ್ತ, ಚಿತ್ರಸೇನ, ಭೀಮನ ಶತ್ರುವಾದ ಅಲಂಬುಸ, ಕಿಮ್ಮೀರನ ಮಗ ಭೌಮನ ಮಗ, ಸುಶರ್ಮ, ಇಂದ್ರಶತ್ರುಗಳಾದ ರಾಕ್ಷಸರು, ದೊಡ್ಡ ಸೈನ್ಯದ ತಮ್ಮ ಹೆಸರುಗಳನ್ನು ಸಾರ್ಥಕ ಮಾಡಿಕೊಂಡವರು ಇವರೆಲ್ಲರ  ಪತ್ನಿಯರು ತಮ್ಮ ತಮ್ಮ ಗಂಡಂದಿರ ಶವಗಳ ಮೇಲೆ ಹೊರಳುತ್ತಿದ್ದಾರೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸುತ್ರಾಮ ರಿಪುಗಳು-ದೇವೇಂದ್ರನ ವ್ಶೆರಿಗಳು, ರಾಕ್ಷಸರು, ಭೂರಿಬಲ-ಅಧಿಕವಾದ ಸೈನ್ಯ, ಸನಾಮರು-ಸಾರ್ಥಕವಾದ ಹೆಸರುಳ್ಳವರು, ಹೆಸರುಗಳನ್ನು ಸಾರ್ಥಕಗೊಳಿಸಿಕೊಂಡವರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) ಕ್ಷೇಮಧೂರ್ತಿ-ಸಾಲ್ವರಾಜನ ಮಂತ್ರಿ ಮತ್ತು ಸೇನಾಪತಿ. ಭಾರತ ಯುದ್ಧದಲ್ಲಿ ದುರ್ಯೋಧನನ ಪರ ಯುದ್ಧ ಮಾಡಿ ಮಡಿದ. (ಪುರಾಣನಾಮ ಚೂಡಾಮಣಿ)   
2) ಕಳಿಂಗ-ಭಾನುಮಂತನೆಂಬ ಕಳಿಂಗರಾಜ. ಇವನ ಮಗಳಾದ ಭಾನುಮತಿ ದುರ್ಯೋಧನನ ಪತ್ನಿ. ಇವನು ಭಾರತ ಯುದ್ಧದಲ್ಲಿ ಹೋರಾಡಿ ಭೀಮನಿಂದ ಮಡಿದ.    
3) ಸೋಮದತ್ತ-ಬಾಹ್ಲೀಕ ರಾಜನಮಗ. ಭೂರಿಶ್ರವನ ತಂದೆ. ಭಾರತ ಯುದ್ಧದಲ್ಲಿ ದುರ್ಯೋಧನನ ಪರ ಹೋರಾಡಿ ಸಾತ್ಯಕಿಯಿಂದ ಮರಣಹೊಂದಿದ   
 4)ಚಿತ್ರಸೇನ-ಅಭೀಸಾರ ದೇಶದ ರಾಜ 16ನೆಯ ದಿನದ ಯುದ್ಧದಲ್ಲಿ ಸಹದೇವನ ಮಗ ಶ್ರುತಕರ್ಮನಿಂದ ಹತನಾದ. 5)ಅಲಂಬುಸ-ಒಬ್ಬ ಅರಸು. ಮಹಾಭಾರತ ಯುದ್ಧಲ್ಲಿ ದುರ್ಯೋಧನನ ಪರ ಹೋರಾಡಿ ಸಾತ್ಯಕಿಯಿಂದ ಮಡಿದ   
6)ಕಿಮ್ಮೀರನಂದನ-ಕಿಮ್ಮೀರನೆಂಬ ರಾಕ್ಷಸನ ಮಗ. ಕಿಮ್ಮೀರನು ಬಕಾಸುರನ ತಮ್ಮ. ಭೀಮ ಇವನನ್ನು ಕೊಂದ. ಕಿಮ್ಮೀರನ ಮಗನು ಮಹಾಭಾರತ ಯುದ್ಧದಲ್ಲಿ ದುರ್ಯೋಧನನ ಪರ ಹೊರಾಡಿ ಮಡಿದ.   
7)ಭೌಮಸುತ-ನರಕಾಸುರನ ಮಗ, ಭಗದತ್ತ  
 8)ಸುಶರ್ಮಕ-ತ್ರಿಗರ್ತ ದೇಶದ ರಾಜ . ದುರ್ಯೋಧನನ ಆಪ್ತ ಮಿತ್ರ. ಭಾರತಯುದ್ಧದಲ್ಲಿ ಅರ್ಜುನನಿಂದ ಮಡಿದ
</details>
