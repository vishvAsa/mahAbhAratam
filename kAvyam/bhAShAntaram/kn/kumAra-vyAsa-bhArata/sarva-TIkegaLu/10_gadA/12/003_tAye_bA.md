+++
title = "003 ತಾಯೆ ಬಾ"

+++

<details><summary>ಗದ್ಯ (ಕ.ಗ.ಪ) </summary>

3. ತಾಯೆ ಬಾ, ಗಾಂಧಾರಿ ಮನಸ್ಸಿನಲ್ಲಿ ನೋಯಬೇಡ. ಪೂರ್ವಜನ್ಮಗಳ (ಪಾಪಪುಣ್ಯಗಳ) ಭಾಗದ ಭೋಗವು ಈಗಿನ ಜನ್ಮದಲ್ಲಿ ಉಪದ್ರವ ಕೊಟ್ಟರೆ ಅದಕ್ಕೆ ಇನ್ನು ಏಕೆ ಅಳುಕಬೇಕು (ಹುಟ್ಟಿದ ಮೇಲೆ) ಸಾಯಲಾಗದೇ ಬದುಕಿರಲು ಸಾಧ್ಯವೇ. ಶ್ರೇಷ್ಠರಾದ ವೀರರ ಪ್ರಾಣಗಳು ಕಳೆದು ಹೋಗವೇ. ಬ್ರಹ್ಮಾದಿಗಳಿಗೆ ಸಹ ಈ ಸಂಸಾರದ ಸುಖದುಃಖಗಳು ಅನುಭವಕ್ಕೆ ಬರುವುವುಗಳೇ ಆಗಿವೆ. ಎಂದು ಕೃಷ್ಣ ನಗುತ್ತ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪೌರಾಣಜನ್ಮ-ಹಿಂದಿನ ಜನ್ಮಗಳು, ಹಳೆಯ ಜನ್ಮಗಳು, ದಾಯಭಾಗ-ಪ್ರಾಚೀನ ಕರ್ಮದ ಫಲ  ಭೋಗ-ಅನುಭವಿಸಲ್ಪಡುವುದು, ಭಂಗಿಸು-ತೊಂದರೆ ಕೊಡು,  ಅಸುಗಳು-ಪ್ರಾಣಗಳು, ಬೀಯ-ವ್ಯಯ, ವೆಚ್ಚವಾಗು, ನಾಶವಾಗು, ದಾಯ-ಪಾಲಿಗೆ ಬಂದದ್ದು, ಮುರವೈರಿ-ಕೃಷ್ಣ.
</details>
