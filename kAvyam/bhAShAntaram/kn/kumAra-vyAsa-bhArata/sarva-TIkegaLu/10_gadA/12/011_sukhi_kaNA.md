+++
title = "011 ಸುಖಿ ಕಣಾ"

+++

<details><summary>ಗದ್ಯ (ಕ.ಗ.ಪ) </summary>

11. ಭೂರಿಶ್ರವ ಸುಖಿಯಾದ (ಯುದ್ಧದಲ್ಲಿ ಮಡಿದದ್ದರಿಂದ) ಆದರೆ ಅವನ ಮಹಿಳೆಯರು ತಮ್ಮ ಮುಖ ಲಕ್ಷಣಗಳನ್ನು ಕಳೆದುಕೊಂಡು ಅಲ್ಲಿದ್ದಾರೆ. ನಿಮ್ಮ ಸ್ನೇಹಿತನಾದ ಅರ್ಜುನನನ್ನು ಗೆಲ್ಲಿಸಿದಿರಿ. ರಾಧಾತನುಜ ಕರ್ಣನನ್ನು ಕೊಲ್ಲಿಸಿದಿರಿ. ಬೇಡುವ ಜನರ ಸಹಿತವಾಗಿ ಕರ್ಣನ ಮಹಿಳೆಯರು ಅಳುತ್ತಿದ್ದಾರೆ. ನಿನ್ನೊಬ್ಬನನ್ನು ಹೊರತುಪಡಿಸಿ ಕರ್ಣನ ಮರಣದಲ್ಲಿ ಸಂಪೂರ್ಣ ಜಗತ್ತೇ ಈ ದಿನ ಮರುಗುತ್ತಿದೆ - ಎಂದು ಗಾಂಧಾರಿ ಕೃಷ್ಣನಿಗೆ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಾಡಳಿದು-ಅಂದಗೆಟ್ಟು, ರೂಹುಗೆಟ್ಟು, ಸಖ-ಸ್ನೇಹಿತ, ಮುರಿದಿರಿ-ಕೊಂದಿರಿ, ನಾಶಮಾಡಿದಿರಿ, ರಾಧೆಯಾತ್ಮಜ-ರಾಧೆಯ ಮಗ, ಕರ್ಣ, ನಿಖಿಳ-ಎಲ್ಲ, ಯಾಚಕಜನ-ಬೇಡುವ ಜನ, ನೀನೊಬ್ಬತಪ್ಪಿಸಿ-ನಿನ್ನೊಬ್ಬನನ್ನು ಉಳಿದು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) ಭೂರಿಶ್ರವ-ಚಂದ್ರವಂಶದ ಸೋಮದತ್ತನ ಮಗ. ಭಾರತ ಯುದ್ಧದಲ್ಲಿ ದುರ್ಯೋಧನನ ಪರ ಹೋರಾಡಿದ. ಸಾತ್ಯಕಿಯ ಕೊರಳನ್ನು ಕಡಿಯಲು ಕೈಯೆತ್ತಿದಾಗ ಅರ್ಜುನ ಇವನ ತೋಳನ್ನು ಕಡಿದ. ಬಳಿಕ ಯುದ್ಧಭೂಮಿಯಲ್ಲಿಯೇ ಪ್ರಾಯೋಪವೇಶ ಮಾಡಿ ಕುಳಿತಿದ್ದಾಗ ಸಾತ್ಯಕಿ ಇವನ ತಲೆಯನ್ನು ಕತ್ತರಿಸಿದ. ದ್ರೋಣಪರ್ವದ 14ನೆಯ ಸಂಧಿಯ ಪದ್ಯ 1 ರಿಂದ 24ನ್ನು ನೋಡಬಹುದು.
</details>
