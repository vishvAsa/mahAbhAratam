+++
title = "010 ಅದೆ ವಿರಾಟನ"

+++

<details><summary>ಗದ್ಯ (ಕ.ಗ.ಪ) </summary>

10. ಕೃಷ್ಣ, ನಿಮ್ಮ ಸೈನ್ಯದ(ಪಾಂಡವರ ಸೈನ್ಯದಲ್ಲಿ) ವಿರಾಟರಾಜನ ಹೆಂಡತಿಯರು ಅಲ್ಲಿದ್ದಾರೆ. ಈಚೆಯಲ್ಲಿ ಘಟೋತ್ಕಚನ ಪತ್ನಿಯರಿದ್ದಾರೆ. ಪಂಚಕೇಕೆಯರ ಪತ್ನಿಯರ ಶೋಕವನ್ನು ನೋಡು. ಶೋಕಿಸುತ್ತಿರುವ ಪಾಂಡ್ಯರಾಜನ ಪತ್ನಿಯರು ಆಚೆಯಲ್ಲಿದ್ದಾರೆ. ಸುಸೋಮಕ, ಸೃಂಜಯಾದಿಗಳ ಪತ್ನಿಯರು ಒರಲುತ್ತಿದ್ದಾರೆ - ಎಂದು ಗಾಂಧಾರಿ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅದೆ-ಇದೆ, ಇವೆ, ಇದ್ದಾರೆ (ಗ್ರಾಮ್ಯ ಪ್ರಯೋಗ) ಈಚೆಯಲದೆ-ಈ ಭಾಗದಲ್ಲಿದ್ದಾರೆ, ಸುದತಿಯರು-ಹೆಂಡಿರು, ಮಹಿಳೆಯರು, ಒದರಿ-ಗೋಳಿಡುತ್ತಾ, ಆಚೆಯಲದೆ- ಆ ಭಾಗದಲ್ಲಿ ಇದ್ದಾರೆ, ವಧುಗಳು-ಹೆಂಡತಿಯರು, ಒರಲುತ್ತದೆ-ಗೋಳಿಡುತ್ತಿದ್ದಾರೆ, ಮುರಾಂತಕ-ಕೃಷ್ಣ, ಮುರಾರಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) ಪಂಚಕೇಕೆಯರು-ಕೇಕಯವೆಂಬುದು ಶತದ್ರೂ ನದಿಗೂ ವಿಪಾಶಾ ನದಿಗೂ ನಡುವಿನ ದೇಶ. ಈ ದೇಶದ ಅರಸಿರಿಗೂ ಈ ಹೆಸರು ಸಲ್ಲುತ್ತದೆ. (ಪುರಾಣನಾಮ ಚೂಡಾಮಣಿ) 2)ಪಾಂಡ್ಯ-ದ್ರವಿಡದೇಶದ 'ಪ್ರವೀರ'ನೆಂಬ ಅರಸನಿಗೆ ಪಾಂಡ್ಯನೆಂಬ ಹೆಸರಿದೆ. ಅರ್ಜುನನ ಹೆಂಡತಿ ಚಿತ್ರಾಂಗದೆ ಇವನ ಮಗಳು. ಇವಳ ಮಗ ಬಭ್ರುವಾಹನ. ಪಾಂಡ್ಯರಾಜನು ಭಾರತ ಯುದ್ಧದಲ್ಲಿ ಪಾಂಡವರ ಪರವಾಗಿ ಹೋರಾಡಿ 17ನೆಯ ದಿನ ಅಶ್ವತ್ಥಾಮನಿಂದ ಹತನಾದ. 3)ಸುಸೋಮಕ-ಚಂದ್ರವಂಶದ ಪಾಂಚಾಲ ರಾಜನಾದ ಸಹದೇವನ ಮಗ. ಇವನಿಗೆ ನೂರು ಮಂದಿ ಮಕ್ಕಳು. (ಪುರಾಣನಾಮ ಚೂಡಾಮಣಿ 4)ಸೃಂಜಯರು-ಶಲ್ಯಪರ್ವದ 3ನೆಯ ಸಂಧಿಯ 23ನೆಯ ಪದ್ಯದ ಟಿಪ್ಪಣಿಯನ್ನು ನೋಡಿ.
</details>
