+++
title = "026 ನೂಕಿದರೆ ಹೆರತೆಗೆವ"

+++

<details><summary>ಗದ್ಯ (ಕ.ಗ.ಪ) </summary>

26. ನೂಕಿದರೆ ಹಿಮ್ಮೆಟ್ಟುವ, ಹಿಮ್ಮೆಟ್ಟಿ ಪುನಃ ಮೇಲೆ ಬೀಳುವ, ಮೇಲೆ ಬಿದ್ದರೆ ಬಿಗಿಯಾಗಿ ಒತ್ತಿ ಹಿಡಿಯುವ, ಒತ್ತಿ ಹಿಡಿದರೆ ಶೌರ್ಯದಿಂದ ಸಿಡಿದುಹಾರುವ, ಹಾರಿದರೆ ಕೂಡಲೇ ಸೇರುವ, ಆ ಕಠೋರವಾದ ಆಯುಧಗಳು ಕಿಡಿಗಳನ್ನು ಸುರಿಸುತ್ತಿರಲು, ಖಣಿಖಟಿಲು ಶಬ್ದದಲ್ಲಿ ಎಚ್ಚರಿಕೆಯಿಂದ ಸಮಬಲರಾದ ಭೀಮ ದುರ್ಯೋಧನರು ಯುದ್ಧರಂಗದ ಮುಂಚೂಣಿಯಲ್ಲಿ ಕಾದಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೆರೆತೆಗೆ-ಹಿಮ್ಮೆಟ್ಟು, ಪಕ್ಕಕ್ಕೆಸರಿ, ಔಕುವ-ಮೇಲೆ ಬೀಳುವ, ಒತ್ತು-ಒತ್ತಿಹಿಡಿ, ಆಕೆಯಲಿ-ಶೌರ್ಯದಿಂದ (ಆಕೆವಾಳ-ಶೌರ್ಯವಂತ) ಪಂಠಿಸು-ನೆಗೆ, ಹಾರು, ಓಕರಿಸು-ಸುರಿಸು, ಚೆಲ್ಲು, ಬಾಯಿನಿಂದ ಹೊರಕ್ಕೆ ಹಾರಿಸು, ಝಾಡಿ-ಝುಡಿತೆ, ಶಬ್ಧ, ಜೋಕೆ-ಎಚ್ಚರಿಕೆ, ಜಾಗ್ರತೆ, ಚಮತ್ಕಾರ, ಬುದ್ಧವಂತಿಕೆ, ಪ್ರೌಢಿಮೆ.
</details>
