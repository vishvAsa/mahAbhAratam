+++
title = "003 ಗುರುವೊ ಗಙ್ಗಾಸುತನೊ"

+++

<details><summary>ಗದ್ಯ (ಕ.ಗ.ಪ) </summary>

3. ದುರ್ಯೋಧನನ ಪರವಾಗಿದ್ದವರು ಎಷ್ಟುಮಂದಿ! ದ್ರೋಣನೋ, ಭೀಷ್ಮನೋ, ಶಲ್ಯನೋ, ಕರ್ಣನೋ, ಸೈಂಧವನೋ, ನೂರುಜನ ತಮ್ಮಂದಿರೋ, ಮಕ್ಕಳೋ, ಸ್ನೇಹಿತರೋ, ದಾಯಾದ ಬಂಧುಗಳೋ; ಇವರುಗಳ ಬದಲಿಗೆ ಹರಕೆ ಹೊತ್ತು ಕುರಿಗಳನ್ನು ಸಂಹಾರ ಮಾಡಿದ್ದರೆ ಯುದ್ಧದ ಗೆಲುವೆಂಬ ಐಶ್ವರ್ಯ ಕಾಣಿಸದೇ ಹೋಗುತ್ತಿತ್ತೆ (ಇಷ್ಟು ದೊಡ್ಡ ಸಂಖ್ಯೆಯ ವೀರಾಧಿವೀರರನ್ನು ಯುದ್ಧದಲ್ಲಿ ಬಲಿಕೊಡುವ ಬದಲು ಅಷ್ಟು ಸಂಖ್ಯೆಯ ಕುರಿಗಳನ್ನಾದರೂ ಹರಕೆ ಹೊತ್ತು ಬಲಿಕೊಟ್ಟಿದ್ದರೂ ಯುದ್ಧದಲ್ಲಿ ಜಯ ದೊರೆಯುತ್ತಿತ್ತು) - ಹರಹರಾ ಎನ್ನುತ್ತ ಹೆಚ್ಚಿನ ಕರುಣೆಯಿಂದ ಬಲರಾಮ ಕರಗಿಹೋದ!
</details>

<details><summary>ಪದಾರ್ಥ (ಕ.ಗ.ಪ) </summary>

ಜ್ಞಾತಿ-ದಾಯಾದಿ, ಹರಸಿ-ಹರಕೆ ಹೊತ್ತು, ರಣವಿಜಯನಿಧಿ-ಯುದ್ಧದಲ್ಲಿ ಜಯವೆಂಬ ಐಶ್ವರ್ಯ.
</details>
