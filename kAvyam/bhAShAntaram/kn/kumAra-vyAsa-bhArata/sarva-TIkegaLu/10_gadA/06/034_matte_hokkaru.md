+++
title = "034 ಮತ್ತೆ ಹೊಕ್ಕರು"

+++

<details><summary>ಗದ್ಯ (ಕ.ಗ.ಪ) </summary>

34. ಮದಿಸಿದ ಆನೆಯು ದಿಗ್ಗಜಕ್ಕೆ ಮಲೆತು ನಿಂತಂತೆ, ಈ ಇಬ್ಬರೂ ಮತ್ತೆ ಕದನಕ್ಕೆ ನಿಂತರು. ಇಂದ್ರ ಮತ್ತು ಜಂಭಾಸುರನ ರೀತಿಯಲ್ಲಿ ಒಬ್ಬರ ಮೇಲೆ ಒಬ್ಬರು ಬಿದ್ದರು. ಮೂಕಾಸುರ ಮತ್ತು ಶಿವನ ರೀತಿಯಲ್ಲಿ ರಣಧೀರೋತ್ತಮರಾದ ಭೀಮ-ದುರ್ಯೋಧನರು ಯುದ್ಧಕ್ಕೆ ತೊಡಗಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಲೆತು-ಕೊಬ್ಬಿ, ಕೈಯ್ಯಿಕ್ಕು-ಪ್ರಾರಂಭಿಸು, ಶತಮನ್ಯು-ಇಂದ್ರ , ಜಂಭ-ಜಂಭನೆಂಬ ಒಬ್ಬ ರಾಕ್ಷಸ, ಮೂಕದನುಜ-'ಮುಕ'ನೆಂಬ ರಾಕ್ಷಸ, ಕೃತ್ತಿವಾಸ-ಜಿಂಕೆಯ ಚರ್ಮವನ್ನು ಉಟ್ಟವ, ಶಿವ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) ಮದಮತ್ತಗಜ-ಮದಗಜವೆಂದರೂ, ಮತ್ತಗಜವೆಂದರೂ 'ಮದಿಸಿದ ಆನೆ'ಯೆಂಬ ಒಂದೇ ಅರ್ಥ. ಇದು ದ್ವಿರುಕ್ತಿ   
2) "ಶತಮನ್ಯು ಜಂಭನ ಜೋಡಿಯಂದದಲಿ-" 'ಜಂಭ' ನೆಂಬುವನೊಬ್ಬ ರಾಕ್ಷಸ, ಹಿರಣ್ಯಕಶಿಪುವಿನ ಹೆಂಡತಿ ಕಯಾದುವಿನ ತಂದೆ. ತಾರಕಾಸುರ ಸಂಹಾರದ ಸಂದರ್ಭದಲ್ಲಿ ಜಂಭನನ್ನು ಇಂದ್ರನು ಸಂಹರಿಸಿದ.   
3)"ಮೂಕದನುಜನ ಕೃತ್ತಿವಾಸನ ವೋಲು……." ಮೂಕಾಸುರನೆಂಬ ಒಬ್ಬರಾಕ್ಷಸ ಇಂದ್ರಕೀಲ ಪರ್ವತದಲ್ಲಿ ವಾಸವಾಗಿದ್ದ. ಅರ್ಜುನನ ತಪಸ್ಸಿಗೆ ಮೆಚ್ಚಿ ಶಿವ ಕಿರಾತನ ರೂಪದಲ್ಲಿ ಬಂದಾಗ ಮೂಕದಾನವನು ಕಾಡುಹಂದಿಯ ರೂಪತಾಳಿದ. ಶಿವ ಇವನನ್ನು ಸಂಹಾರ ಮಾಡಿದ (ಅರಣ್ಯಪರ್ವದ 5ನೆಯ ಸಂಧಿಯ 1ರಿಂದ 47ರವರೆಗಿನ ಪದ್ಯಗಳನ್ನು ನೋಡಿ) - 'ಕಿರಾತಾರ್ಜುನೀಯ ಪ್ರಸಂಗ'.
</details>
