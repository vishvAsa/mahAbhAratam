+++
title = "020 ಬಿಡಸಿದಡೆ ಗದೆಯಿನ್ದ"

+++

<details><summary>ಗದ್ಯ (ಕ.ಗ.ಪ) </summary>

20. ಭೀಮ ಗದೆಯಿಂದ (ಹೊಡೆಯಲು) ತನ್ನ ಗದೆಯಿಂದ ಆ ಹೊಡೆತವನ್ನು ತಡೆದು ನಿನ್ನ ಮಗನು ಭೀಮನನ್ನು ತಿವಿದನು. ಅದರಿಂದಾದ ಭಯಂಕರವಾದ ಗಾಯದಿಂದ ಕೋಪಗೊಂಡ ಭೀಮ ಗದೆಯನ್ನೊಡ್ಡಿ, ಹೆಚ್ಚಿದ ಕೋಪದಿಂದ ನಿನ್ನ ಮಗನನ್ನು ವೇಗದಿಂದ ಹಿಡಿದ. ಹೆಜ್ಜೆಯ ಕ್ರಮವನ್ನು ಮುರಿದು ನಿನ್ನ ಮಗ ಭೀಮನನ್ನು ಔಕಿ ಹಿಡಿದರೆ, ಒಬ್ಬರನ್ನೊಬ್ಬರು ನ್ಯಾಯಬದ್ಧವಾದ ನಡಿಗೆಗಳ ಸೊಗಸಿನಿಂದ ತಬ್ಬಿಹಿಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊಯ್ಗಳು-ಹೊಡೆತಗಳು, ಅವಗಡ-ಭಯಂಕರ ತೊಂದರೆ, ಸಗಾಢ-ಗಾಢವಾದ, ತೀವ್ರವಾದ, ತುಡುಕು-ವೇಗವಾಗಿ ಹಿಡಿ, ಎಡೆಮುರಿ-ಕ್ರಮತಪ್ಪಿಸು, ಗಾಹಿಸು-ವಂಚಿಸು, ಗಮಕ-ಸೊಗಸು,  ಬೆಡಗು, ಠೀವಿ, ಗಾಂಭೀರ್ಯ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಇಲ್ಲಿ 'ಬಿಡಿಸಿದಡೆ' ಎಂಬ ಶಬ್ದಕ್ಕೆ ಅರ್ಥ ಸರಿಹೊಂದುವುದಿಲ್ಲ. ಮೈಸೂರು ವಿ.ವಿ.ಯು ಪ್ರಕಟಿಸಿರುವ 'ಶಲ್ಯ-ಗದಾಪರ್ವಗಳು, ಪುಸ್ತಕದಲ್ಲಿ 'ಹೊಡೆದಡಾ' ಎಂಬ ಪಾಠಾಂತರವನ್ನು ಸೂಚಿಸಿದೆ. ಅದು ಈ ಸಂದರ್ಭಕ್ಕೆ ಹೊಂದುವುದರಿಂದ ಆ ಪಾಠವನ್ನು  ಸ್ವೀಕರಿ¸ಬಹುದು.
</details>
