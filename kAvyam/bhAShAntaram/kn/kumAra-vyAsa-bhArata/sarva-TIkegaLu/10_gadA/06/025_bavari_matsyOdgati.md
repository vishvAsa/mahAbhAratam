+++
title = "025 ಬವರಿ ಮತ್ಸ್ಯೋದ್ಗತಿ"

+++

<details><summary>ಗದ್ಯ (ಕ.ಗ.ಪ) </summary>

25. ಹೆಣ್ಣುದುಂಬಿಗಳಂತೆ (ವೃತ್ತಾಕಾರವಾಗಿ) ಸುತ್ತುತ್ತಾ ಮೀನಿನ ರೀತಿಯಲ್ಲಿ ಈಜುವಂತೆ ಮುಂದುವರಿಯುತ್ತಾ ಸುತ್ತುವರಿಯುತ್ತಾ, ಕಾಡು ಹಂದಿಯಂತೆ ಮೇಲೆ ಬೀಳುತ್ತಾ, ಕಪ್ಪೆಗಳ ರೀತಿಯಲ್ಲಿ ಕುಪ್ಪಳಿಸುತ್ತಾ, ಚಂಚಲವರ್ತನೆಯಿಂದ, ಪರಸ್ಪರ ಅಪ್ಪಿಕೊಳ್ಳುತ್ತಾ, ಬಿಡಿಸಿಕೊಂಡು ದೂರತಳ್ಳುತ್ತಾ, ನೃತ್ಯದ ಭಂಗಿಗಳಲ್ಲಿ ಚಲಿಸುತ್ತಾ, ಒಬ್ಬರನ್ನು ಮತ್ತೊಬ್ಬರು ಮೇಲಕ್ಕೆ ಎತ್ತಿಹಿಡಿಯುತ್ತಾ, ಬೆನ್ನಟ್ಟಿ ಹಿಡಿಯುತ್ತಾ, ಕೆಳಕ್ಕೆ ಹಾಕುತ್ತಾ -ವಿವಿಧ ಭಂಗಿಗಳಲ್ಲಿ, ದೇವತೆಗಳೇ ಆಶ್ಚರ್ಯವೆನ್ನುತ್ತಿರಲು ಕಾದಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬವರಿ-ಭ್ರಮರಿ, ಹೆಣ್ಣುದುಂಬಿ, ಭ್ರಮರದಂತೆ ಸುತ್ತುವುದು,   
ಮತ್ಸ್ಯೊದ್ಗತಿ-ಮೀನಿನ ಸಂಚಾರದಂತೆ,   
ವಿವಳಿತಾಂಗ- ಸುತ್ತುವರಿದ, ಸುಕ್ಕುಗಟ್ಟಿದ, ವಿಭಾಗ, ಪ್ರದೇಶ,   
ವರಾಹಮತ-ಕಾಡುಹಂದಿಯ ರೀತಿ, ಸಂಪ್ಲವನ-ಕಪ್ಪೆಯಂತೆ ಕುಪ್ಪಳಿಸು, ಜಿಗಿತ, ಈಜು, ತೇಲು, ನೆಗೆತ,   
ಪಾರಿಷ್ಟವ-ಚಂಚಲ, ವಿವಿಧಗತಿಗಳಲ್ಲಿ ಶೀಘ್ರ ಚಲನೆ, ಪರಿರಂಭ-ಅಪ್ಪುಗೆ, ಆಲಿಂಗನ, ವಿಕ್ಷೇಪ-ಬಿಡುವಿಕೆ, ದೂರಕ್ಕೆ ತಳ್ಳುವುದು ತಿರಸ್ಕರಿಸು, ಎಸೆ, ಚಲ್ಲು, ಲವಣಿ-ನೃತ್ಯಭಂಗಿ, ಕಾಂತಿ, ಲಹರಿ ಉದಂಚ-ಅಲೆಗಳಂತೆ ಮೇಲೆದ್ದು ಸಾಗುವುದು, ವಿದ್ರವಣ-ಬೆನ್ನಟ್ಟು, ಓಡಿಸು, ಕರಗಿಸು,   
ಲಘುವಿನ್ಯಸ್ತ- ಗದಾಯುದ್ಧದ ಒಂದು ಪಟ್ಟು,   
ವಿನ್ಯಸ್ತ-ಕೆಳಗಿಟ್ಟ, ಕುಂದಣಿಸಿದ, ನೀಡಿದ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗದಾಯುದ್ಧದ ವಿವಿಧ ಭಂಗಿ, ನಡೆ, ಪಟ್ಟುಗಳು, ಹೊಡೆತ, ಹಿಡಿತ, ಬಿಡಿಸಿಕೊಳ್ಳವುದು, ನೂಕುವುದು, ಮೇಲೆ ಬೀಳುವುದು ಮುಂತಾದುವನ್ನು, ಯುದ್ಧದ ಪಾರಿಭಾಷಿಕಗಳನ್ನುಪಯೋಗಿಸಿ ವಿವರಿಸಿರುವುದು, ಕುಮಾರವ್ಯಾಸನ ಅಪಾರ ಶಬ್ದ ಭಾಂಡಾರದ ಬಗ್ಗೆ ತಿಳಿಸುತ್ತದೆ.
</details>
