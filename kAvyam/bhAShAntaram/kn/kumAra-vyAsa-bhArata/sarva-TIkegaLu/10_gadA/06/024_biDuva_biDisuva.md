+++
title = "024 ಬಿಡುವ ಬಿಡಿಸುವ"

+++

<details><summary>ಗದ್ಯ (ಕ.ಗ.ಪ) </summary>

24. ಶತ್ರುವನ್ನು ಹಿಡಿತದಿಂದ ಬಿಡುವ ಮತ್ತು ಅವನಿಂದ ಬಿಡಿಸಿಕೊಳ್ಳುವ, ಮತ್ತೊಬ್ಬನ ಹೊಡೆತವನ್ನು ತಡೆಯುವ, ಗೋಮೂತ್ರಕವೆಂಬ ಚಿತ್ರದಂತೆ ಸಂಚರಿಸುವ, ಶತ್ರುವಿನ ಮೇಲೆ ಎರಗುವ ಎಚ್ಚರಿಕೆಯ ವಿಧಾನದ, ಘಾಯವನ್ನುಂಟುಮಾಡುವ, ವೇಗವಾಗಿ ಅಪ್ಪಳಿಸುವ, ಮೇಲೆ ಬೀಳುವ, ಒಂದಕ್ಕೊಂದು ಸೇರದಂತೆ ಇರುವ ಅಂಗಾಂಗಗಳನ್ನು ಹಿಡಿಯುವ, ಬಿಡಿಸುವ, ಸೆಳೆಯುವ, ವಿರೋಧಿಸುವ ಒತ್ತಿಹಿಡಿಯುವ, ಕೌಶಲ್ಯದಿಂದ ಯುದ್ಧದಲ್ಲಿ ಕಾದಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಗೋಮೂತ್ರಕದ ಚಿತ್ರ-ಎತ್ತುಗಳು ನಡೆಯುತ್ತಿರುವಾಗಲೇ ಮೂತ್ರಮಾಡುವಾಗ ಉಂಟಾಗುವ ಅಂಕುಡೊಂಕಾದ ಚಿತ್ರ, ಇದು 'ಚಿತ್ರಕಾವ್ಯದ' ಒಂದು ರಚನೆಯ ಹೆಸರೂ ಹೌದು,   
ಝಡಪ-ಹೆಚ್ಚಾದ ವೇಗ, ಎರಗುವುದು,   
ಅವ್ವಳಿಸು-ಮೇಲೆ ಬೀಳು, ಆತುರ,   
ವಿಸಂಧಿ-ಸೇರದಿರುವ, ಹೊಂದಿಕೆಯಾಗದ,   
ಅವಗಡಿಸು-ವಿರೋಧಿಸು, ತೊಂದರೆಕೊಡು, ಆಘಾತವಾಗು, ಸಾಹಸತೋರು,  
 ಔಕುವ-ಒತ್ತುವ, ಮೇಲೆ ಬೀಳುವ.
</details>
