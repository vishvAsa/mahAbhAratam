+++
title = "009 ಎವಗೆ ಸರಿಯಿತ್ತಣ್ಡ"

+++

<details><summary>ಗದ್ಯ (ಕ.ಗ.ಪ) </summary>

9. ನಮಗೆ ಎರಡೂ ತಂಡಗಳು ಸರಿಸಮಾನ. ನೀನು ಕೌರವನನ್ನು ನಾಶಮಾಡುತ್ತೀಯೆ; ಧರ್ಮಜನನ್ನು ಯುದ್ಧದಲ್ಲಿ ಗೆಲ್ಲಿಸುತ್ತೀ. ಈ ರಾಜರಿಬ್ಬರ ವ್ಯವಹಾರ ನನಗೆ ಸಾಕು. ನಮಗೆ ತೀರ್ಥಕ್ಷೇತ್ರಗಳ ಯಾತ್ರೆಗೆ ಮನಸ್ಸಾಗಿದೆ - ಎಂದು ಹೇಳಿ ಬಲರಾಮ ಉತ್ಸಾಹದಿಂದ ಉಪಪ್ಲಾವ್ಯನಗರದಲ್ಲಿ ಕೃಷ್ಣನನ್ನು ಬೀಳುಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಇತ್ತಂಡ-ಎರಡೂ ತಂಡ, ಸಂವಾದ-ಮಾತುಕತೆ, ವಿವಾದ, ವ್ಯವಹರಣೆ,   
ಎವಗೆ-ಎಮಗೆ ಪ್ರಾಸ ಸ್ಥಳದಲ್ಲಿ 'ವ'ಕಾರಬಂದಿರುವುದರಿಂದ 'ಎಮಗೆ' 'ಎವಗೆ'ಯಾಗಿದೆ, ವ್ಯವಸಿತ-ವ್ಯವಸ್ಥೆ, ಏರ್ಪಾಟು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಉಪಪ್ಲವ್ಯದಲಿ ಬೀಳ್ಕೊಂಡ ……. ಪಾಂಡವರ ಅಜ್ಞಾತವಾಸದ ನಂತರ ಅಭಿಮನ್ಯು - ಉತ್ತರೆಯರ ವಿವಾಹಕ್ಕಾಗಿ ಪಾಂಡವರಿಗೆ ಬೀಡಾರ ಮಾಡಲು ವಿರಾಟರಾಯ ತನ್ನ ರಾಜಧಾನಿಯ ಸಮೀಪ (ಮತ್ಸ್ಯನಗರ)ದಲ್ಲಿ ಉಪಪ್ಲಾವ್ಯವೆಂಬ ನಗರವನ್ನು ನಿರ್ಮಿಸಿಕೊಟ್ಟಿದ್ದ. (ವಿರಾಟಪರ್ವದ 10ನೆಯ ಸಂಧಿಯ 44ನೆಯ ಪದ್ಯವನ್ನು ನೋಡಿ)
</details>
