+++
title = "006 ಏನನೆಮ್ಬೆನು ಜೀಯ"

+++

<details><summary>ಗದ್ಯ (ಕ.ಗ.ಪ) </summary>

6. ದ್ರುಪದನ ಮಗನಾದ ಧೃಷ್ಟದ್ಯುಮ್ನ ಮತ್ತು ದ್ರೌಪದಿಯ ಐದು ಜನ ಮಕ್ಕಳ ವಿನಾಶವನ್ನು, ಸೃಂಜಯ ಶಿಖಂಡಿ ಮುಂತಾದ ಪ್ರಮುಖರ ಕೇಡನ್ನು ಏನು ಹೇಳಲಿ ಒಡೆಯಾ. ಗರುಡನ ರಭಸವನ್ನು ಸರ್ಪಕುಲವು ಎದುರಿಸಿ ಬದುಕುವುದೆ. ಪಾಂಚಾಲವಂಶವೆಂಬ ಬಾಳೆಯ ತೋಟವನ್ನು ನಿನ್ನ ನೆಚ್ಚಿನ ಆನೆ (ಅಶ್ವತ್ಥಾಮ) ಸವರಿಹಾಕಿತು - ಎಂದು ಕೃಪ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ದ್ರುಪದನಸೂನು-ದ್ರುಪದನಮಗ, ಧೃಷ್ಟದ್ಯುಮ್ನ, ಪಂಚದ್ರೌಪದೇಯರು-ಪಾಂಡವರಿಗೆ ದ್ರೌಪದಿಯಲ್ಲಿ ಹುಟ್ಟಿದ ಐದುಜನ ಮಕ್ಕಳು, ಹಾನಿ-ನಾಶ, ಉಪಹತಿ-ಕೇಡು, ವಿನಾಶ, ವೈನತೇಯ-ವಿನುತೆಯ ಮಗ, ಗರುಡ, ಲಳಿ-ರಭಸ, ಅಹಿಕುಲ-ಸರ್ಪಗಳ ವಂಶ, ಆನು-ಎದುರಿಸು, ಪಾಂಚಾಲ ಕದಳೀಕಾನನ-ಪಾಂಚಾಲವಂಶವೆಂಬ ಬಾಳೆಯ ತೋಟ, ಸವರು-ನಾಶಮಾಡು.
</details>
