+++
title = "012 ಎನುತ ಕಣ್"

+++

<details><summary>ಗದ್ಯ (ಕ.ಗ.ಪ) </summary>

12. ಎಂದು ಹೇಳುತ್ತಾ ದುರ್ಯೋಧನ ಕಣ್ಣುಮುಚ್ಚಿದನು. ದೀರ್ಘಶ್ವಾಸದೊಂದಿಗೆ ಜೀವಾತ್ಮನು ಅದರೊಂದಿಗೇ ವೇಗವಾಗಿ ಹಾಯ್ದುಹೋದ. ರಾಜ ಮೃತನಾಗಿ ಒರಗಿದನಲ್ಲಾ, ಹಾ! ಎನ್ನುತ್ತಾ ತಮ್ಮ ಕೈಗಳಿಂದ ಹಣೆಯನ್ನು ಚಚ್ಚಿಕೊಳ್ಳುತ್ತಾ ಇವರು ಕುರುರಾಜನ ಅವಸಾನದಲ್ಲಿ ದುಃಖಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಜೀವಾತ್ಮ-ದೇಹದಲ್ಲಿರುವ ಪ್ರಾಣವಾಯು, ಮನುಷ್ಯನ ಆತ್ಮ, ಜವಾಯಿಲತನ-ವೇಗ (ಜವ-ವೇಗ), ಒಡೆಹಾಯಿದನು-ಉಸಿರಿನ ಜೊತೆಗೇ ಹಾರಿದನು, ಸುನಾಸಾಲಂಬಿತ-ದೀರ್ಘವಾದ ಉಸಿರು, ಶ್ವಾಸ-ಉಸಿರು, ಸಮಾಪ್ತಿ-ಮುಕ್ತಾಯ, ಮುಗಿತ, ವದನಾಂಜಳಿಪುಟದ ತಾಡನ-ಎರಡೂ ಕೈಗಳಿಂದ ಹಣೆಯನ್ನು ಹೊಡೆದುಕೊಳ್ಳುವುದು, ಅಳಲು-ದುಃಖಿಸು, ಅವಸಾನ-ಸಾವು, ಅಂತ್ಯ.
</details>
