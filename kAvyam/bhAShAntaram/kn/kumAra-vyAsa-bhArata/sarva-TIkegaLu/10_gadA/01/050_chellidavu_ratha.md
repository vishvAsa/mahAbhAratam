+++
title = "050 ಚೆಲ್ಲಿದವು ರಥ"

+++

<details><summary>ಗದ್ಯ (ಕ.ಗ.ಪ) </summary>

50. ರಥಗಳು ದಿಕ್ಕಾಪಾಲಾದವು. ಗಾಲಿಗಳು ಮುರಿದು ಹೋದವು. ರಥದ ಸುತ್ತ ಅಳವಡಿಸಿದ ಕಂಬಿಗಳು ಮುರಿದು ಬಿದ್ದವು. ಕೊಚ್ಚಿ ಹಾಕಲಾದ ರಥದ ಅಚ್ಚು ಮತ್ತು ಕೀಲುಗಳನ್ನು ಅಲ್ಲಿ ಕಾಣೆನು - (ದೂರ ದೂರಕ್ಕೆ ಚದುರಿ ಬಿದ್ದಿದ್ದವು) ರಥಕುದುರೆಗಳೆಲ್ಲಿಯವು! ಕುದುರೆಗಳಿಗೆ ಬಳುವಳಿಯಾಗಿ ಬಂದವರಲ್ಲವೇ ರಥಿಕರು ಮತ್ತು ಸೂತರು. ರಥಿಕರು, ಸೂತರು, ಧೈರ್ಯವಂತರಾದ ಸೈನಿಕರು ದೇವವಧುಗಳ ಮುಂಗೂದಲನ್ನು ಹಿಡಿದು ಅವರನ್ನು ತಮ್ಮವರನ್ನಾಗಿ ಮಾಡಿಕೊಳ್ಳಲು ಸ್ವರ್ಗಕ್ಕೆ ಓಡಿದರು. (ಕುದುರೆಗಳು ಸತ್ತರೆ ಅವುಗಳೊಂದಿಗೆ ಸೂತರೂ ಸತ್ತರು ಎಂದು ಭಾವ)
</details>

<details><summary>ಪದಾರ್ಥ (ಕ.ಗ.ಪ) </summary>

ಚೆಲ್ಲಿದುವು-ಚಲ್ಲಾಪಿಯಾದವು, ಮುರಿದು ಹೋದವು, ಗೆಲ್ಲೆಗಡೆ-ತುಂಡುತುಂಡಾಗು, ಕೊಂಬೆಯನ್ನು ಕತ್ತರಿಸಿದಂತಾಗು, ತೆಲ್ಲಟಿ-ಒಂದನ್ನು ಕೊಟ್ಟಾಗ ಅದರೊಂದಿಗೆ ಮತ್ತೊಂದು ವಸ್ತುವನ್ನು ಉಚಿತವಾಗಿ ಕೊಡುವುದು, ಬಳುವಳಿ.
</details>
