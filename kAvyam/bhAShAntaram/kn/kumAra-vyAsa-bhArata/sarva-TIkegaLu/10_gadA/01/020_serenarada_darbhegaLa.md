+++
title = "020 ಸೆರೆನರದ ದರ್ಭೆಗಳ"

+++

<details><summary>ಗದ್ಯ (ಕ.ಗ.ಪ) </summary>

20. ರಕ್ತನಾಳಗಳೇ ದರ್ಭೆಗಳು, ಮಿದುಳುಗಳೇ ಹವಿಸ್ಸು, ಮೂಳೆಗಳೇ ಸಮಿತ್ತುಗಳು, ಬಿಲ್ಲುಗಳ ಹೆದೆಗಳ ಝೇಂಕಾರದ ಶಬ್ದ ಮತ್ತು ಚತುರಂಗ ಬಲದ ರಭಸದ ಶಬ್ದವೇ ಸಾಮವೇದ ಘೋಷಣೆ, ರಕ್ತವೇ ತುಪ್ಪ, ತಲೆಯ ಕಪಾಲಗಳೇ ತುಪ್ಪವನ್ನು ಅಗ್ನಿಗೆ ಎರೆಯುವ ಸ್ರುವಾದಿಗಳು ,ವೈರಿಗಳೇ ಯಾಗಪಶುಗಳು. ಈ ರೀತಿಯ ವಿಚಿತ್ರವಾದ ಯಜ್ಞದೀಕ್ಷಿತರಾಗಬೇಕಾದುದು ಕ್ಷತ್ರಿಯರ ಧರ್ಮ. ಇಂತಹ ಯಜ್ಞವನ್ನು ನೀವು ಮರೆತಿರುವಿರಿ ಎಂದು ದುರ್ಯೋಧನ ಓಡಿ ಹೋಗುತ್ತಿರುವ ತನ್ನವರನ್ನು ಹಂಗಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೆರೆನರ-ರಕ್ತನಾಳ, ನರ, ಚರುವು-ಹವಿಸ್ಸು, ನೈವೇದ್ಯ, ಹವಿಸ್ಸನ್ನು ತಯಾರಿಸುವ ಪಾತ್ರೆ, ಸಮಿಧೆ-ಸಮಿತ್ತು, ಬಿಲುದಿರು-ಬಿಲ್ಲಿನ ಹೆದೆ, ಸ್ರುವ-ಯಜ್ಞಯಾಗಗಳಲ್ಲಿ ಅಗ್ನಿಗೆ ತುಪ್ಪವನ್ನು ಬಿಡುವ ಸಾಧನ, ಪಶುಬಂಧುರ-ಸುಂದರವಾದ ಯಾಗಪಶು.
</details>
