+++
title = "019 ತೊಲಗಿ ನಿನ್ದರು"

+++

<details><summary>ಗದ್ಯ (ಕ.ಗ.ಪ) </summary>

19. ಇಬ್ಬರೂ ದೂರ ಸರಿದು ನಿಂತರು ಭಾರಿಯಾದ ಬಳಲಿಕೆಯಿಂದ ಬೆಂದು ಹೋದ, ಅಳಿಮನದವರಾದ ಇವರಿಬ್ಬರೂ ಪುನಃ ಕರ್ಪೂರಮಿಶ್ರಿತವಾದ ತಾಂಬೂಲವನ್ನು ಹಾಕಿಕೊಂಡರು. ನಿಮಿಷ ಮಾತ್ರದಲ್ಲಿ ಆಯಾಸಪರಿಹಾರವಾಗಿ ಘಳಿಲ್ಲನೆ ಎದ್ದರು. ಮದಿಸಿ ಯುದ್ಧಕ್ಕೆ ನಿಂತರು. ಏಟು ಬಿದ್ದ ಜಾಗಗಳನ್ನು ನೋಡುತ್ತ ತಮ್ಮ ತಮ್ಮ ಗದಾಯುಧಗಳನ್ನು ತೂಗಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬೇಳುವೆ-ಬೆಂದುಹೋದ, ಸುಟ್ಟುಹೋದ, ಚಿತ್ತಸ್ಖಲಿತರು-ಅಳಿಮನದವರು, ಧೈರ್ಯಗೆಟ್ಟವರು, ಘಳಿಲನೆ-ಅನುಕರಣ ಶಬ್ದ, ಕೂಡಲೇ, ದಡದಡಿಸಿ, ಮಲೆತುನಿಂದರು-ಎದುರಿಸಿ ನಿಂತರು, ಘಾಯಘಾತಿ-ಏಟುಬಿದ್ದು ಘಾಯವಾದ ಸ್ಥಳ.
</details>
