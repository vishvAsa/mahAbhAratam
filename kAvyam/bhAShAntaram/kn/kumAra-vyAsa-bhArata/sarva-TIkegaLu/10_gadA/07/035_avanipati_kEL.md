+++
title = "035 ಅವನಿಪತಿ ಕೇಳ್"

+++

<details><summary>ಗದ್ಯ (ಕ.ಗ.ಪ) </summary>

35. ಧೃತರಾಷ್ಟ್ರನೇ ಕೇಳು, ಭೀಮಸೇನನ ಗದೆಯ ತಿವಿತಗಳಿಂದ ತಪ್ಪಿಸಿಕೊಂಡು, ಸುಯೋಧನನು ಮೇಲೆ ಬಿದ್ದು ನಾಭಿಸ್ಥಳಕ್ಕೆ ಗದೆಯನ್ನು ತಾಗಿಸಿ ಕೆಳತೊಡೆಗೆ ಗುರಿತೋರಿಸಿ ಗದೆಯನ್ನು ಝಳಪಿಸಿದ. ಗದೆಯು ಪ್ರಕಾಶಿಸುತ್ತಿರಲು ರಭಸದಿಂದ, 'ಬೀಳು' ಎಂದು ಬೊಬ್ಬಿರಿದು ಭೀಮನ ಭುಜಕ್ಕೆ ಮತ್ತು ತಲೆಗೆ ಹೊಡೆದ. ಭೀಮನ ಕವಚ ಮತ್ತು ಶಿರಸ್ತ್ರಾಣಗಳು ನುಜ್ಜು ಗುಜ್ಜಾದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಿವಿಗುಳು -ತಿವಿತ, ಕವಿದು-ಮೇಲೆ ಬಿದ್ದು, ನಾಭಿ-ಹೊಕ್ಕಳು, ಜಂಘೆ-ಕೆಳತೊಡೆ, ಕಿರುದೊಡೆ, ಝಳಪ-ಬೀಸುವಿಕೆ.  ಲವಣಿ-ಯುದ್ಧದ ಒಂದು ವರಸೆ ಲಳಿ-ರಭಸ, ಆವೇಶ, ಅಜಿಗಿಜಿ-ನುಜ್ಜುಗುಜ್ಜು.
</details>
