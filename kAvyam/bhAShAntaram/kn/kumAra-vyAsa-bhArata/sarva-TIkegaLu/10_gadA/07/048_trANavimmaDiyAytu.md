+++
title = "048 ತ್ರಾಣವಿಮ್ಮಡಿಯಾಯ್ತು"

+++

<details><summary>ಗದ್ಯ (ಕ.ಗ.ಪ) </summary>

48. ದೇಹದ ಶಕ್ತಿಯು ಎರಡು ಮಡಿ ಹೆಚ್ಚಿತು. ತಿರುಗಿ ಬಿದ್ದಿದ್ದ ಕುತ್ತಿಗೆ ಸಹಜಸ್ಥಿತಿಗೆ ಬಂತು. ರೋಷವೆಂಬ ಅಗ್ನಿಗೆ ಸಾಣೆ ಹಿಡಿದಂತಾಗಿ ಕಣ್ಣುಗಳು ಕೆಂಪು ಉರಿಯನ್ನು ಉಗುಳಿದುವು. ಕೈಜಾರಿದ್ದ ಗದೆಯನ್ನು  ಯುದ್ಧ ವಿದ್ಯೆಯನ್ನು  ಮರೆತಿದ್ದ  ಅಭಿಮಾನ ಭಂಗ ಹೊಂದಿದ್ದ , ವ್ಯಥೆಯಿಂದ ತುಂಬಿದ್ದ ವೀರನಾದ ಭೀಮ ತನ್ನ ಶರೀರವನ್ನು ಸುಸ್ಥಿತಿಗೆ ತಂದುಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ತ್ರಾಣ-ಶಕ್ತಿ, ಇಮ್ಮಡಿ-ಎರಡುಪಟ್ಟು, ಗೋಣು-ಕತ್ತು, ಕುತ್ತಿಗೆ, ರೋಷವಹ್ನಿ-ರೋಷವೆಂಬ ಅಗ್ನಿ, ಸಾಣೆವಿಡಿ-ಸಾಣೆಹಿಡಿ, ಮಸೆ, ಕೇಸುರಿ- ಅಗ್ನಿಜ್ವಾಲೆ, ಬೆಂಕಿ, ಠಾಣವೆಡಹಿದ-ಸ್ಥಾನವನ್ನು ತಪ್ಪಿದ, ರಣಬಿನ್ನಾಣ-ಯುದ್ಧಕೌಶಲ, ಮಸುಳಿದ-ಮಾಸಿದ, ಮರೆತ, ಬಣ್ಣಗೆಟ್ಟ, ಸವ್ಯಥೆ-ವ್ಯಥೆಯಿಂದ ಕೂಡಿದ, ದುಃಖಭರಿತನಾದ, ತನು-ಶರೀರ, ದೇಹ, ಸಂತೈಸು-ಸಮಾಧಾನಿಸು.
</details>
