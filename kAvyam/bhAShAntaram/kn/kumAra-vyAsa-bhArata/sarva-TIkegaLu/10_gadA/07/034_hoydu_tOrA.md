+++
title = "034 ಹೊಯ್ದು ತೋರಾ"

+++

<details><summary>ಗದ್ಯ (ಕ.ಗ.ಪ) </summary>

34. ಹೊಡೆದು ತೋರಿಸು. ಸತ್ವವಿಲ್ಲದ ನುಡಿಗಳಿಂದ ಬಯ್ದರೆ ನೀನು ಬಲಶಾಲಿಯೆ - ನೀನು ಬಾಹುಗಳಿಂದ ಹುಟ್ಟಿದವನೋ (ಹೊರಹೊಮ್ಮಿದವನೋ), (ಕ್ಷತ್ರಿಯನೋ) ಅಥವ ಮುಖದಲ್ಲೋ (ಬ್ರಾಹ್ಮಣನೋ) ಜಾತಿಯಲ್ಲಿ ನೀನು ಯಾರು? ಆಯುಧ ನಿನಗಿದೆ. ಗುರಿಯ ಪಣದ ವಸ್ತು ನನಗೆ ಸಿಕ್ಕಬೇಕಾದರೆ ನಿನ್ನ ಗುಪ್ತವಾದ ಪ್ರತಾಪವನ್ನು ಪ್ರಕಟಿಸು - ಎನ್ನುತ್ತಾ ಭೀಮ ಕುರುಪತಿಯನ್ನು ಗದೆಯಿಂದ ತಿವಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಂಜೆನುಡಿ-ಸತ್ವವಿಲ್ಲದ ಮಾತು, ಪ್ರಯೋಜನವಿಲ್ಲದ ಮಾತು, ಲಕ್ಷ್ಯ- ಪಣ- ಪಂಥದ ವಸ್ತು, ಒತ್ತೆ, ನಿಯಮ, ಜೂಜು, ಎಯ್ದೆ-ವಿಶೇಷವಾಗಿ, ಹೆಚ್ಚಾಗಿ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಬಾಹುವಿಂಹೊರಹೊಯ್ದವನೋ....... ಎಂಬಲ್ಲಿ ಹೊರಹೊಯ್ ಎಂಬುದು ಸರಿಯಾದ ಅರ್ಥವನ್ನು ನೀಡುತ್ತಿಲ್ಲವಾದ್ದರಿಂದ ಅದರ ಪಾಠಾಂತರ 'ಹೊರಹಾಯ್ದವನೋ' ಎಂಬ ಊಹಾಪಾಠವನ್ನು ಸ್ವೀಕರಿಸಿದೆ. 'ಹೊರಹಾಯ್ದವನೋ' ಎಂದರೆ ಹೊರಹೊಮ್ಮುವುದು ಹೊರಬರುವುದು, ಹುಟ್ಟುವುದು ಎಂಬ ಅರ್ಥಗಳಿವೆ.
</details>
