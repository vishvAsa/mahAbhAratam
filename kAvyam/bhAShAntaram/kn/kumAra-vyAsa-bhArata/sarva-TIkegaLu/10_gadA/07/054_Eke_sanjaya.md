+++
title = "054 ಏಕೆ ಸಞ್ಜಯ"

+++

<details><summary>ಗದ್ಯ (ಕ.ಗ.ಪ) </summary>

54. ಸಂಜಯ, ಕೌರವೇಂದ್ರನನ್ನು ಈವರೆಗೆ ಸಾಕಿದ್ದಕ್ಕೆ ಸರಿಯಾದ ಫಲವೇ ಸಿಕ್ಕಿತು. ಲೋಹದ ಮೊನೆಯನ್ನು ಬಿಸಿಮಾಡಿ ರಂಧ್ರ ಕೊರೆದ ಗಾಯಗಳಿಗೆ ನೀನು ಸುಮ್ಮನೆ ಏಕೆ ಚುಚ್ಚುತ್ತೀಯ. ಬಲರಾಮನನ್ನು ಪಾಂಡವರು ಹೊರಕ್ಕೆ ಕಳಿಸಿದರೆ? ದುರ್ಯೋಧನ ಸೋತುಬಿದ್ದ ನಂತರವೂ ಭೀಮನು ಏಕೆ ಕೋಪಗೊಂಡ? ಪಾಂಡವರು ವೀರನಾರಾಯಣನ ಕರುಣೆಯಿಂದ, ಚಿಂತಾರಹಿತರಲ್ಲವೇ - ಎಂದು ಧೃತರಾಷ್ಟ್ರ ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಾಸಿ-ಕಾಯಿಸಿ, ಬಿಸಿಮಾಡಿ, ಬಾದಣಗೊರೆದ-ತೂತುಮಾಡಿದ, ರಂಧ್ರಮಾಡಿದ, ತೂತಾಗುವಂತೆ ಕೊರೆದ, ಅವ್ಯಾಕುಳರು-ದುಃಖವಿಲ್ಲದವರು, ಚಿಂತೆಯಿಲ್ಲದವರು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) "ನೂಕಿದರೆ ಬಲಭದ್ರನನು" -  ಭೀಮ ಅಧರ್ಮ ಯುದ್ಧದಿಂದ ದುರ್ಯೋಧನನ ತೊಡೆಗೆ ಹೊಡೆದರೂ  ಬಲರಾಮನು ಏಕೆ ಸುಮ್ಮನಿದ್ದ?  ಎಂಬ ಭಾವ.
</details>
