+++
title = "033 ಜ್ಞಾನವಳಿದುದು ವೀರಪಣದಭಿ"

+++

<details><summary>ಗದ್ಯ (ಕ.ಗ.ಪ) </summary>

33. ತಾನು ನೀರೊಳಗೆ ಒಂದು ದಿನ ಕಳೆಯಬೇಕೆಂಬ ಜ್ಞಾನ ಅಳಿದುಹೋಯಿತು. ವೀರಪ್ರತಿಜ್ಞೆಯ ಅಭಿಮಾನ ಮನಸ್ಸಿನಲ್ಲಿ ಉದ್ರೇಕಗೊಂಡಿತು. ಜಲಸ್ತಂಭ ಮಂತ್ರಜಪದಿಂದ ತಾಳಿದ್ದ ಮೌನ ಹಿಂದೆ ಸರಿಯಿತು. ಯುದ್ಧದ ಆಸೆ ಆವರಿಸಿತು. ಆವರೆಗೆ ದೈನ್ಯವಾಗಿದ್ದ ಮನಸ್ಸು ಆವರಿಸಿದ್ದ ಪೊರೆಯನ್ನು ಕಳಚಿಕೊಂಡಿತು. ನೀರಿನಲ್ಲಿರುವುದಕ್ಕಾಗಿ ನಾಚಿಕೊಂಡ. ನಿನ್ನ ಮಗ, ಶತ್ರುವಾದ ಭೀಮನ ಮಾತಿನ ಆಘಾತದಿಂದ ಗಾಬರಿಗೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳಿ-ನಾಶವಾಗು, ಪಣ-ಶಪಥ, ಪ್ರತಿಜ್ಞೆ, ಜೂಜಿಗೆ ಒಡ್ಡಿದ ವಸ್ತು, ಮಸೆ-ಉದ್ರೇಕಗೊಳ್ಳು, ಹರಿತಗೊಳಿಸು, ಹಿಂಬೆಳೆ-ಹಿಂದೆಸರಿ, ಕಡಿಮೆಯಾಗು, ಮೋಹಿದುದು-ಆವರಿಸಿತು, ಅಹವವ್ಯಸನ-ಯುದ್ಧದ ಆಶೆ, ತಳವೆಳಗು-ಗಾಬರಿ, ಚಿಂತೆ, ಬೆರಗು, ವಿಘಾತ-ಹೊಡೆತ, ಪೆಟ್ಟು, ಏಟು, ಆಘಾತ.
</details>
