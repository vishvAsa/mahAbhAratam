+++
title = "002 ಚ್ಯವನ ಮುದ್ಗಲ"

+++

<details><summary>ಗದ್ಯ (ಕ.ಗ.ಪ) </summary>

2. ಚ್ಯವನ, ಮುದ್ಗಲ, ಕಣ್ವ, ಕಠ, ಭಾರ್ಗವ, ಭರದ್ವಾಜ, ಅಂಗಿರಸ, ಗಾಲವ, ಪುಲಸ್ತ್ಯ, ರುಮಣ್ವ, ಗೌತಮ, ಯಾಜ್ಞವಲ್ಕ್ಯ, ಧ್ರುವ, ವಿಭಾಂಡಕ, ಗಾರ್ಗ್ಯ, ಅಗಸ್ತ್ಯ , ಮಾರ್ಕಂಡೇಯ ಮೊದಲಾದ ಶ್ರೇಷ್ಠ ಮುನಿಗಳು ಬಂದು ಧರ್ಮರಾಯನನ್ನು ಕಂಡರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಘಟಸಂಭವ-ಅಗಸ್ಯ್ತ , ಮೃಕಂಡುಸುತ-ಮಾರ್ಕಂಡೇಯ, ಭಾರ್ಗವ - ಪರಶುರಾಮ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮುದ್ಗಲ - ಈತನ ವಿಷಯ ಅರಣ್ಯಪರ್ವದ ವ್ರೀಹಿ ದ್ರೋಣಾಖ್ಯಾನ ಪರ್ವದಲ್ಲಿ ಬರುತ್ತದೆ. ದೇವರು ಭಕ್ತರನ್ನು ಉಗ್ರೋಗ್ರ ಪರೀಕ್ಷೆಗಳಿಂದ ಶಾಪಿಸಿ ನೋಡುತ್ತಾನೆ ಎಂಬ ಮಾತಿಗೆ ನಿದರ್ಶನವಾಗಿದೆ ಈ ಮುದ್ಗಲನ ಕಥೆ. ಆದರೆ ಭಕ್ತರೂ ಅಷ್ಟೇ ಭಂಡರು ಎಲ್ಲ ಪರೀಕ್ಷಾದಿವ್ಯಗಳನ್ನು ಎದುರಿಸಬಲ್ಲ ಆತ್ಮ ಸ್ಥೈರ್ಯವುಳ್ಳವರು ಎಂಬುದೂ ಈ ಕಥೆಯಲ್ಲಿ ಸ್ಪಷ್ಟವಾಗುತ್ತದೆ.  
ಮುದ್ಗಲನು ಪ್ರತಿತಿಂಗಳ ಪಾಂಡ್ಯದಿಂದ ಚತುರ್ದಶಿಯವರೆಗೆ ಹದಿನಾಲ್ಕು ದಿವಸ ಭಿಕ್ಷಾಟನೆ ಮಾಡುತ್ತಿದ್ದ. ಅವನು ಬೇಡುತ್ತಿದ್ದುದೇನು? ಒಂದು ಹಿಡಿ ಭತ್ತ ಮಾತ್ರ. ಹದಿನೈದನೆಯ ದಿನ ಹಾಗೆ ಸಂಗ್ರಹಿಸಿದ ಭತ್ತ್ರವನ್ನೆಲ್ಲ ಕುಟ್ಟಿ ಅಕ್ಕಿ ತೆಗೆದು ಅನ್ನ ಮಾಡುತ್ತಿದ್ದ. ಆ ಅನ್ನವನ್ನು ದೇವಪಿತೃ ಪೂಜೆಗೆ ಬಳಸಿ ಅತಿಥಿಗಳಿಗೂ ಬಡಿಸಿ ಉಳಿದುದನ್ನು ಹೆಂಡತಿ ಮಕ್ಕಳಿಗೆ ಕೊಟ್ಟು ತಾನೂ ತಿನ್ನುತ್ತಿದ್ದ. ಅವನು ತಿನ್ನುತ್ತಿದ್ದುದು ಅಮಾವಾಸ್ಯೆ ಪೂರ್ಣಮೆಯ ದಿನಗಳಂದು ಮಾತ್ರ.  
ಒಂದು ಅಮಾವಾಸ್ಯೆಯ ದಿನ ದುರ್ವಾಸ ಮಹರ್ಷಿ ಅವನ ಮನೆಗೆ ಬರಬೇಕೆ! ಮುದ್ಗಲ ಸಂತೋಷದಿಂದ ಬಡಿಸಿದರೆ ಆ ಋಷಿ ಎಲ್ಲ ಅನ್ನವನ್ನು ಒಬ್ಬನೇ ಭಕ್ಷಿಸಿದ ಉಳಿದ ಅನ್ನವನ್ನು ಬಡಿಸುವಂತೆ ಹೇಳಿ ಅದನ್ನು ಮೈಕೈಗಳಿಗೆಲ್ಲ ಹಚ್ಚಿಕೊಂಡ ಹೀಗಾಗಿ ಆ ದಿನ ಮುದ್ಗಲ ಮತ್ತು ಅವನ ಸಂಸಾರವೆಲ್ಲ ಉಪವಾಸ ಇರಬೇಕಾಯಿತು.  
ದುರ್ವಾಸನ ಪೀಡೆ ಒಂದು ದಿನಕ್ಕೆ ಮುಗಿಯುವಂಥದಲ್ಲವಲ್ಲ. ಪ್ರತಿ ಅಮಾವಾಸ್ಯೆ, ಪೌರ್ಣಮಿಗೂ ಆತ ಸರಿಯಾಗಿ ಊಟದ ವೇಳೆಗೆ ಬರುತ್ತಿದ್ದ ಹೀಗೆ ಅವನು 648 ಸಲ ಬಂದನೆಂದರೆ ಮುದ್ಗಲ ಮತ್ತು ಅವನ ಸಂಸಾರದವರ ಉಪವಾಸದ ಕಾಲ ಪ್ರಮಾಣ ತಿಳಿದೀತು. ಆದರೂ ಮುದ್ಗಲ ಜಗ್ಗಲಿಲ್ಲ. ಆಗ ಇವನ ಸತ್ವ ಪರೀಕ್ಷೆ ಮಾಡಿದ ಮುನಿ ಮುದ್ಗಲನ ಹಿರಿಮೆಯನ್ನು ಹೊಗಳಿ ಅವನಿಗೆ ಸ್ವರ್ಗದ ಸೌಖ್ಯ ದೊರೆಯುವುದೆಂದು ಆಶ್ವಾಸನೆಯಿತ್ತು ಹೊರಟುಹೋದ.  
ದುರ್ವಾಸ ಹೇಳಿದ್ದಂತೆ ಸ್ವರ್ಗದಿಂದ ಒಂದು ವಿಯೋಗವೂ ಬಂದಿತು. ಆದರೆ ಸ್ವರ್ಗದ ಬಗೆಗೆ ಮುದ್ಗಲನಿಗೆ ವಿವರಗಳು ಬೇಕಿದ್ದುವು. ಎಲ್ಲ ದೇವದೂತನಿಂದ ಕೇಳಿ ತಿಳಿದುಕೊಂಡ ಮೇಲೆ ಮುದ್ಗಲನಿಗೆ ಸ್ವರ್ಗದ ಮೇಲೆ ಮೋಹ ಉಳಿಯಲಿಲ್ಲ. ಏಕೆ? ಎಂದು ಕೇಳಿದಾಗ ದೇವದೂತನಿಗೆ ಹೇಳಿದ.  
''ಅಯ್ಯ ದೇವಪುರುಷ ನೀನೇ ಸ್ವರ್ಗದ ಬಗೆಗೆ ವಿವರಿಸಿದ್ದೀಯೇ ಮನುಷ್ಯರು ಪುಣ್ಯವನ್ನು ಎಷ್ಟು ಗಳಿಸಿದ್ದಾರೆಂಬ ಪ್ರಮಾಣದ ಮೇಲೆ ಅವರಿಗೆ ಸ್ವರ್ಗದಲ್ಲಿ ಜಾಗಕೊಡುತ್ತೀರಿ. ಆದರೆ ಅವನ ಪುಣ್ಯದ ದಾಸ್ತಾನು ಮುಗಿದ ಕೂಡಲೇ ನಿರ್ದಾಕ್ಷಿಣ್ಯವಾಗಿ ಅವನನ್ನು ಭೂಮಿಗೆ ತಳ್ಳುತ್ತೀರಿ ಅಲ್ಲವೆ…..?  
''ಹೌದು….''  
''ನಿಮ್ಮ ಸ್ವರ್ಗ ನನಗೆ ಬೇಕಾಗಿಲ್ಲ. ಇನ್ನಷ್ಟು ತಪಸ್ಸು ಮಾಡಿ ವಿಷ್ಣು ಲೋಕ ಸೇರಿಕೊಳ್ಳುತ್ತೇನೆ ಅಲ್ಲಿ ಸ್ಥಾನಪಲ್ಲಟವಿರುವುದಿಲ್ಲವಲ್ಲ!''  
ಮುದ್ಗಲನಿಗೆ ವೈಕುಂಠ ಲೋಕ ಪ್ರಾಪ್ತಿಯಾಯಿತು ಎಂದು ಹೇಳಬೇಕಾಗಿಲ್ಲವಷ್ಟೇ.ಈತನ ವಿಷಯ ಅರಣ್ಯಪರ್ವದ ವ್ರೀಹಿ ದ್ರೋಣಾಖ್ಯಾನ ಪರ್ವದಲ್ಲಿ ಬರುತ್ತದೆ. ದೇವರು ಭಕ್ತರನ್ನು ಉಗ್ರೋಗ್ರ ಪರೀಕ್ಷೆಗಳಿಂದ ಶಾಪಿಸಿ ನೋಡುತ್ತಾನೆ ಎಂಬ ಮಾತಿಗೆ ನಿದರ್ಶನವಾಗಿದೆ ಈ ಮುದ್ಗಲನ ಕಥೆ. ಆದರೆ ಭಕ್ತರೂ ಅಷ್ಟೇ ಭಂಡರು ಎಲ್ಲ ಪರೀಕ್ಷಾದಿವ್ಯಗಳನ್ನು ಎದುರಿಸಬಲ್ಲ ಆತ್ಮ ಸ್ಥೈರ್ಯವುಳ್ಳವರು ಎಂಬುದೂ ಈ ಕಥೆಯಲ್ಲಿ ಸ್ಪಷ್ಟವಾಗುತ್ತದೆ.  
ಮುದ್ಗಲನು ಪ್ರತಿತಿಂಗಳ ಪಾಂಡ್ಯದಿಂದ ಚತುರ್ದಶಿಯವರೆಗೆ ಹದಿನಾಲ್ಕು ದಿವಸ ಭಿಕ್ಷಾಟನೆ ಮಾಡುತ್ತಿದ್ದ. ಅವನು ಬೇಡುತ್ತಿದ್ದುದೇನು? ಒಂದು ಹಿಡಿ ಭತ್ತ ಮಾತ್ರ. ಹದಿನೈದನೆಯ ದಿನ ಹಾಗೆ ಸಂಗ್ರಹಿಸಿದ ಭತ್ತ್ರವನ್ನೆಲ್ಲ ಕುಟ್ಟಿ ಅಕ್ಕಿ ತೆಗೆದು ಅನ್ನ ಮಾಡುತ್ತಿದ್ದ. ಆ ಅನ್ನವನ್ನು ದೇವಪಿತೃ ಪೂಜೆಗೆ ಬಳಸಿ ಅತಿಥಿಗಳಿಗೂ ಬಡಿಸಿ ಉಳಿದುದನ್ನು ಹೆಂಡತಿ ಮಕ್ಕಳಿಗೆ ಕೊಟ್ಟು ತಾನೂ ತಿನ್ನುತ್ತಿದ್ದ. ಅವನು ತಿನ್ನುತ್ತಿದ್ದುದು ಅಮಾವಾಸ್ಯೆ ಪೂರ್ಣಮೆಯ ದಿನಗಳಂದು ಮಾತ್ರ.  
ಒಂದು ಅಮಾವಾಸ್ಯೆಯ ದಿನ ದುರ್ವಾಸ ಮಹರ್ಷಿ ಅವನ ಮನೆಗೆ ಬರಬೇಕೆ! ಮುದ್ಗಲ ಸಂತೋಷದಿಂದ ಬಡಿಸಿದರೆ ಆ ಋಷಿ ಎಲ್ಲ ಅನ್ನವನ್ನು ಒಬ್ಬನೇ ಭಕ್ಷಿಸಿದ ಉಳಿದ ಅನ್ನವನ್ನು ಬಡಿಸುವಂತೆ ಹೇಳಿ ಅದನ್ನು ಮೈಕೈಗಳಿಗೆಲ್ಲ ಹಚ್ಚಿಕೊಂಡ ಹೀಗಾಗಿ ಆ ದಿನ ಮುದ್ಗಲ ಮತ್ತು ಅವನ ಸಂಸಾರವೆಲ್ಲ ಉಪವಾಸ ಇರಬೇಕಾಯಿತು.  
ದುರ್ವಾಸನ ಪೀಡೆ ಒಂದು ದಿನಕ್ಕೆ ಮುಗಿಯುವಂಥದಲ್ಲವಲ್ಲ. ಪ್ರತಿ ಅಮಾವಾಸ್ಯೆ, ಪೌರ್ಣಮಿಗೂ ಆತ ಸರಿಯಾಗಿ ಊಟದ ವೇಳೆಗೆ ಬರುತ್ತಿದ್ದ ಹೀಗೆ ಅವನು 648 ಸಲ ಬಂದನೆಂದರೆ ಮುದ್ಗಲ ಮತ್ತು ಅವನ ಸಂಸಾರದವರ ಉಪವಾಸದ ಕಾಲ ಪ್ರಮಾಣ ತಿಳಿದೀತು. ಆದರೂ ಮುದ್ಗಲ ಜಗ್ಗಲಿಲ್ಲ. ಆಗ ಇವನ ಸತ್ವ ಪರೀಕ್ಷೆ ಮಾಡಿದ ಮುನಿ ಮುದ್ಗಲನ ಹಿರಿಮೆಯನ್ನು ಹೊಗಳಿ ಅವನಿಗೆ ಸ್ವರ್ಗದ ಸೌಖ್ಯ ದೊರೆಯುವುದೆಂದು ಆಶ್ವಾಸನೆಯಿತ್ತು ಹೊರಟುಹೋದ.  
ದುರ್ವಾಸ ಹೇಳಿದ್ದಂತೆ ಸ್ವರ್ಗದಿಂದ ಒಂದು ವಿಯೋಗವೂ ಬಂದಿತು. ಆದರೆ ಸ್ವರ್ಗದ ಬಗೆಗೆ ಮುದ್ಗಲನಿಗೆ ವಿವರಗಳು ಬೇಕಿದ್ದುವು. ಎಲ್ಲ ದೇವದೂತನಿಂದ ಕೇಳಿ ತಿಳಿದುಕೊಂಡ ಮೇಲೆ ಮುದ್ಗಲನಿಗೆ ಸ್ವರ್ಗದ ಮೇಲೆ ಮೋಹ ಉಳಿಯಲಿಲ್ಲ. ಏಕೆ? ಎಂದು ಕೇಳಿದಾಗ ದೇವದೂತನಿಗೆ ಹೇಳಿದ.  
''ಅಯ್ಯ ದೇವಪುರುಷ ನೀನೇ ಸ್ವರ್ಗದ ಬಗೆಗೆ ವಿವರಿಸಿದ್ದೀಯೇ ಮನುಷ್ಯರು ಪುಣ್ಯವನ್ನು ಎಷ್ಟು ಗಳಿಸಿದ್ದಾರೆಂಬ ಪ್ರಮಾಣದ ಮೇಲೆ ಅವರಿಗೆ ಸ್ವರ್ಗದಲ್ಲಿ ಜಾಗಕೊಡುತ್ತೀರಿ. ಆದರೆ ಅವನ ಪುಣ್ಯದ ದಾಸ್ತಾನು ಮುಗಿದ ಕೂಡಲೇ ನಿರ್ದಾಕ್ಷಿಣ್ಯವಾಗಿ ಅವನನ್ನು ಭೂಮಿಗೆ ತಳ್ಳುತ್ತೀರಿ ಅಲ್ಲವೆ…..?  
''ಹೌದು….''  
''ನಿಮ್ಮ ಸ್ವರ್ಗ ನನಗೆ ಬೇಕಾಗಿಲ್ಲ. ಇನ್ನಷ್ಟು ತಪಸ್ಸು ಮಾಡಿ ವಿಷ್ಣು ಲೋಕ ಸೇರಿಕೊಳ್ಳುತ್ತೇನೆ ಅಲ್ಲಿ ಸ್ಥಾನಪಲ್ಲಟವಿರುವುದಿಲ್ಲವಲ್ಲ!''  
ಮುದ್ಗಲನಿಗೆ ವೈಕುಂಠ ಲೋಕ ಪ್ರಾಪ್ತಿಯಾಯಿತು ಎಂದು ಹೇಳಬೇಕಾಗಿಲ್ಲವಷ್ಟೇ.
</details>
