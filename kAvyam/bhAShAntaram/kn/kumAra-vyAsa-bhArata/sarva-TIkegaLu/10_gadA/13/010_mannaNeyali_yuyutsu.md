+++
title = "010 ಮನ್ನಣೆಯಲಿ ಯುಯುತ್ಸು"

+++

<details><summary>ಗದ್ಯ (ಕ.ಗ.ಪ) </summary>

10. ಯುಯುತ್ಸುವು ವಿಜೃಂಭಂಣೆಯಿಂದ ತನ್ನ ಅರಮನೆಗೆ ಪ್ರವೇಶ ಮಾಡಿದ; ಭೀಷ್ಮ, ದ್ರೋಣ, ಕೃಪಾಚಾರ್ಯರ ವೈಭವಪೂರ್ಣವಾದ ಮನೆಗಳು ಧರ್ಮರಾಯನ ಸಾಮಂತರಾಜಸಮೂಹಕ್ಕಾದುವು. ಮೊದಲಿನವರೇ ಮಂತ್ರಿಗಳು ಹಾಗೂ ಸಚಿವರುಗಳು. ಮೊದಲು ಯಾರಿಗೆ ಯಾವ ಜವಾಬ್ದಾರಿಯಿತ್ತೋ ಅವೇ ಜವಾಬ್ದಾರಿಗಳು ಯಾವ ವ್ಯತ್ಯಾಸವೂ ಇಲ್ಲದೆ ಮುಂದುವರಿದವು. ಪುರಜನರು ಹಸ್ತಿನಾವತಿಯಲ್ಲಿ ತುಂಬಿದ್ದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮನ್ನಣೆ-ವೈಭವ, ಗೌರವ, ಉನ್ನತಾಲಯ-ಶ್ರೇಷ್ಠವಾದ ಮನೆ, ಪಸಾಯ್ತಸಂತತಿ-ಸಾಮಂತ ರಾಜರ ವಂಶ, ಸಾಮಂತ ರಾಜರ ಗುಂಪು, ಮಂತ್ರಿ-ರಾಜನಿಗೆ ಸಲಹೆ ನೀಡುವ ಉನ್ನತ ಹುದ್ದೆಯನ್ನಲಂಕರಿಸಿದವರು, ಸಚಿವ-ರಾಜಾಸ್ಥಾನದಲ್ಲಿ ಉನ್ನತ ಹುದ್ದೆಯನ್ನು ಹೊಂದಿರುವ ಅಧಿಕಾರಿ, ಪರುಠವ-ಜವಾಬ್ದಾರಿ, ಹೊಣೆ, ಭಿನ್ನವಿಲ್ಲದೆ-ವ್ಯತ್ಯಾಸವಿಲ್ಲದೆ, ಭೇದವಿಲ್ಲದೆ, ಎಸೆದಿರ್ದುದು - ಶೋಭೆಯಿಂದಿದ್ದುದು.
</details>
