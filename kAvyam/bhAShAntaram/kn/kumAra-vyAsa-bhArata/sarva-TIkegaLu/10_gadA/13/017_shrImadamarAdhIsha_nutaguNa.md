+++
title = "017 ಶ್ರೀಮದಮರಾಧೀಶ ನುತಗುಣ"

+++

<details><summary>ಗದ್ಯ (ಕ.ಗ.ಪ) </summary>

17. ದೇವೇಂದ್ರನಿಂದ ಹೊಗಳಲ್ಪಟ್ಟ ಪಾದಕಮಲಗಳನ್ನುಳ್ಳವನೂ, ಭವ್ಯವಾದ ನಿರ್ಮಲನಾಮನೂ, ಅನುಪಮರಾದ ಎಲ್ಲ ಯತಿಶ್ರೇಷ್ಠರು ಮತ್ತು ದೇವತೆಗಳಿಂದ ವಂದಿತನೂ, ರಾಮನೆಂಬ ಹೆಸರನ್ನು ಉನ್ನತಿಗೊಯ್ದವನೂ, ಅಮೃತಕ್ಕೆ ನಿವಾಸವೂ, ಯುದ್ಧದಲ್ಲಿ ಭೀಮ ಪರಾಕ್ರಮಿಯೂ ಆದ ರಘುಕುಲರಾಮನಾದ ಗದುಗಿನ ವೀರನಾರಾಯಣನೇ ಪ್ರೀತಿಯಿಂದ ನಮ್ಮನ್ನು ಕಾಪಾಡು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಮರಾಧೀಶ-ದೇವತೆಗಳ ಒಡೆಯ, ಇಂದ್ರ, ನುತಗುಣ-ಹೊಗಳಲ್ಪಟ್ಟಗುಣ, ತಾಮರಸ-ತಾವರೆಹೂ, ಪದ-ಪಾದ, ವಿಪುಳ-ಹೆಚ್ಚಾದ, ನಿರ್ಮಳ-ಶುದ್ಧವಾದ, ಅನುಪಮ-ಹೋಲಿಕೆಯಿಲ್ಲದ, ನಿಖಿಳ-ಸಮಸ್ತ, ಯತಿಪತಿ-ಮುನಿಶ್ರೇಷ್ಠರು, ದಿವಿಜ-ದೇವತೆ, ವಂದಿತ-ನಮಸರಿಸಲ್ಪಟ್ಟ, ಊರ್ಜಿತನಾಮ-ಹೆಸರಿಗೆ ಉನ್ನತಿಯನ್ನು ತಂದವನು, ಸುಧೆಯಾರಾಮ-ಅಮೃತಕ್ಕೆ ನೆಲೆ, ಆಹವಭೀಮ-ಯುದ್ಧದಲ್ಲಿ ಭೀಮಪರಾಕ್ರಮಿಯಾದವನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇದೇ ಪದ್ಯವು ಸ್ವಲ್ಪ ವ್ಯತ್ಯಾಸಗಳೊಂದಿಗೆ ಪೀಠಿಕಾ ಸಂಧಿಯ 8 ನೆಯ ಪದ್ಯವಾಗಿಯೂ ಬಂದಿದೆ.
</details>
