+++
title = "006 ಆದುದಾ ಪಟ್ಟಾಭಿಷೇಕದೊ"

+++

<details><summary>ಗದ್ಯ (ಕ.ಗ.ಪ) </summary>

6. ಪಟ್ಟಾಭಿಷೇಕದಲ್ಲಿ ದುರಾತ್ಮನಾದ ಬಾಷ್ಕಳನ ವಾದವನ್ನು ಮುನಿಗಳು ಕೇಳಿ ಕೋಪವನ್ನು ತಾಳಿದರು. ಅವನು ರಾಕ್ಷಸನೆಂಬುದನ್ನು ತಿಳಿದು ಅತಿಶಯವಾದ ಕೋಪಾಗ್ನಿಯಿಂದ ಅವನನ್ನು ಸುಟ್ಟುಹಾಕಿದರು. ನಂತರ ಕೃಷ್ಣನು ಧರ್ಮರಾಯನನ್ನು ಸಮಾಧಾನಿಸಿ ಸಂತೈಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ದುರಾತ್ಮಕ-ದುಷ್ಟಸ್ವಭಾವದ, ದುಷ್ಟನಾದ, ಪರಿವಾದ-ವಿರೋಧವಾದ (ಧರ್ಮಜನಿಗೆ ವಿರೋಧವಾದ ಮಾತುಗಳು) ಮುನಿನಿಕರ-ಋಷಿಗಳಸಮೂಹ, ಖತಿ-ಕೋಪ, ಭಾರದಲಿ-ಅತಿಯಾದ, ಹೆಚ್ಚಾದ, ಭೇದಿಸಿದರು-ತಿಳಿದರು, ಸತ್ಯವನ್ನು ಹೊರೆತೆಗೆದರು, ವಿಷಾದವಹ್ನಿ-ಕೋಪಾಗ್ನಿ, ಉರುಹು-ಸುಟ್ಟುಹಾಕು, ಆದರಿಸಿ-ಸಮಾಧಾನಿಸಿ, ಸಂತೈಸು-ಸಮಾಧಾನಿಸು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1) ಬಾಷ್ಕಳ: ಒಬ್ಬರಾಕ್ಷಸ ಹಿರಣ್ಯ ಕಶಿಪುವಿನ ಮಗ. ಮಹಿಷಾಸುರನ ಸೇನಾಪತಿ. ಚಾರ್ವಾಕ (ಬಾಷ್ಕಲ?) - ನಾಸ್ತಿಕರ ಆಚಾರ್ಯನಾದ ಚಾರ್ವಾಕನೇ ಅಲ್ಲದೆ ಕೌರವನ ಆಪ್ತ ಸ್ನೇಹಿತನಾಗಿದ್ದ ಒಬ್ಬ ರಾಕ್ಷಸವೀರ ಇವನು, ಕುಮಾರವ್ಯಾಸನು ಮಾತ್ರ ಇವನನ್ನು 'ಬಾಷ್ಕಳ' ಎಂದು ಹೆಸರಿಸಿದ್ದಾನೆ. (ಗದಾಪರ್ವ 13.6) ಕೌರವನ ಮರಣಾನಂತರ ಕೃಷ್ಣಾರ್ಜುನ ಭೀಮಾದಿಗಳು ಮತ್ತು ವ್ಯಾಸರು ತುಂಬ ಸಾಹಸದಿಂದ ಧರ್ಮರಾಯನನ್ನು ಪಟ್ಟಾಭಿಷೇಕಕ್ಕೆ ಒಪ್ಪಿಸುತ್ತಾರೆ. ಬ್ರಾಹ್ಮಣರಿಂದ ಆಶೀರ್ವಾದ ಮಾಡಿಸುತ್ತಾರೆ. ಚಾರ್ವಾಕನು ಅಲ್ಲಿಗೆ ಬ್ರಾಹ್ಮಣ ವೇóಷದಲ್ಲಿ ಬಂದು ಕುಳಿತಿದ್ದ. ಪಾಂಡವ ವಿನಾಶವೇ ಅವನ ಗುರಿಯಾಗಿತ್ತು. ಧರ್ಮರಾಯನಿಗೆ ಅವಮಾನ ಮಾಡಲು ಸರಿಯದ ಸಮಯವನ್ನು ಕಾದಿದ್ದು ಇದ್ದಕ್ಕಿದ್ದಂತೆ ಎದ್ದು ನಿಂತು ಬಾóಷ್ಕಲನು ಧರ್ಮರಾಯನನ್ನು ಧಿಕ್ಕರಿಸಿ ಮಾತನಾಡುತ್ತಾನೆ. 'ದಾಯಾದಿಗಳನ್ನೆಲ್ಲ ಹೀನಾಯವಾಗಿ ಕೊಂದು ಹಾಕಿದವ ನೀನು' ಎಂದು ಧರ್ಮರಾಯನನ್ನು ಬಗೆಬಗೆಯಾಗಿ ಮೂದಲಿಸುತ್ತಾನೆ. ಇವನ ಮಾತುಗಳನ್ನು ಕೇಳಿ ಧರ್ಮರಾಯನು ಪೆಚ್ಚಾಗಿ ತಲೆ ತಗ್ಗಿಸಿ ನಿಂತುಕೊಳ್ಳುತ್ತಾನೆ. ತುಂಬಿದ ಸಭೆಯಲ್ಲಿ 'ದಿಗ್‍ಭವಂತಂ, ಕು-ನೃಪತಿಂ ಜ್ಞಾತು ಘಾತಿನ ಮಸ್ತು ವೈ' (ಛಿ! ಧಿಕ್ಕಾರ. ಹತ್ತಿರದ ಬಂಧುಗಳನ್ನೆಲ್ಲ ಕೊಂದವನು ಈ ಧರ್ಮರಾಯ) ಎಂದು ಆಕ್ಷೇಪಿಸಿದರೆ ಧರ್ಮರಾಯ ಇನ್ನೇನು ಮಾಡಿಯಾನು?
</details>
