+++
title = "019 ಸರ್ಪಯಾಗದೊಳಾದ ಕರ್ಮದ"

+++

<details><summary>ಗದ್ಯ (ಕ.ಗ.ಪ) </summary>

19. ಜನಮೇಜಯರಾಯನು ಸರ್ಪಯಾಗದಿಂದುಂಟಾದ ಅತಿಶಯವಾದ ಪಾಪಕರ್ಮಗಳನ್ನು ಕಳೆದುಕೊಂಡು , ಸುರನರರು ಬೆರಗಾಗುವಂತೆ ಉತ್ಕೃಷ್ಟವಾದ ಸೂರ್ಯನ ತೇಜಸ್ಸಿನಲ್ಲಿ ಪ್ರಕಾಶಿಸಿದನು. ಈ ಭಾರತದ ಕಥೆಯನ್ನು ಕೇಳಿದವನಿಗೆ ದೇವನಾರಿಯರ ಸಮೂಹದಲ್ಲಿ ಶೋಭಿಸುವ ಇಂದ್ರನ ಪದವಿಯು ತಪ್ಪದೇ ದೊರೆಯುತ್ತದೆ ಎಂದು ಹೇಳಿ ಸೂತನು ಕಥೆಯನ್ನು ಕೇಳುತ್ತಿದ್ದವರಿಗೆಲ್ಲರಿಗೂ ಕೈಮುಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ದರ್ಪ-ಅಹಂಕಾರ, ಉದ್ದಟತನ, ಕೆಡೆಯೊಡೆದು-ಕೆಡೆಯುವಂತೆ ಒದೆದು, ಬೀಳುವಂತೆ ಒದೆದು, ಉಪ್ಪರ-ಉನ್ನತಿ, ಅತಿಶಯ, ಉತ್ಕೃಷ್ಟ, ರವಿತೇಜ-ಸೂರ್ಯನ ತೇಜಸ್ಸು, ಸೂರ್ಯನಪ್ರಭೆ, ಅಪ್ಪುದು-ಆಗುವುದು, ದೊರೆಯುವುದು, ಅಮರಸ್ತ್ರೀ-ದೇವಲೋಕ ಮಹಿಳೆ, ಕದಂಬ-ಗುಂಪು, ಸಮೂಹ
</details>
