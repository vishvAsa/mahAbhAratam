+++
title = "002 ಆ ಸಮಯದಲಿ"

+++

<details><summary>ಗದ್ಯ (ಕ.ಗ.ಪ) </summary>

2. ಆ ಸಮಯಕ್ಕೆ ಸರಿಯಾಗಿ, ಕುತೂಹಲದಿಂದ ಕೂಡಿದ  ವಿದ್ಯೆಗಾಗಿ ನಾನಾ ದೇಶಗಳನ್ನು ಸಂಚರಿಸುತ್ತಿದ್ದ ಬ್ರಾಹ್ಮಣನೊಬ್ಬನು  ಯಾಚಕನಾಗಿ ಅಲ್ಲಿಗೆ ಬಂದನು. ಆಹಾರ ಬೇಡುವವನಾಗಿ ತಮ್ಮ ಮನೆಗೆ ಬಂದು ತೃಪ್ತನಾದ ಬ್ರಾಹ್ಮಣನನ್ನು ಧರ್ಮರಾಯನು ವಿನಯದಿಂದ ಮಾತನಾಡಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಭೂಸುರ-ಬ್ರಾಹ್ಮಣ, ಪರಿಯಟಣ-ತಿರುಗಾಡು, ಶಿಕ್ಷೆ-ವಿದ್ಯೆ, ಗ್ರಾಸ-ಆಹಾರ, ಯಾಚಕ-ಬೇಡುವವ, ತುಷ್ಟ-ತೃಪ್ತ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮಹೀಸುರನ ಮಾತಾಡಿಸಿದನಂದರಸ ದ ಪಾಠಾಂತರಗಳಲ್ಲಿ "ಪರಾಶಿತಧ್ವಶ್ರಮದ ನುಡಿಸಿದನರಸ" ಎಂದರೆ ತೊಲಗಿಸಲ್ಪಟ್ಟ ಮಾರ್ಗಾಯಾಸವುಳ್ಳವನನ್ನು ಎಂದರ್ಥವಾಗುತ್ತದೆ. ಈ ಪಾಠ ಮೂಲಪಾಠವಾಗಿರಬಹುದೆಂದು ತೋರುತ್ತದೆ ಎಂದು ಡಿ.ಎಲ್.ಎನ್ ಅಬಿಪ್ರಾಯಪಡುತ್ತಾರೆ (ಕನ್ನಡ ಗ್ರಂಥ ಸಂಪಾದನೆ - ಡಿ.ಎಲ್.ಎನ್. ಪುಟ 130)
</details>
