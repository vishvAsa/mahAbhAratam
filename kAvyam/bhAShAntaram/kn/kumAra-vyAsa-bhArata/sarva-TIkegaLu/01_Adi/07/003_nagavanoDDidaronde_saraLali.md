+++
title = "003 ನಗವನೊಡ್ಡಿದರೊನ್ದೆ ಸರಳಲಿ"

+++

<details><summary>ಗದ್ಯ (ಕ.ಗ.ಪ) </summary>

3. ಬೆಟ್ಟವನ್ನು ಎದುರಿಗೆ ಒಡ್ಡಿದರೆ ಒಂದೇ ಬಾಣದಲ್ಲಿ ಸೀಳಿ ಬಿಡುವ, ಗಗನದಲ್ಲಿರುವ ಯಂತ್ರವನ್ನು ಅತಿದೂರದಲ್ಲಿ ಬೀಳಿಸುವ ಚಮತ್ಕಾರವನ್ನು ಕಲಿತರು. ಹೊರಕ್ಕೆಳೆಯುವ, ಒಳಕ್ಕೆ ಬಿಡುವ ಎಡಬಲನ ಸುತ್ತುವ ಆನೆಗಳ ಸಮೂಹದ ದಂಡನೆಯ ಮಾವಟಿಗ ವಿದ್ಯೆಯಲ್ಲಿ ಆ ಕುಮಾರಕರು ಭಗದತ್ತನೇ ಮೊದಲಾದವರಿಗೆ ಮಿಗಿಲೆನಿಸಿಕೊಂಡರು.
</details>

<details><summary>ಪದಾರ್ಥ (ಕ.ಗ.ಪ) </summary>

ನಗ-ಬೆಟ್ಟ, ಹುಗಿಲು-ಸೀಳು, ವಿದೂರ-ಅತಿದೂರ, ಜೋದವಿದ್ಯೆ-ಮಾವಟಿಗನ ವಿದ್ಯೆ, ಉಗಿವ-ಹೊರಕ್ಕೆಳೆಯುವ, ಲವಣಿ-ಸಮೂಹ, ಶಿಕ್ಷೆ-ವಿದ್ಯೆ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಭಗದತ್ತ-ಪ್ರಾಗ್ಜೋತಿಷ ಪುರದ ನರಕಾಸುರನ ಮಗ, ಬಾಷ್ಕಲನೆಂಬ ಅಸುರನ ಅಂಶದಿಂದ ಹುಟ್ಟಿದವ. ಗಜವಿದ್ಯೆಯಲ್ಲಿ ನಿಪುಣ, ಬಲಿಷ್ಠವಾದ ಸುಪ್ರತೀಕ ಗಜದ ಸಂಗಡಲೇ ಇರುತ್ತಿದ್ದನು.
</details>
