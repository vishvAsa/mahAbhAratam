+++
title = "029 ವನ್ದಿಸಿದನಾ ಮುನಿಪತಿಯನಭಿ"

+++

<details><summary>ಗದ್ಯ (ಕ.ಗ.ಪ) </summary>

29. ಬಲರಾಮನು ಆ ಮುನಿಪತಿಗೆ ನಮಸ್ಕರಿಸಿದನು. ನಮಸ್ಕರಿಸಿದ ಬಲರಾಮನಿಗೆ ಯತಿಯು ಆಶೀರ್ವಾದ ಮಾಡಿದನು. ಆ ಸಂದರ್ಭದಲ್ಲಿ ಹದಿನಾಲ್ಕು ವಿದ್ಯೆಗಳ ಮಾರ್ಗಗಳ ವಿಚಾರವನ್ನು ವಿವರಿಸಿದನು. ಮುನಿಯ ಮಾತನ್ನು ಕೇಳಿ ಬಲರಾಮನು ಸಂತೋಷ ಹೆಚ್ಚಾಗಲು, ಮೂಗಿನ ಮೇಲೆ ಬೆರಳಿಟ್ಟು ಆಶ್ಚರ್ಯದಿಂದ ನಿಂತು. "ನಮ್ಮ ಅರಮನೆಗೆ ದಯಮಾಡಿಸಬೇಕು" ಎಂದು ಕೈಮುಗಿದು ಪ್ರಾರ್ಥಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಭಿವಂದಿತ-ನಮಸ್ಕರಿಸಲ್ಪಟ್ಟ, ಗತಿ-ಮಾರ್ಗ, ಸಂಗತಿ-ವಿಚಾರ, ಸಾನಂದ-ಸಂತೋಷ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಚತುರ್ದಶ ವಿದ್ಯೆಗಳು-ಚತುರ್ವೇದಗಳು, ಶಿಕ್ಷಾ ವ್ಯಾಕರಣಾದಿ ವೇದಾಂಗಗಳು, ನ್ಯಾಯಶಾಸ್ತ್ರಗಳು, ಮೀಮಾಂಸೆಗಳು, ಧರ್ಮಶಾಸ್ತ್ರಗಳು ಪುರಾಣಗಳು.
</details>
