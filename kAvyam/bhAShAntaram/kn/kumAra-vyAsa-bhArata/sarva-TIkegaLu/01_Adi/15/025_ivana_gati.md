+++
title = "025 ಇವನ ಗತಿ"

+++

<details><summary>ಗದ್ಯ (ಕ.ಗ.ಪ) </summary>

25. ವೀರರಾದವರು ಅರ್ಜುನನ್ನು ಗಮನಿಸಿ ನೋಡಿ "ಇವನ ನಡಿಗೆ, ಮುಖಸನ್ನೆ, ಮನಸ್ಸಿನ ಸಂಭ್ರಮ, ಚೆಲುವು, ಅಲಕ್ಷ್ಯಭಾವ, ಸಾಮಥ್ರ್ಯದ ಹೆಚ್ಚಳ, ಹಿರಿಮೆ, ಠೀವಿ, ಭಯವಿಲ್ಲದ ಭಾವನೆ, ಉಬ್ಬುವಿಕೆ, ಇವನ ಪವಿತ್ರವಾದ ಕ್ಷತ್ರಿಯ ಪರಾಕ್ರಮ, ಇವನ ದರ್ಪ - ಇವುಗಳೇ ಸಾಕು ಇವನು ಅತಿಶಯದ ವೀರನೆನ್ನಲು" ಎಂದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಗತಿ-ನಡಿಗೆ, ಚೇಷ್ಟೆ-ಸನ್ನೆ, ಭಾವೋತ್ಸವ-ಮನಸ್ಸಿನ ಸಂಭ್ರಮ, ವಿಲಾಸ-ಚೆಲುವು, ಉಪೇಕ್ಷೆ-ಅಲಕ್ಷ್ಯಭಾವ, ಅಂಘವಣೆ-ಸಾಮಥ್ರ್ಯ, ಭರ-ಹೆಚ್ಚಳ, ಗರುವಿಕೆ-ಹಿರಿಮೆ, ಗಮಕ-ಠೀವಿ, ಭುಲ್ಲವಣೆ-ಉಬ್ಬುವಿಕೆ, ಕೊಂಡೆಯತನ-ದರ್ಪ, ಅಘಾಟ-ಅತಿಶಯ
</details>

<details><summary>ಪಾಠಾನ್ತರ (ಕ.ಗ.ಪ) </summary>

(ಸಾಕಿವನು ಘಾಟದ) ಇದರ ಬದಲು (ಸಾಕಿವನಘಾಟದ) ಎಂಬ ಪಾಠಾಂತರ ಸಮಂಜಸವೆನಿಸುತ್ತದೆ. ಕಾರಣ, ಘಾಟವೆನ್ನುವುದಕ್ಕೆ ಸಾಂದರ್ಭಿಕ ಅರ್ಥ ಇರುವುದಿಲ್ಲ. ಅಘಾಟ ಎಂದರೆ ಅತಿಶಯ ಎಂಬ ಅರ್ಥ ಇದೆ.  
ಆದಿ ಪರ್ವ, ಮೈ.ವಿ.ವಿ.
</details>
