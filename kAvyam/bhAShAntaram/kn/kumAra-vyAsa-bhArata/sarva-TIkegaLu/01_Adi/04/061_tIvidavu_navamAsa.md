+++
title = "061 ತೀವಿದವು ನವಮಾಸ"

+++

<details><summary>ಗದ್ಯ (ಕ.ಗ.ಪ) </summary>

61. ಕುಂತಿಯು ಗರ್ಭಿಣಿಯಾಗಿ ಒಂಬತ್ತು ತಿಂಗಳು ತುಂಬಿದುವು. ಸೂರ್ಯೋದಯದ ಸಮಯದಲ್ಲಿ ಉತ್ತರಾಫಲ್ಗುನೀ ನಕ್ಷತ್ರದಿಂದ ಕೂಡಿದ ಶುಭಲಗ್ನದಲ್ಲಿ ಗ್ರಹರಾಶಿಗಳು ಅವುಗಳ ಕೇಂದ್ರ ಸ್ಥಾನದಲ್ಲಿರುವಾಗ ಗಾಂಡೀವಿ ಜನಿಸಿದನು. ಕೂಡಲೇ ಜನರಲ್ಲಿ ಸಂತೋಷ ಉಂಟಾಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ತೀವು-ತುಂಬು,   
ವಿಭಾವಸು-ಸೂರ್ಯ,   
ಸುಮ್ಮಾನ-ಸಂತೋಷ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಅರ್ಜುನ, ಫಾಲ್ಗುಣ ಮಾಸದಲ್ಲಿ ಪೂರ್ವಫಲ್ಗುನೀ ನಕ್ಷತ್ರವು ಮುಗಿಯಲಿದ್ದಾಗ ಉತ್ತರ ಫಲ್ಗುನೀ ನಕ್ಷತ್ರವು ಪ್ರಾರಂಭದಲ್ಲಿದ್ದಾಗ (ಸಂಧಿಸಮಯದಲ್ಲಿ )ಜನಿಸಿದನು.  
ಗಾಂಡೀವಿ-ಗಾಂಡೀವ ಒಂದು ದಿವ್ಯ ಧನುಸ್ಸು. ಮೊತ್ತ ಮೊದಲು ಅದು ಬ್ರಹ್ಮನಲ್ಲಿತ್ತು. ಅವನಿಂದ ಬಳಿಕ ಇಂದ್ರನಿಗೂ ತರುತಾಯ ವರುಣನಿಗೂ ಬಂದು ಸೇರಿತು. ಆಮೇಲೆ ಅಗ್ನಿ ಅದನ್ನು ವರುಣನಿಂದ ಪಡೆದುಕೊಂಡ. ಖಾಂಡವವನದಾಹ ಸಮಯದಲ್ಲಿ ಅರ್ಜುನನು ತನಗೆ ಮಾಡಿದ ಉಪಕಾರಕ್ಕೆ ಇದನ್ನು ಅಗ್ನಿಯು ಆತನಿಗೆ ಕೊಟ್ಟ. ಇದರ ಮಹಿಮೆಯಿಂದ ಎಲ್ಲ ದಿಕ್ಕುಗಳನ್ನು ಗೆದ್ದು ಇಂದ್ರನನ್ನು ಸೋಲಿಸಿದ. ಈ ಕಾರಣದಿಂದಲೇ ಅರ್ಜುನನಿಗೆ ಗಾಂಡೀವಿ ಎಂದೂ ಹೆಸರು.
</details>
