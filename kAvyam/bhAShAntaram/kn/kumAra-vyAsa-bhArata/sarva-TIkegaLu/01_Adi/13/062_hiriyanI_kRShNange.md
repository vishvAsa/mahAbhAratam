+++
title = "062 ಹಿರಿಯನೀ ಕೃಷ್ಣಙ್ಗೆ"

+++

<details><summary>ಗದ್ಯ (ಕ.ಗ.ಪ) </summary>

62. "ಈ ಕೃಷ್ಣನಿಗೆ ಹಿರಿಯನಾದವನು ಬಲರಾಮ. ನೋಡು, ಆಗುವ ಹಾಗಿದ್ದರೆ. ಇಗೋ ಈತನು ಕೃಷ್ಣನ ಹಿರಿಯ ಮಗ ಮೂರು ಲೋಕವನ್ನೂ ಸೆರೆ ಹಿಡಿಯುವ ಸೌಂದರ್ಯ ಇವನದು. ಹರನ ಕಣ್ಣಿಗೆ ಹೆದರದ ಮನ್ಮಥನೆಂಬ ಎಂಬ ಬಿರುದುಳ್ಳ ಮನ್ಮಥ ಈತ ನೋಡು. ಈತನ ಶ್ರೇಷ್ಠ ಮಗ ಅನಿರುದ್ಧನು. ಇವರೆಲ್ಲ ಯಾದವ ಕುಲದ ಪ್ರಮುಖರು.
</details>

<details><summary>ಪದಾರ್ಥ (ಕ.ಗ.ಪ) </summary>

ನೀಲಾಂಬರ-ಬಲರಾಮ, ಬಂಧಿಕಾರ-ಸೆರೆಹಿಡಿಯುವ, ಬಗೆ-ವಿಚಾರಿಸು, ತನುಜ-ಮಗ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಬಲರಾಮ-ವಸುದೇವನಿಂದ ದೇವಕಿಯ ಗರ್ಭವನ್ನು ಸೇರಿ ಬಳಿಕ ಮಾಯೆಯಿಂದ ರೋಹಿಣಿಯ ಗರ್ಭಕ್ಕೆ ಸಂಕ್ರಮಿಸಿ ರೋಹಿಣಿಯಿಂದ ಜನಿಸಿದವನು. ಬಲಾಧಿಕನಾದುದರಿಂದ ಬಲ, ಬಲದೇವನೆಂತಲೂ, ಬಲಾಧಿಕನೂ ಮನೋಹರನೂ ಆದುದರಿಂದ ಬಲರಾಮನೆಂತಲೂ ಹೆಸರು. ಇವನ ಆಯುಧಗಳು ಮುಸಲ (ಒನಕೆ), ಹಲ (ನೇಗಿಲು) ಗಳಾಗಿದ್ದುದರಿಂದ ಮುಸಲೀ, ಹಲೀ ಎಂತಲೂ, ಒಂದು ಗರ್ಭದಿಂದ ಮತ್ತೊಂದು ಗರ್ಭಕ್ಕೆ ಸಂಕ್ರಮಿಸಿದ ಕಾರಣ ಸಂಕರ್ಷಣನೆಂದೂ, ನೀಲಿಯ ಪಟ್ಟೆ ವಸ್ತ್ರ ಇವನಿಗೆ ಅತ್ಯಂತ ಪ್ರಿಯವಾದ್ದರಿಂದ ನೀಲಾಂಬರನೆಂದೂ ಹೆಸರು. ರೋಹಿಣಿಯ ಮಗನಾದ್ದರಿಂದ ರೌಹಿಣೀಯ.   
ಪ್ರದ್ಯುಮ್ನ-ಕೃಷ್ಣನಿಂದ ರುಕ್ಮಿಣಿಯಲ್ಲಿ ಜನಿಸಿದವನು. ಮನ್ಮಥನ ಅವತಾರ, ಸನತ್ಕುಮಾರಾಂಶ ಸಂಭೂತ.  
ಅನಿರುದ್ಧ-ಪ್ರದ್ಯುಮ್ನನ ಮಗ. ಇವನ ತಾಯಿ ರುಕ್ಮವತಿ.
</details>
