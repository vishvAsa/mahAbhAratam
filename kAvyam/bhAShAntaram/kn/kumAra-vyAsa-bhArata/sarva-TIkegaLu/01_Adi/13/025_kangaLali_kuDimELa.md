+++
title = "025 ಕಙ್ಗಳಲಿ ಕುಡಿಮೇಳ"

+++

<details><summary>ಗದ್ಯ (ಕ.ಗ.ಪ) </summary>

25. ಅವಳ ಕಣ್ಣುಗಳಲ್ಲಿ ಓರೆನೋಟಗಳ ಸಂಗಮ, ಹುಬ್ಬುಗಳು ದೊಡ್ಡದಾಗಿ ಬಾಗಿರುವಿಕೆ, ಮನಸ್ಸಿನ ರೀತಿ, ಮನೋಗತದ ಅರಳು ಮೊಗ್ಗಿನ ಸುಗಂಧ, ಅಭಿನಯ ಮುದ್ರೆ, ವಿಲಾಸ, ವಿಭ್ರಮ, ಬಿಬ್ಬೋಕ, ಲಲಿತ ಮೊದಲಾದ ಹೆಣ್ಣಿನ ಸ್ವಭಾವ ಜನ್ಯ ಅಲಂಕಾರಗಳ ದ್ರೌಪದಿಯನ್ನು ಎಲ್ಲ ಸಖಿಯರ ಸಮೂಹದಲ್ಲಿ ಮೆಚ್ಚಿಕೆ ಪಡೆಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಡಿಮೇಳ-ಓರೆನೋಟಗಳ ಸಂಗಮ, ಹೊಂಗು-ದೊಡ್ಡದಾಗು, ಭಂಜವಣೆ-ಬಾಗುವಿಕೆ, ಪತಿಕರಣೆ-ಮೆಚ್ಚಿಕೆ, ಕದಂಬ-ಸಮೂಹ, ಇಂಗಿತ-ಮನೋಗತ, ಬಿರಿಮುಗುಳು-ಅರಳುಮೊಗ್ಗು, ಅಂಗಹಾರ-ಅಭಿನಯದ ಮುದ್ರೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಅಂಗಹಾರ-ಸ್ತ್ರೀಯರ ಹತ್ತು  ಸ್ವಭಾವಜನ್ಯ ಅಲಂಕಾರಗಳು - ಲೀಲಾ, ವಿಲಾಸ, ವಿಚ್ಛಿತ್ತಿ, ವಿಭ್ರಮ, ಕಿಲಕಿಂಚಿತ, ಮೊಟ್ಟಾಯಿತ, ಕುಟ್ಟಮಿತ, ಬಿಬ್ಬೋಕ, ಲಲಿತ, ವಿಹೃತ  
 ನೋಡಿ ಲಾಸ್ಯರಂಜನ- ಸಿಂಹೇಂದ್ರ ಭೂಪಾಲ
</details>
