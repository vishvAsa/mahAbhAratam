+++
title = "003 ಹರಸಿಕೊಣ್ಡರು ನಿಖಿಳ"

+++

<details><summary>ಗದ್ಯ (ಕ.ಗ.ಪ) </summary>

3. ಎಲ್ಲ ಭೂಮೀಶ್ವರರು ಮಾಯಾಪುರ, ಕಾಂಚೀಪುರ, ಜಾಲಂಧರ ಮೊದಲಾದ ಸ್ಥಳಗಳ ದೇವರಲ್ಲಿ ಹರಸಿಕೊಂಡರು. ಗಜಾನನಿಗೆ ಕಜ್ಜಾಯವನ್ನು ಸಮರ್ಪಿಸಿ (ಬೇರೆಯವರಿಗೆ ದ್ರೌಪದಿ ಒಲಿಯುವುದು ಸಾಧ್ಯವೇ? ಎಂದು )ತಮ್ಮ ತಮ್ಮಲ್ಲೇ ಸಂದೇಹಪಡುತ್ತಾ ಸಂತೋಷದಲ್ಲಿ ಪ್ರತಿಯೊಬ್ಬರೂ ತಮ್ಮ ಬಿಡಾರಗಳಿಂದ ಸಂಭ್ರಮಿಸಿ ಹೊರಹೊರಟರು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕಾಂಚೀಪುರ-ಚತುರ್ಮುಖ ವಿಷ್ಣು ಪ್ರೀತಿಗಾಗಿ ಒಂದು ಯಜ್ಞವನ್ನು ಆರಂಭಿಸಿದ ಆಗ ದೇವಶಿಲ್ಪಿಯಾದ ವಿಶ್ವಕರ್ಮ ಯಜ್ಞಾರ್ಥವಾಗಿ ನೆರೆಯತಕ್ಕವರ ವಸತಿಗಾಗಿ ಒಂದು ಪಟ್ಟಣವನ್ನು ನಿರ್ಮಿಸಿದ. ಇದೇ ಕಾಂಚೀಪುರ. ಈಗ ಈ ಪಟ್ಟಣ ಶಿವಕಂಚಿ, ವಿಷ್ಣು ಕಂಚಿ ಎಂಬುದಾಗಿ ಎರಡು ಭಾಗವಾಗಿದೆ. ಶಿವಕಂಚಿಯಲ್ಲಿ ಏಕಾಮ್ರೇಶ್ವರ ದೇವಸ್ಥಾನವೂ, 18 ಶಕ್ತಿ ಪೀಠಗಳಲ್ಲಿ ಒಂದು ಎಂಬುದಾಗಿ ಪ್ರಖ್ಯಾತಿವೆತ್ತ ಕಾಮಾಕ್ಷೀ ದೇವಿಯ ಮಂದಿರವೂ ಇದೆ. ವಿಷ್ಣುಕಂಚಿಯಲ್ಲಿ ಶ್ರೀವರದರಾಜ ಸ್ವಾಮಿ ದೇವಾಲಯವಿದೆ. ಮೋಕ್ಷದಾಯಕಗಳೆಂದು ಸ್ಮೃತಿ ಪುರಾಣಾದಿಗಳಲ್ಲಿ ಪ್ರಸಿದ್ಧಿ ಹೊಂದಿದ ಏಳು ಪಟ್ಟಣಗಳಲ್ಲಿ ಇದು ಒಂದು.   
ಜಾಲಾಂಧರ-ತ್ರಿಗರ್ತದೇಶ-ಭರತ ಖಂಡದ ವಾಯುವ್ಯ ಪ್ರಾಂತ್ಯದಲ್ಲಿದೆ.
</details>
