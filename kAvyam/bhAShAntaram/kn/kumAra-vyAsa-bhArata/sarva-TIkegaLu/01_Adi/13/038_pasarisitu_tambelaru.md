+++
title = "038 ಪಸರಿಸಿತು ತಮ್ಬೆಲರು"

+++

<details><summary>ಗದ್ಯ (ಕ.ಗ.ಪ) </summary>

38. ಸುಂದರ ಚಂದ್ರಮುಖಿಯಾದ ದ್ರೌಪದಿಯು ಬರುತ್ತಿರಲು, ತಂಪಾದ ಗಾಳಿ ಪ್ರಸರಿಸಿತು. ಬಿಸಿಲಿನ ಅತಿಶಯತೆ ಕೊನೆಗಂಡಿತು. ಕಮಲ ಪುಷ್ಪಗಳ ಸಮೂಹ ಮಂಕಾದವು. ನಕ್ಷತ್ರ ಸಮೂಹ ಅತಿ ಸಂತೋಷದಿಂದ ಪ್ರಕಾಶಿಸಿದುವು. ಚಂದ್ರಕಾಂತ ಶಿಲೆಗಳು ದ್ರವಿಸಿದುವು. ನೈದಿಲೆಯ ಪುಷ್ಪಗಳು ಹರಡಿ ವ್ಯಾಪಿಸಿದುವು. ಚಕ್ರವಾಕಪಕ್ಷಿಗಳ ಅಪ್ಪುಗೆ ಸಡಿಲಗೊಂಡಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಸರಿಸು-ಪ್ರಸರಿಸು, ತಂಬೆಲರು-ತಂಪಾದ ಗಾಳಿ, ಬಿಂಕ-ಅತಿಶಯತೆ, ಬೀತುದು-ಕೊನೆಗಂಡಿತು, ಮಸುಳು-ಮಂಕಾಗು,   
ಒಸರು-ದ್ರವಿಸು, ಹಸರ-ಹರಡು, ಬೆಸುಗೆ-ಹೊಂದಿಕೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ದ್ರೌಪದಿಯ ಪ್ರವೇಶದಿಂದಾದ ಅವಳ ಮುಖದರ್ಶನವನ್ನು ಚಂದ್ರೋದಯಕ್ಕೆ ಹೋಲಿಸಿ ಪರಿಣಾಮಗಳನ್ನು ಸಮೀಕರಿಸಿ ಸ್ವಾರಸ್ಯವಗಿ ವಿವರಿಸಿದ್ದಾನೆ.
</details>
