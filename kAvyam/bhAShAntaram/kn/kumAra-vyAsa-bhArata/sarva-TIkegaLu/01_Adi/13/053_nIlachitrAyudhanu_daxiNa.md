+++
title = "053 ನೀಲಚಿತ್ರಾಯುಧನು ದಕ್ಷಿಣ"

+++

<details><summary>ಗದ್ಯ (ಕ.ಗ.ಪ) </summary>

53. ನೀಲ, ಚಿತ್ರಾಯುಧ, ದಕ್ಷಿಣದ ಚೋಳ, ಕೇರಳ, ಪಾಂಡ್ಯ ಧರಣೀಶ್ವರರು, ಚಂದ್ರಸೇನ, ಸಮುದ್ರ ಸೇನರು, ಇವರು. ಈತ ಕಳಿಂಗ ಧರಣೀಪಾಲನು, ಈತನು ಚೇಕಿತಾನ ನೃಪಾಲನು ಈತ ಭಾನುದತ್ತ ಮಹೀಶ. ಇವರುಗಳನ್ನು ನೋಡು ಎಂದು ದ್ರೌಪದಿಗೆ ತೋರಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ನೀಲ-ಒಬ್ಬ ಅರಸು, ಅನೂಪದೇಶದಲ್ಲಿ ರಾಜ್ಯಭಾರ ಮಾಡುತ್ತಿದ್ದ ಕಾರ್ತವೀರ್ಯಾರ್ಜುನನ ವಂಶದವ.  
ಚಿತ್ರಾಯುಧ-ಒಬ್ಬ ಅರಸು, ಒಬ್ಬ ಮಹಾರಥ, ಭಾರತ ಯುದ್ಧದಲ್ಲಿ ಪಾಂಡವರ ಪಕ್ಷವನ್ನು ಸೇರಿದ್ದ.  
ಚಂದ್ರಸೇನ-ಒಬ್ಬ ರಾಜಕುಮಾರ ಬಂಗಾಲದ ರಾಜಾ ಸಮುದ್ರ ಸೇನನ ಪುತ್ರ.  
ಸಮುದ್ರಸೇನ-ಒಬ್ಬವ ಕ್ಷತ್ರಿಯ ರಾಜ. ಇವನು ಏಳನೆಯ ಕಾಲೇಯನೆಂಬ ಹೆಸರಿನ ದೈತ್ಯನ ಅಂಶದಿಂದ ಹುಟ್ಟಿದವನು. ಇವನು ಧರ್ಮ ಮತ್ತು ಅರ್ಥ ತತ್ತ್ವಗಳ ಜ್ಞಾನಿಯಾಗಿದ್ದನು. ಸಮುದ್ರದವರೆಗೆ ಪೂರ್ಣ ಭೂಮಿಯ ಮೇಲೆ ಇವನ ಪ್ರಸಿದ್ಧಿ ಇತ್ತು.   
ಕಳಿಂಗ-ಚಂದ್ರವಂಶದ ಯಯಾತಿ ರಾಜನ ಮಗನಾದ ಅನುವೆಂಬ ರಾಜನ ವಂಶದಲ್ಲಿ ಬಲಿರಾಜನ ಹೆಂಡತಿಯಾದ ಸುದೇಷ್ಣೆಯಲ್ಲಿ ದೀರ್ಘತಮನೆಂಬ ಮಹರ್ಷಿಯಿಂದ ಜನಿಸಿದವ. ಇವನು ಸ್ಥಾಪಿಸಿದ ದೇಶ ಕಳಿಂಗ ದೇಶ. ಇದು ಉತ್ಕಲದಲ್ಲಿ ವೈತರಣೀ ನದಿಯ ದಕ್ಷಿಣಕ್ಕೂ ಕೃಷ್ಣಾನದಿಯ ಉತ್ತರಕ್ಕೂ ಇದೆ.   
ಚೇಕಿತಾನ-ವೃಷ್ಣಿವಂಶದ ಯಾದವ. ಪಾಂಡವಪಕ್ಷದ ಒಬ್ಬ ಮಹಾರಥಿ.  
ಭಾನುದತ್ತ-ಇವನು ಶಕುನಿಯ ಸಹೋದರ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನೀಲ-ಒಬ್ಬ ಅರಸು, ಅನೂಪದೇಶದಲ್ಲಿ ರಾಜ್ಯಭಾರ ಮಾಡುತ್ತಿದ್ದ ಕಾರ್ತವೀರ್ಯಾರ್ಜುನನ ವಂಶದವ.  
ಚಿತ್ರಾಯುಧ-ಒಬ್ಬ ಅರಸು, ಒಬ್ಬ ಮಹಾರಥ, ಭಾರತ ಯುದ್ಧದಲ್ಲಿ ಪಾಂಡವರ ಪಕ್ಷವನ್ನು ಸೇರಿದ್ದ.  
ಚಂದ್ರಸೇನ-ಒಬ್ಬ ರಾಜಕುಮಾರ ಬಂಗಾಲದ ರಾಜಾ ಸಮುದ್ರ ಸೇನನ ಪುತ್ರ.  
ಸಮುದ್ರಸೇನ-ಒಬ್ಬ ಕ್ಷತ್ರಿಯ ರಾಜ. ಇವನು ಏಳನೆಯ ಕಾಲೇಯನೆಂಬ ಹೆಸರಿನ ದೈತ್ಯನ ಅಂಶದಿಂದ ಹುಟ್ಟಿದವನು. ಇವನು ಧರ್ಮ ಮತ್ತು ಅರ್ಥ ತತ್ತ್ವಗಳ ಜ್ಞಾನಿಯಾಗಿದ್ದನು. ಸಮುದ್ರದವರೆಗೆ ಪೂರ್ಣ ಭೂಮಿಯ ಮೇಲೆ ಇವನ ಪ್ರಸಿದ್ಧಿ ಇತ್ತು.   
ಕಳಿಂಗ-ಚಂದ್ರವಂಶದ ಯಯಾತಿ ರಾಜನ ಮಗನಾದ ಅನುವೆಂಬ ರಾಜನ ವಂಶದಲ್ಲಿ ಬಲಿರಾಜನ ಹೆಂಡತಿಯಾದ ಸುದೇಷ್ಣೆಯಲ್ಲಿ ದೀರ್ಘತಮನೆಂಬ ಮಹರ್ಷಿಯಿಂದ ಜನಿಸಿದವ. ಇವನು ಸ್ಥಾಪಿಸಿದ ದೇಶ ಕಳಿಂಗ ದೇಶ. ಇದು ಉತ್ಕಲದಲ್ಲಿ ವೈತರಣೀ ನದಿಯ ದಕ್ಷಿಣಕ್ಕೂ ಕೃಷ್ಣಾನದಿಯ ಉತ್ತರಕ್ಕೂ ಇದೆ.   
ಚೇಕಿತಾನ-ವೃಷ್ಣಿವಂಶದ ಯಾದವ. ಪಾಂಡವಪಕ್ಷದ ಒಬ್ಬ ಮಹಾರಥಿ.  
ಭಾನುದತ್ತ-ಇವನು ಶಕುನಿಯ ಸಹೋದರ.ಯಾದವರಲ್ಲಿ ಹಲವಾರು ಗುಂಪುಗಳಿವೆ. ವೃಷ್ಣಿಗಳದು ಒಂದು ಪ್ರಸಿದ್ಧ ಗುಂಪು. ಚೇಕಿತಾನನು ಈ ವೃಷ್ಣಿ ವಂಶದ ಒಬ್ಬ ದೊರೆ. ತನ್ನಂತೆಯೇ ವಾಷ್ರ್ಣೇಯನಾಗಿದ್ದ ಕೃಷ್ಣನ ಮೇಲೆ ಈತನಿಗೆ ಅಪಾರ ಭಕ್ತಿ. ಕೃಷ್ಣನ ಸ್ನೇಹಿತರಾದ ಪಾಂಡವರ ಮೇಲೆ ಈತನಿಗೆ ಪ್ರೀತಿಯಿದ್ದುದು ಸಹಜವಾಗಿದೆ. ಚೇಕಿತಾನನು ದ್ರೌಪದೀ ಸ್ವಯಂವರ ಮಂಟಪದಲ್ಲಿ ಹಾಜರಿದ್ದ. ಮುಂದೆ ಇಂದ್ರಪ್ರಸ್ಥದಲ್ಲಿ ಮಯನು ನಿರ್ಮಿಸಿಕೊಟ್ಟ ಭವ್ಯ ಅರಮನೆಗೆ ಧರ್ಮರಾಯನು ಪ್ರವೇಶ ಮಾಡಿದಾಗ ಹಾಜರಿದ್ದ ದೊರೆಗಳಲ್ಲಿ ಚೇಕಿತಾನನೂ ಒಬ್ಬ. ರಾಜಸೂಯ ಯಾಗದಲ್ಲಿ ಚೇಕಿತಾನನು ಧರ್ಮರಾಯನಿಗೆ ಸೊಗಸಾದ ಬತ್ತಳಿಕೆಯನ್ನು ಉಡುಗೊರೆಯಾಗಿ ಕೊಟ್ಟನೆಂದು ಹೇಳಲಾಗಿದೆ. ಮುಂದೆ ಮಹಾಭಾರತ ಯುದ್ಧದಲ್ಲಿ 'ಚೇಕಿತಾನನು ಪಾಂಡವರೊಂದಿಗೆ ಸೇರಿ ಸುಶರ್ಮ ಕೃಪ ಚಿತ್ರಸೇನ ಅನುವಿಂದ ದ್ರೋಣ ಮೊದಲಾದವರೊಂದಿಗೆ ಹೋರಾಡಿ ಕೊನೆಗೆ ದುರ್ಯೋಧನನಿಂದ ಹತನಾದನೆಂದು ಶಲ್ಯಪರ್ವದಲ್ಲಿ ಹೇಳಲಾಗಿದೆ.  
ಯುದ್ಧ ಮುಗಿದ ನಂತರ ಒಂದು ದಿನ ವೇದವ್ಯಾಸರು ಗಂಗಾತೀರದಲ್ಲಿ ನಿಂತು ಯುದ್ಧದಲ್ಲಿ ಮಡಿದ ವೀರರನ್ನೆಲ್ಲ ಆಹ್ವಾನಿಸಿದಾಗ ಮೇಲೆದ್ದು ಬಂದವರಲ್ಲಿ ಚೇಕಿತಾನನೂ ಒಬ್ಬನಾಗಿದ್ದನೆಂದು ಪುತ್ರದರ್ಶನ ಪರ್ವ ಹೇಳುತ್ತದೆ.  
ಪಾಂಚಾಲ ದೇಶದ ರಾಜಕುಮಾರನಾದ ಈತನ ಸೋದರ ಉತ್ತಮೌಜಸ. ಇಬರಿಬ್ಬರೂ ಪಾಂಡವ ಪಕ್ಷದಲ್ಲಿದ್ದು ಹೋರಾಡಿದರು. ಯುಧಾಮನ್ಯುವು ಮಹಾಭಾರತ ಯುದ್ಧದಲ್ಲಿ ಅರ್ಜುನನ ಅಂಗರಕ್ಷಕನಾಗಿದ್ದ. ಉತ್ತಮೌಜಸನೂ ಅಷ್ಟೆ. ಯುದ್ಧದ ಕೊನೆಯ ದಿನ ರಾತ್ರಿ ಯುಧಾಮನ್ಯುವು ಅಶ್ವತ್ಥಾಮನಿಂದ ಹತನಾದನೆಂದು ಸೌಪ್ತಿಕ ಪರ್ವದಲ್ಲಿ ಹೇಳಲಾಗಿದೆ. ಸಹಜವಾಗಿ ಪಾಂಡವ ಪಕ್ಷಪಾತಿಯಾಗಿದ್ದ ಈತ ಪಾಂಡವರೆಲ್ಲರಿಗೆ ಪ್ರಿಯಾಗಿದ್ದ. ಅಪ್ರತಿಮ ಹೋರಾಟಗಾರನಾಗಿದ್ದ ಈತನ ಅದ್ಭುತ ಕುದುರೆಗಳು ರೂಪದಲ್ಲಿ ಮತ್ತು ಸತ್ತ್ವದಲ್ಲಿ ಅದ್ವಿತೀಯವಾಗಿದ್ದು ತುಂಬ ಆಕರ್ಷಕವಾಗಿದ್ದುವಂತೆ!  
ಶ್ರುತಾಯುಧ - ವರಗಳನ್ನು ಕೋರಿ ಪಡೆಯುವವರಿದ್ದಾರೆ. ಆದರೆ ವರಪ್ರದಾತರು ಕೊಡುವ ಎಚ್ಚರಿಕೆಗಳನ್ನು ಸರಿಯಾಗಿ ಪಾಲಿಸದಿದ್ದರೆ ಎಂಥ ಅನಾಹುತವಾಗುತ್ತದೆ ಎಂಬುದಕ್ಕೆ ಶ್ರುತಾಯುಧನ ಕಥೆ ಒಂದು ಉದಾಹರಣೆ ದ್ರೋಣ ಪರ್ವದ ಸೈಂಧವ ವಧಾ ಪ್ರಕರಣದಲ್ಲಿ ಈತನ ಪ್ರಸಕ್ತಿಯಿದೆ. ಶ್ರುತಾಯುದ
</details>
