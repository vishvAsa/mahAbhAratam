+++
title = "018 ಅರಸ ಕೇಳ್"

+++

<details><summary>ಗದ್ಯ (ಕ.ಗ.ಪ) </summary>

18. ಮಹಾರಾಜಾ, ಕೇಳು, ಮುನಿ ಕೊಟ್ಟ ಮಂತ್ರಾಕ್ಷರದ ಕರೆಗೆ ತಡಮಾಡಿದರೆ ಸೂರ್ಯನ ತೇಜಸ್ಸನ್ನು ಕೊಳ್ಳದೇ ಇರುತ್ತಾನೆಯೆ ? ದೂರ್ವಾಸ ಸಾಹಸನಲ್ಲವೇ ? ಸೂರ್ಯನು ಭೂಮಿಗೆ ಬಂದನು. ಆತನ ಕಿರಣ ಸಮೂಹದ ಹೊಡೆತದಲ್ಲಿ ಕಮಲಮುಖಿ ಕುಂತಿ ಬೆಚ್ಚಿದಳು. ನೀವು ಹೊರಟು ಹೋಗಿ ಎಂದು ಬೇಡಿಕೊಂಡಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕರಹ-ಆಹ್ವಾನ, ಕೂಗುವಿಕೆ,   
ತಳುವು-ತಡ, ನಿಧಾನ, ವಿಳಂಬ,   
ಬಿಜಯಂಗೈಯ್-ಹೊರಟು ಹೋಗು  
ಲಹರಿ - ಅಲೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೂರ್ಯ - ಕಶ್ಯಪ ಮುನಿಯಿಂದ ಅದಿತಿಯಲ್ಲಿ ಜನಿಸಿದವ. ಆದಿತ್ಯನೆಂತಲೂ ಕರೆಯುತ್ತಾರೆ. ತ್ವಷ್ಟೃವಿನ ಮಗಳಾದ ಸಂಜ್ಞಾ ದೇವಿಯನ್ನು ಮದುವೆಯಾಗಿ ಯಮ, ಮನು, ಯಮುನೆಯರೆಂಬ ಮೂವರು ಮಕ್ಕಳನ್ನು ಪಡೆದ. ಸಂಜ್ಞಾ ದೇವಿಯ ಪ್ರತಿಬಿಂಬವಾದ ಛಾಯಾದೇವಿಯಲ್ಲಿ ಸಾವರ್ಣ, ಶನೈಶ್ಚರರೆಂಬ ಇಬ್ಬರು ಪುತ್ರರನ್ನು ಪಡೆದ. ಸಂಜ್ಞಾ ದೇವಿ ಕುದುರೆ ರೂಪದಿಂದ ಇದ್ದಾಗ ಈತನಿಂದ ಜನಿಸಿದವರು ಅಶ್ವಿನೀದೇವತೆಗಳು.
</details>
