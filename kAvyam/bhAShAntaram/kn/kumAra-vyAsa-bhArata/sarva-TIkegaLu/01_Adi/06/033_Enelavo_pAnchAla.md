+++
title = "033 ಏನೆಲವೊ ಪಾಞ್ಚಾಲ"

+++

<details><summary>ಗದ್ಯ (ಕ.ಗ.ಪ) </summary>

33. "ಏನೆಲವೋ, ಪಾಂಚಾಲ ಬಾಲ್ಯದಲ್ಲಿ ನಾನೂ ನೀನೂ ಒಂದಾಗಿ ನಮ್ಮ ತಂದೆಯಲ್ಲಿ ಏನನ್ನು ತಿಳಿದೆವು ಎಂಬುದನ್ನು ಮರೆತುಬಿಟ್ಟೆಯಾ ? ಹಾ. ಮಹಾದೇವ ! ಏನು ಬಂದಿರಿ ? ಎಂದು ವಿಚಾರಿಸುವ ಪ್ರೀತಿಯ ಮಾತುಗಳ ಗುಣ ಸಾಲದಿತ್ತೇ ? ಧನದಿಂದೇನು ಫಲ ? ನಿನ್ನ ಮೇಲೆ ನಮಗೆ ಪ್ರೀತಿ ಇಲ್ಲ" ಎಂದು ದ್ರೋಣನು ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಚನಾನುರಾಗ-ಪ್ರೀತಿಯ ಮಾತುಗಳು,  
ಕಕ್ಕುಲಿತೆ-ಪ್ರೀತಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಈ ಪದ್ಯದಲ್ಲಿ ಕುಮಾರವ್ಯಾಸನಿಗೆ ಬಸವಣ್ಣನವರ ವಚನಗಳ ಪರಿಚಯ ಇತ್ತೆಂಬುದು ವ್ಯಕ್ತವಾಗುತ್ತದೆ.  
"ಏನು ಬಂದಿರಿ ಹದುಳವಿದ್ದಿರಿ ಎಂದರೆ ನಿಮ್ಮ ಐಸಿರಿ ಹಾರಿ ಹೋಹುದೆ?" ಎಂಬ ವಚನವನ್ನು ನೆಪಿಸಿಕೊಳ್ಳಬಹುದು. ಇಲ್ಲಿ ಕುಮಾರವ್ಯಾಸ ವಚನಾನುರಾಗ ಎಂದಿರುವುದೂ, ಧನವೇನು ಫಲ ಎಂದಿರುವುದೂ  ಗಮನರ್ಹ.
</details>
