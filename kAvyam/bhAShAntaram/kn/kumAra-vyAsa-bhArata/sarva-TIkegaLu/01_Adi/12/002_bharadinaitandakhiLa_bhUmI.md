+++
title = "002 ಭರದಿನೈತನ್ದಖಿಳ ಭೂಮೀ"

+++

<details><summary>ಗದ್ಯ (ಕ.ಗ.ಪ) </summary>

2. ರಭಸದಿಂದ ಅಲ್ಲಿಗೆ ಬಂದ ಎಲ್ಲ ಭೂಮೀಶ್ವರರ ಚತುರಂಗ ಸೈನ್ಯದ ಕಾಲ್ದುಳಿತಕ್ಕೆ ಭೂಮಿಯಿಂದ ಹೊರಟ ಧೂಳಿನ ರಾಶಿಯ ನಸುಕೆಂಪಿನ ಸೇರಿಕೆಯಿಂದ ಜಗವೆಲ್ಲವೂ ಕೆಂಪಾಯಿತು. ಅದು ಪರಮಸುಂದರಿಯೆನಿಸಿದ ಕಮಲದಂತೆ ಕಣ್ಣುಳ್ಳ ದ್ರೌಪದಿಯನ್ನು ಸ್ಮರಿಸಿಕೊಂಡು ಜಂಗಮಸ್ಥಾವರದ ಮುಖದಲ್ಲಿ ಪ್ರೀತಿಯಿಂದ ಕೆಂಪಾದಂತೆ ಕಾಣಿಸಿತೋ ಎನ್ನುವಂತಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಭರ-ರಭಸ, ಚತುರಂಗ-ಆನೆ, ಕುದುರೆ, ರಥ, ಕಾಲಾಳುಗಳಿಂದ ಕೂಡಿದ ಸೇನೆ, ಪದಹತ-ಕಾಲ್ದುಳಿತ, ನಿರ್ಗತ-ಹೊರಟ, ರೇಣು-ಧೂಳು, ಪರಾಗ-ನಸುಕೆಂಪು, ಸಂಗ-ಸೇರಿಕೆ, ಸರಸಿಜಾಕ್ಷಿ-ಕಮಲದಂತೆ ಕಣ್ಣುಳ್ಳವಳು, ಸಚರಾಚರ-ಜಂಗಮಸ್ಥಾವರ, ರಾಗ-ಪ್ರೀತಿ, ಉಬ್ಬರ-ಅಧಿಕ
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಭೂಮೀಶ್ವರರ ಚತುರಂಗ- ಭೂಮೀಶ್ವರರ ಘನ ಚತುರಂಗ : ಆದಿಪರ್ವ, ಮೈ.ವಿ.ವಿ.- ಡಾ.ಕೆ.ಆರ್.ಶೇಷಗಿರಿ
</details>
