+++
title = "008 ಶ್ರೀಮದಮರಾಧೀಶ ನತಪದ"

+++

<details><summary>ಗದ್ಯ (ಕ.ಗ.ಪ) </summary>

8. ದೇವತೆಗಳಿಗೊಡೆಯನಾದ ದೇವೇಂದ್ರನಿಂದ ನಮಸ್ಕರಿಸಲ್ಪಡುವ ಪಾದಕಮಲಗಳನ್ನು ಹೊಂದಿರುವ, ಗಂಭೀರನಾದ, ಘನನಾದ, ಪವಿತ್ರನಾದ, ಮನೋಹರನಾದ, ಎಣೆಯಿಲ್ಲದ ಮಹಿಮೆಯುಳ್ಳ, ಶ್ರೇಷ್ಠ ಮುನಿಗಳಿಂದ ವಂದಿಸಲ್ಪಡುವ, ಜಗತ್ತನ್ನೆಲ್ಲಾ ವ್ಯಾಪಿಸಿರುವ, ಹೆಚ್ಚಿನ ಸಂಪತ್ತಿಗೆ ಆಶ್ರಯನಾದ, ಕರುಣೆಗೆ ಹೆಸರಾದ, ಯುದ್ಧದಲ್ಲಿ ಭಯಂಕರನಾದ ರಘುಕುಲದ ಶ್ರೀರಾಮನಾದ ಗದುಗಿನ ವೀರನಾರಾಯಣನೇ ಒಲಿದು ಕಾಪಾಡು.
</details>

<details><summary>ಪದಾರ್ಥ (ಕ.ಗ.ಪ) </summary>

ಊರ್ಜಿತ-ಹೆಚ್ಚಿನ, ಶ್ರೇಷ್ಠ  
ಭೀಮ-ಭಯಂಕರ   
ಶ್ರೀಮತ್-ಸಂಪತ್ತುಳ್ಳ  
ಧಾಮ-ಆಶ್ರಯಸ್ಥಾನ
</details>

<details><summary>ಪಾಠಾನ್ತರ (ಕ.ಗ.ಪ) </summary>

[ರಾ] - [ಧಾ (ಆ)] ಧಾಮ-ವಾಸಸ್ಥಳ-ಪವಿತ್ರವಾದ ವಾಸಸ್ಥಳದಲ್ಲಿರುವವನು ಅನ್ನುವ ಅರ್ಥದಲ್ಲಿ ಈ ಪಾಠಾಂತರ ಹಾಗೂ  
[ಜಗಭರಿತ] - [ನಿಜಚರಿತ (ಆ)] ಸತ್ಯಚರಿತನು ಎಂಬ ಅರ್ಥದಲ್ಲಿ ಈ ಪಾಠಂತರವೂ ಇವೆ.
</details>
