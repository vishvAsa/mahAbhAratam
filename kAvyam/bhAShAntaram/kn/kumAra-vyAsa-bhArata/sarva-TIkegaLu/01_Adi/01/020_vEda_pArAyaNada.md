+++
title = "020 ವೇದ ಪಾರಾಯಣದ"

+++

<details><summary>ಗದ್ಯ (ಕ.ಗ.ಪ) </summary>

20. ಈ ಮಹಾಭಾರತದಲ್ಲಿ ಆಸಕ್ತಿಯಿಂದ ಒಂದಕ್ಷರವನ್ನು ಕೇಳಿದವರಿಗೆ ವೇದ ಪಾರಾಯಣದ ಫಲ, ಗಂಗೆಯೇ ಮೊದಲಾದ ತೀರ್ಥಗಳಲ್ಲಿ ಸ್ನಾನಮಾಡಿದ ಫಲ, 'ಕೃಚ್ಛ' ಮೊದಲಾದ ತಪಸ್ಸಿನ ಫಲ. ಜ್ಯೋತಿಷ್ಟೋಮಯಾಗ ಮಾಡಿದ ಫಲ, ಪ್ರೀತಿಯಿಂದ ಭೂದಾನ ಮಾಡಿದ ಫಲ, ವಸ್ತ್ರದಾನ, ಕನ್ಯಾದಾನ ಮೊದಲಾದ ದಾನಗಳನ್ನು ಮಾಡಿದ ಫಲ ಉಂಟಾಗುವುದು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆದರಿಸಿ-ಆಸಕ್ತಿಯಿಂದ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೃಚ್ಛ್ರ-ಒಂದು ಪ್ರಾಯಶ್ಚಿತ್ತ ,ಕೃಚ್ಛ್ರಾದಿ ತಪಸಿನ ಫಲವು (ಕುಮಾರವ್ಯಾಸ)  
ಪರಾಶರ ಸ್ಮೃತಿ ಪ್ರಾಯಶ್ಚಿತ್ತಕಾಂಡ - 12ನೆಯ ಅಧ್ಯಾಯ ಶ್ಲೋಕ 76  
ಕೃಚ್ಛ್ರ, ಅತಿಕೃಚ್ಛ್ರ, ಕೃಚ್ಛ್ರಾತಿಕೃಚ್ಛ್ರ, ತಪ್ತಕೃಚ್ಛ್ರ  
ಅಧ್ಯಾಯ 4, ಪು. 20, ಶ್ಲೋಕ 7  
ತಪ್ತಕೃಚ್ಛ, 3 ದಿವಸ ಅಪಲ ಬಿಸಿನೀರನ್ನೂ, 3 ದಿವಸ 3 ಸಲ ಬಿಸಿಹಾಲನ್ನೂ, 3 ದಿವಸ 1 ಸಲ ಬಿಸಿ ತುಪ್ಪವನ್ನೂ, 3 ದಿನಗಳಲ್ಲಿ. . .(ಗಾಳಿಯನ್ನೂ ಕುಡಿದಿರಬೇಕು) ಉಪವಾಸ ಮಾಡಿರಬೇಕು. ಇದಕ್ಕೆ ತಪ್ತಕೃಚ್ಛ್ರವೆನ್ನುತ್ತಾರೆ.  P - 21  
ಪಲ ಎಂದರೆ ಅಳತೆ ಇದರ ಕೋಷ್ಟಕ ಹೀಗಿದೆ.  
5 ಗುಂಜಿ ತೂಕ = 1 ಮಾಷ  
8 ಮಾಷ = 1 ನಿಷ್ಕ  
10 ನಿಷ್ಕ = 1 ಪಲ   4 ಸುವರ್ಣದ ತೂಕ 1 ಪಲ ಎಂದೂ ಹೇಳುವರು.  
ಬಿಸಿನೀರಿಗೆ ಬದಲಾಗಿ ತಣ್ಣಿರು, ತಂಪುಹಾಲು, ತಂಪು ತುಪ್ಪ ಬಳಸಿದರೆ ಶೀತಕೃಚ್ಛವಾಗುತ್ತದೆ.  
ಕೃಚ್ಛವೆಂದರೆ ಪ್ರಾಜಾಪತ್ಯಕೃಚ್ಛ್ರವೆಂದೇ ಅರ್ಥ :  
3 ದಿನ ಪ್ರಾತಕಾಲದಲ್ಲಿಯೂ 3 ದಿನ ಸಾಯಂಕಾಲದಲ್ಲಿಯೂ 3 ದಿನ ಇತರರನ್ನು ಕೇಳದೆಯೊ ಕೇಳದೆಯೂ ಭುಜಿಸಬೇಕು. ಅನಂತರ 3 ದಿನ ಉಪವಾಸ ಮಾಡಬೇಕು. ಇದೇ ಪ್ರಾಜಾಪತ್ಯಕೃಚ್ಛ್ರವೆಂಬುದು. (ಮನು)  
ಸಾಂತಪನಕೃಚ್ಛ್ರಲಕ್ಷಣ :  
2 ದಿನದ್ದು, 7 ದಿನದ್ದು, 15 ದಿನದ್ದು, 21 ದಿನದ್ದು ಎಂದು 4 ಪ್ರಕಾರವಾಗಿದೆ. “ಹಸುವಿನ ಗಂಜಳ, ಹಸುವಿನ ಸಗಣಿ, ಹಸುವಿನ ಹಾಲು, ಹಸುವಿನ ಮೊಸರು, ಹಸುವಿನ ತುಪ್ಪ, ದರ್ಭೆ, ನೀರು ಇವುಗಳನ್ನು ಭುಜಿಸಿ 3 ದಿನಗಳು ಉಪವಾಸ ಮಾಡಬೇಕು. ಇದೇ ಸಾಂತಪನಕೃಚ್ಛ್ರ (ಯಾಜ್ಷವಲ್ಕ್ಯ)  
   
ಅಧ್ಯಾಯ 4 ಪರಾಶರ ಬೋಧನೀಯ ಶ್ಲೋಕ 3  
ಮಹಾ ಸಾಂತಪನ ಕೃಚ್ಛ್ರ  
6 ದಿನಗಳಲ್ಲಿ ಗೋಮೂತ್ರ ಮೊದಲಾದುವನ್ನು ಭುಜಿಸಿ 7 ದಿನದಲ್ಲಿ ಉಪವಾಸ ಮಾಡುವುದು. ಮಹಾಸಾಂತಪನಕೃಚ್ಛ್ರ ಎನ್ನುತ್ತಾರೆ. (ಯಾಜ್ಞವಲ್ಕ್ಯ)  
ಪರಾಕೃಚ್ಛ್ರ ಎಂದರೆ ಇಂದ್ರಿಯಗಳನ್ನು ನಿಗ್ರಹಿಸಿ ಮತ್ತನಾಗದೆ 12 ದಿನ ಉಪವಾಸ ಮಾಡುವುದೇ ಪರಾಕೃಚ್ಛ್ರವೆನಿಸುವುದು. ಇದರಿಂದ ಸೂಕ್ತವಾದ ಪರಿಹಾರ ಆಗುವುದು.  ಪು. 26 ಪರಾಶರಮಾಧ್ವಿವೀಯ ಅ ಶ್ಲೋಕ.  
ಅತಿಕೃಚ್ಛೃ ಲಕ್ಷಣ :  
ಹಾಲಿನಿಂದಲೇ 21 ದಿವಸ ಕಳೆಯಬೇಕು ಇದು ಅತಿಕೃಚ್ಛೆಂದು ಹೇಳುತ್ತಾರೆ. (ಯಾಜ್ಞವಲ್ಕ್ಯ) ಪರಾಶರ ಪಾಯಶ್ಚಿತ್ತ ಕೂಟ. 12  ಆ ಶ್ಲೋಕ   
ಕೃಚ್ಛ್ರಾತಿಕೃಚ್ಛ್ರ ಲಕ್ಷಣ :  
ಏಕಭುಕ್ತಿ ನಕ್ತಾ ಆಯಾಚಿತ ದಿವಸಗಳಲ್ಲಿ ಭೋಜನ ಮಾಡತಕ್ಕ ಸಮಯಗಳಲ್ಲಿ ಮಾತ್ರ ಕೇವಲ ನೀರನ್ನು ಕಾಡಿದಿರುವುದು ಕೃಚ್ಛ್ರಾತಿಕೃಚ್ಛ್ರವೆಂದು ಹೇಳಲ್ಪಡುತ್ತದೆ. (ಗೌತಮ ಸ್ಮೃತಿ) ಪು. 453  
ಪರ್ಣಕೃಚ್ಛ್ರ  
ಮುತ್ತುಗ ಅತ್ತಿ ತಾವರೆ ಬಿಲ್ವ ಇವುಗಳ ಎಲೆ ಮತ್ತು ದರ್ಭೆ ಇವುಗಳ ಉದಕವನ್ನು ಪ್ರತ್ಯೇಕ ಪ್ರತ್ಯೇಕವಾಗಿ ಪ್ರತಿದಿವಸದಲ್ಲೂ ಕುಡಿದರೆ ಅದು ಪರ್ಣಕೃಚ್ಛ್ರ (ಯಾಜ್ಞವಲ್ಕ)  
ಹೀಗೆ ಹತ್ತಾರು ಬಗೆಯ ಕೃಚ್ಛ್ರಗಳಿರುವುದರಿಂದ ಕುಮಾರವ್ಯಾಸನು ಕೃಚ್ಛ್ರಾದಿ ತಪಸಿನ ಫಲವೆಂದಿದ್ದಾನೆ.  
ವಿಧಿನಿಷೇಧಗಳ ಅತಿಕ್ರಮಣೆಯಿಂದ, ಬರತಕ್ಕ ಪಪಗಳ ಪರಿಹಾರಕ್ಕೆ  ಮಆಡುವ ವ್ರತನಿಯಮಾದಿಗಳೇ ಪ್ರಾಯಶ್ಚಿತ್ತ, ಪ್ರಾಯವೆಂದು ತಪಸ್ಸಿಗೆ ಹೆಸರು. ಚಿತ್ತವೆಂದರೆ ನಿಶ್ಚಯ ನಿಶ್ಚಯ ಸಹಿತವಾದ ತಪಸ್ಸೇ ಪ್ರಾಯಶ್ಚಿತ್ತ.  ಪು. 7 ಪರಾಶರ ಮಾಧ್ವ ನಿಲಯ ಪ್ರಾಯಶ್ಚಿತ್ತ ಕಾಂಡ  
ಜ್ಯೋತಿಷ್ಟೋಮ-ಸಾಮಾನ್ಯವಾಗಿ ಐದುದಿನಗಳ ಕಾಲ ನಡೆಯುವ ಒಂದು ಸೋಮಯಾಗ. ಸ್ವರ್ಗಕಾಮನು ಜ್ಯೋತಿಷ್ಟೋಮವನ್ನು ಮಾಡಬೇಕು ಎಂದು ವೇದದಲ್ಲಿ ಬರುವ ವಿಧಿ.  
           ಟಿಪ್ಪಣಿ - ಜಿ. ಅಶ್ವತ್ಥನಾರಾಯಣ
</details>
