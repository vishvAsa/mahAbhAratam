+++
title = "017 ತಿಣಿಕಿದನು ಫಣಿರಾಯ"

+++

<details><summary>ಗದ್ಯ (ಕ.ಗ.ಪ) </summary>

17. ರಾಮಾಯಣವನ್ನು ಬರೆದ ಕವಿಗಳ ಭಾರದಿಂದ ಭೂಮಿಯನ್ನು ಹೊರಲಾರದೆ ಆದಿಶೇಷ ಆಯಾಸಪಟ್ಟನು. ರಘುವಂಶ ಶ್ರೇಷ್ಠನ ಚರಿತ್ರೆಯ ಸಮೂಹದಲ್ಲಿ ಹೆಜ್ಜೆಯಿಕ್ಕಲು ಅವಕಾಶವಿಲ್ಲ. ಅಸಮರ್ಥರಾದ ಕವಿಗಳನ್ನು ಲಕ್ಷ್ಯಕ್ಕಿಡುವನೇ? ಯೋಚಿಸುವುದು ಬೇಡ. ವ್ಯಾಸಪುತ್ರ ಶುಕ ಮುನಿಯ ಸ್ವರೂಪನಲ್ಲವೇ ಕವಿ ಕುಮಾರವ್ಯಾಸನು. ಇತರರನ್ನು ಆಟವಾಡಿಸಿ ಪರಿಹಾಸ ಮಾಡದಿರುವವನೇ! (ಇವನ ಮುಂದೆ ಉಳಿದವರಾರು ಗಣನೆಗೆ ಬರುವುದಿಲ್ಲ).
</details>

<details><summary>ಪದಾರ್ಥ (ಕ.ಗ.ಪ) </summary>

ತಿಂತಿಣಿ-ಸಮೂಹ,   
ತೆರಪು-ಅವಕಾಶ,   
ಬಣಗು-ಅಸಮರ್ಥ,   
ತಿಣುಕು-ಆಯಾಸಪಡು
</details>

<details><summary>ಪಾಠಾನ್ತರ (ಕ.ಗ.ಪ) </summary>

[ಶುಕರೂಪನಲ್ಲವೆ - [ಶುಕರೂಪನಲ್ಲದೆ (ಅ) (ಇ)]  
ಶುಕರೂಪನಾದ್ದರಿಂದ ಉಳಿದವರನ್ನು ಕುಣಿಸಿ ನಗುತ್ತಾನೆ ಅನ್ನುವ ಅಭಿಪ್ರಾಯ [ದೆ] ಪಾಠಾಂತರದಿಂದ ಸಮಂಜಸವೆನಿಸುತ್ತದೆ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಶುಕ: ವ್ಯಾಸನ ಪುತ್ರ ಮತ್ತು ಶಿಷ್ಯ. ವ್ಯಾಸರಿಂದ ಶುಕೀರೂಪದಿಂದ ಬಂದ ಘೃತಾಚಿ ಎಂಬ ಅಪ್ಸರಸಿಯಲ್ಲಿ ಜನಿಸಿದವ. ತಂದೆಯ ಬಳಿ ವಿದ್ಯಾಭ್ಯಾಸ ಮಾಡಿ, ಧರ್ಮರಹಸ್ಯಗಳನ್ನು,  ಭಾಗವತವನ್ನು ಕೇಳಿ ತಿಳಿದುಕೊಂಡು ಪರೀಕ್ಷಿದ್ರಾಜನಿಗೆ ಹೇಳಿದ
</details>
