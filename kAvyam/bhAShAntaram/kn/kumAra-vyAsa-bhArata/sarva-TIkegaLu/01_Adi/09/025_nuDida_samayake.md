+++
title = "025 ನುಡಿದ ಸಮಯಕೆ"

+++

<details><summary>ಗದ್ಯ (ಕ.ಗ.ಪ) </summary>

25. ಹಿಂದೆಯೇ ಗೊತ್ತು ಮಾಡಿದ ಸಮಯಕ್ಕೆ ತನ್ನ ಹೆಂಡತಿಯನ್ನು ಒಪ್ಪಿಸಿ, ಹಿಡಿಂಬ ರಾಜ್ಯದ ಒಡೆತನವನ್ನು ಘಟೋತ್ಕಚನಿಗೆ ವಹಿಸಿ ಆ ಪದವಿಯಲ್ಲಿ ಅವನನ್ನು ನೆಲೆಗೊಳಿಸಿದನು. ಆ ಮೇಲೆ ಪಾಂಡವರು ಅಲ್ಲಿಂದ ಹೊರಟು ಮುಂದೆ ನಡೆದರು. ದಾರಿ ಮಧ್ಯದಲ್ಲಿ ಶಾಲಿಹೋತ್ರನನ್ನು ಕಂಡು ಆತನಿಂದ ಉಪಚಾರ ಪಡೆದರು. ಆ ಬಳಿಕ ಅಷ್ಟು ಜನರೂ ಬ್ರಾಹ್ಮಣ ವೇಷದಲ್ಲಿ ಪಶ್ಚಿಮಾಭಿಮುಖವಾಗಿ ಪ್ರಯಾಣ ಮಾಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಡಬಡು-ಒಪ್ಪು, ಪಡುವ-ಪಶ್ಚಿಮ, ಅಭಿಮುಖ-ಎದುರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಶಾಲಿಹೋತ್ರ-ಕಪಿಲ ಮಹರ್ಷಿಯ ಮಗ, ಅಶ್ವಶಾಸ್ತ್ರವನ್ನು ಬರೆದವ. ಈತ ತನ್ನ ತಪೋಮಹಿಮೆಯಿಂದ ಒಂದು ಕೊಳವನ್ನೂ ಒಂದು ವೃಕ್ಷವನ್ನೂ ಕಲ್ಪಿಸಿದ್ದ. ಆ ಕೊಳದ ನೀರು ಹಸಿವು ಬಾಯಾರಿಕೆಗಳನ್ನು ನೀಗಿಸುತ್ತಿತ್ತು. ಆ ಮರದ ನೆರಳು, ಬಿಸಿಲು, ಫಳಿ, ಮಳೆ, ಗಾಳಿಗಳ ಭಯವನ್ನು ದೂರ ಮಾಡುತ್ತಿತ್ತು ಪಾಂಡವರನ್ನು ಕೆಲವು ಕಾಲ ಉಪಚರಿಸಿದನು.
</details>
