+++
title = "003 ಸಾಕು ಸಾಕಾನಿರಲು"

+++

<details><summary>ಗದ್ಯ (ಕ.ಗ.ಪ) </summary>

3. "ಸಾಕು ಸಾಕು, ನಾನಿರುವಾಗ ನಿಮಗೇಕೆ ಈ ಬಾಧೆ ?" ಎಂದು ನುಡಿದು ಭೀಮನು ಅವರೆಲ್ಲರನ್ನು ಹೊತ್ತುಕೊಂಡು ಮುಂದೆ ನಡೆದನು. ಎರಡು ಹೆಗಲುಗಳ ಮೇಲೆ ಕುಂತಿ ಮತ್ತು ಧರ್ಮಪುತ್ರನನ್ನು ಕೂರಿಸಿಕೊಂಡು, ಎಡ ಕಂಕುಳಲ್ಲಿ ಪಾರ್ಥನನ್ನೂ, ಬಲ ಮಗ್ಗುಲಲ್ಲಿ ಮಾದ್ರೀ ಮಕ್ಕಳನ್ನು ಔಂಕಿ ಹಿಡಿದುಕೊಂಡು ಕಲ್ಲುಗಳನ್ನು ಒದೆಯುತ್ತ ಮರಗಳನ್ನು ಸೀಳಿಕೊಂಡು ಮುಂದೆ ನಡೆದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೆಕ್ಕಳ-ಬಾಧೆ, ಕಿರೀಟಿ-ಪಾರ್ಥ, ಬದಿ-ಮಗ್ಗಲು, ಒಡೆಹಾಯ್ದು-ಸೀಳಿಕೊಂಡು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕಿರೀಟಿ-ಅರ್ಜುನ; ಇಂದ್ರಕೀಲ ಪರ್ವತದಲ್ಲಿ ಪಾಶುಪತಾಸ್ತ್ರಾದಿಗಳನ್ನು ಪಡೆದ ಬಳಿಕ ಕೆಲಕಾಲ ಸ್ವರ್ಗದಲ್ಲಿದ್ದನು. ಆಗ ಅರ್ಜುನ ಇಂದ್ರನಿಂದ ಜಯಿಸಲಾಗದ ಶತ್ರುಗಳನ್ನು ಗೆದ್ದ ಮಹೋಪಕಾರ ಮಾಡಿದುದಕ್ಕಾಗಿ ಇಂದ್ರ ಅರ್ಜುನನನ್ನು ದೇವಲೋಕದಲ್ಲಿ ತನ್ನ ಸಿಂಹಾಸನದ ಮೇಲೆ ಕುಳ್ಳಿರಿಸಿ, ತನ್ನ ಕಿರೀಟವನ್ನು ಅವನ ತಲೆಯ ಮೇಲಿಟ್ಟು ಗೌರವಿಸಿದ. ಈ ಕಾರಣದಿಂದ ಅರ್ಜುನನಿಗೆ 'ಕಿರೀಟಿ' ಎಂಬ ಹೆಸರು ಬಂತು.
</details>
