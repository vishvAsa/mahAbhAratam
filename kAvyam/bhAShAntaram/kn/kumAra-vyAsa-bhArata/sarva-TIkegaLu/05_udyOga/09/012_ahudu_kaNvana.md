+++
title = "012 ಅಹುದು ಕಣ್ವನ"

+++

<details><summary>ಗದ್ಯ (ಕ.ಗ.ಪ) </summary>

12. ಕಣ್ವನ ಮಾತು ಸರಿ ಕೃಷ್ಣನ ಮಹಿಮೆ ಅಧಿಕವಾದುದು ಇದನ್ನು ತಿಳಿದು ಗರ್ವಗ್ರಹಕ್ಕೆ ತುತ್ತಾಗಿ ಹುಚ್ಚನಾಗಬೇಡ, ಹಿಂದೆ ಗಾಲವನು ಬೇಡವೆಂದರೂ ಬಿಡದೆ ಗುರುದಕ್ಷಿಣೆ ತೆಗೆದುಕೊಳ್ಳಲು  ವಿಶ್ವಾಮಿತ್ರರನ್ನು ಪೀಡಿಸಲು ಅವರು ಕಠಿಣವಾದ ಗುರುದಕ್ಷಿಣೆಯನ್ನು ಬೇಡಿ ಅವನ ಅಹಂಕಾರವನ್ನು ಮುರಿದರು.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಮುನ್ನೊಬ್ಬ ಗಾವಿಲನು -->ಮುನ್ನೊಬ್ಬ ಗಾಲವನು   
ಉದ್ಯೋಗಪರ್ವ, ಪ್ರಾಚ್ಯ ಅಧ್ಯಯನ ಸಂಸ್ಥೆ, ಕೃಷ್ಣಜೋಯಿಸರು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗಾಲವ : ವಿಶ್ವಾಮಿತ್ರಲ್ಲಿ ಶುಕ್ಲಯರ್ಜುವೇದವನ್ನು ಸಾಂಗವಾಗಿ ಅಧ್ಯಯನ ಮಾಡಿ ಹೋಗುವಾಗ 'ಸ್ವಾಮಿ ! ನಾನು ಯಾವ ರೀತಿಯ ಗುರುದಕ್ಷಿಣೆಯನ್ನು ಸಮರ್ಪಿಸಬೇಕೆಂದು' ವಿಶ್ವಾಮಿತ್ರನನ್ನು ಗಾಲವ ಕೇಳಿದ. ವಿಶ್ವಾಮಿತ್ರನು 'ನಿನ್ನ ಶುಶ್ರೂಷೆಯಿಂದಲೇ ನಾನು ಸಂತುಷ್ಟನಾಗಿದ್ದೇನೆ ನನಗೆ ಬೇರೆ ಯಾವ ದಕ್ಷಿಣೆಯೂ ಬೇಡವೆಂದರೂ ಕೇಳದೆ ಪುನಃ ಪುನಃ ಬಲಾತ್ಕರಿಸಿದ. ಆದ್ದರಿಂದ ವಿಶ್ವಾಮಿತ್ರರು "ಮೈಯೆಲ್ಲವೂ ಬೆಳ್ಳಗೂ, ಒಂದು ಕಿವಿ ಕಪ್ಪಗೂ ಇರುವ 800 ಕುದುರೆಗಳನ್ನು ತಂದೊಪ್ಪಿಸು" ಎಂದರು. ಗಾಲವ ಇಂತಹ ಕುದುರೆಗಳನ್ನು ಸಂಪಾದಿಸುವುದಕ್ಕೆ ಎಷ್ಟೋ ಕಷ್ಟ ಪಟ್ಟು. ಕೊನೆಗೆ ವಿಷ್ಣುವನ್ನು ಕುರಿತು ತಪಸ್ಸು ಮಾಡಿ, ವಿಷ್ಣು ಇವನ ಬಳಿಗೆ ಗರುಡನನ್ನು ಕಳುಹಿಸಿ ಇವನ ಇಷ್ಟಾರ್ಥವನ್ನು ನೆರವೇರಿಸಲು ಹೇಳಿದನು.
</details>
