+++
title = "010 ದಿವಿಜರಿದಿರಲ್ಲೆನ್ದು ಡಮ್ಭೋ"

+++

<details><summary>ಗದ್ಯ (ಕ.ಗ.ಪ) </summary>

10. ದೇವತೆಗಳು ತನಗೆ ಎದುರಲ್ಲವೆಂದು (ಡಂಭಾಸುರನ ಮಗನು-ಡಂಭೋದ್ಭವನು) ನರನಾರಾಯಣ ಋಷಿಗಳ ಮೇಲೆ ಏರಿ ಬರಲು ತುಂಬಿದ ಸೊಕ್ಕಿನಿಂದ ಬಿದ್ದು ಕೆಟ್ಟನು. ಅವರಲ್ಲಿ ಅರ್ಜುನನೇ ನರನು. ಯದುಕುಲದಲ್ಲಿ ಜನಿಸಿದ ಕೃಷ್ಣನೇ ನಾರಾಯಣನು. ಪಾಂಡವರ ವೈರವನ್ನು ಬಿಡು, ಎಂದು ಪರಶುರಾಮನು ದುರ್ಯೋಧನನಿಗೆ ಹೇಳಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಡಂಭೋದ್ಭವ - ದುರಭಿಮಾನಿ ಕ್ಷತ್ರಿಯ ತನಗೆ ಸರಿಸಮಾನರಾದ ಶಸ್ತ್ರಧಾರಿಗಳು ಲೋಕದಲ್ಲಿದ್ದಾರೆಯೆ ? ಎಂದು ಎಲ್ಲರನ್ನು ಕೇಳುತ್ತ ಯಾರನ್ನೂ ಲಕ್ಷಿಸದೆ ಇದ್ದನು. ಒಂದು ದಿನ ತಪಸ್ವೀ ಬ್ರಾಹ್ಮಣರು 'ರಾಜನೇ ನಿನ್ನ ಮೀರಿಸಿದ ಇಬ್ಬರು ವೀರ ಪುರುಷ ಶ್ರೇಷ್ಠರಿದ್ದಾರೆ. ಅವರು ನರ-ನಾರಾಯಣರೆಂದು ಪ್ರಸಿದ್ಧ ಋಷಿಗಳು. ಗಂಧ ಮಾದನ ಪರ್ವತದಲ್ಲಿ ಅವರು ತಪಸ್ಸು ಮಾಡುತ್ತಿದ್ದಾರೆಂದು ಹೇಳಿದರು. ಡಂಭೋದ್ಭವ ಚತುರಂಗ ಸೈನ್ಯದೊಡನೆ ಅಲ್ಲಿಗೆ ಹೋಗಿ ಅವರೊಡನೆ ಯುದ್ಧವನ್ನು ಬಯಸಿದನು. ನರ-ನಾರಾಯಣರು ಎಷ್ಟು ಹೇಳಿದರು ಕೇಳಲಿಲ್ಲ ಕೊನೆಗೆ ನರ ಮುನಿಯು ಒಂದು ಕಡ್ಡಿಯನ್ನು ಐಷಿಕವೆಂಬ ಮಹಾ ಅಸ್ತ್ರ ಮಂತ್ರದಿಂದ ಅಭಿಮಂತ್ರಿಸಿ ಪ್ರಯೋಗಿಸಲು ಅದು ಅನೇಕ ಮಹಾಸ್ತ್ರಗಳಾಗಿ ರಾಜನ ಸೈನಿಕರ ಅಂಗಾಂಗಳನ್ನು ಭೇದಿಸಿ ಇಡೀ ಆಕಾಶವನ್ನೇ ಬಾಣಮಯ ಮಾಡಿತು. ಭಯ ಭ್ರಾಂತನಾದ ಡಂಭೋದ್ಭವ ತನ್ನ ಶಿರಸ್ಸನ್ನು ನರ ಮಹರ್ಷಿಯ ಪಾದಗಳ ಮೇಲಿಟ್ಟು ಶರಣಾದನು. ಮುಂದೆ ಮಹರ್ಷಿಯ ಉಪದೇಶದಂತೆ ಧರ್ಮಮಾರ್ಗದಲ್ಲಿ ನಡೆದನು.
</details>
