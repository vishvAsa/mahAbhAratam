+++
title = "055 ಸಲಿಲಮಯವಾದಖಿಳ ಭುವನಾ"

+++

<details><summary>ಗದ್ಯ (ಕ.ಗ.ಪ) </summary>

55. ನೀರಿನಲ್ಲಿ ಮುಳುಗಿದ ಸಮಸ್ತಲೋಕದೊಳಗೆ ಬ್ರಹ್ಮನು ತೇಲುತ್ತ, ಮುಳುಗುತ್ತ ಆಲದೆಲೆಯ ಹಾಸಿಗೆಯಲ್ಲಿ ಮಲಗಿದ ಪ್ರಕಾಶದ ಆಕೃತಿಯನ್ನು ಕಂಡು 'ನೀನುಯಾರು' ಎಂದು ಕೇಳುತ್ತ ಅವನ ಹೊಟ್ಟೆಯಲ್ಲಿ ಹೊಗಲು ಆ ನೂರು ಬ್ರಹ್ಮಾಂಡಗಳಲ್ಲಿ ದಾರಿಗೆಡಲು ಆ ಬ್ರಹ್ಮನನ್ನು ಈತನು ಹೊಕ್ಕಳಿನಿಂದ ಹೊರಹಾಕಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವರಾಹ- ವಿಷ್ಣುವಿನ ಮೂರನೇ ಅವತಾರ ಹಿರಣ್ಯಾಕ್ಷನನ್ನು ಸಂಹರಿಸುವುದಕ್ಕಾಗಿ ವಿಷ್ಣು ಈ ಅವತಾರವನ್ನು ಕೈಗೊಂಡ.  
ಸಮುದ್ರದಲ್ಲಿ ಇಳಿದು ವೇದವನ್ನು ತಂದವನು-ವಿಷ್ಣುವು ತನ್ನ ಹತ್ತು ಅವತಾರಗಳಲ್ಲಿ ಮೊದಲು ಮತ್ಸ್ಯಾವತಾರವನ್ನು ತಾಳಿದಾಗ ಸೋಮಕನೆಂಬ ರಾಕ್ಷಸನು ವೇದವನ್ನು ಅಪಹರಿಸಿ ಸಾಗರದೊಳಗೆ ಅಡಗಿದ್ದಾಗ ವಿಷ್ಣುವು ಮತ್ಸ್ಯನಾಗಿ ಸಮುದ್ರದೊಳ ಹೊಕ್ಕು ಮರಳಿ ವೇದಗಳನ್ನು ಹೊರಗೆ ತಂದನು.
</details>
