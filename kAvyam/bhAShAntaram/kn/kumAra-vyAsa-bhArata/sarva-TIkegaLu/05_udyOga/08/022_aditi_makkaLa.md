+++
title = "022 ಅದಿತಿ ಮಕ್ಕಳ"

+++

<details><summary>ಗದ್ಯ (ಕ.ಗ.ಪ) </summary>

22. ಅದಿತಿಯು ಮಕ್ಕಳನ್ನು ಪಡೆದುದು ಲೋಕದಲ್ಲಿ ಫಲ. ಕೌಸಲ್ಯೆಯು ಮಕ್ಕಳನ್ನು ಬಯಸಿ ಹೆತ್ತದ್ದು ಸಾರ್ಥಕವು. ವಿನತೆಗೆ ಮಕ್ಕಳಾದುದು ಫಲ. ಆನಂದದಿಂದ ನೀನು ಮಕ್ಕಳನ್ನು ಪಡೆದುದೂ ಕೂಡ ಸಾರ್ಥಕವು ಕೇಳು. ಎಂದು ಅತ್ಯಂತ ಸಂತೋಷದಿಂದ ಕೃಷ್ಣನು ಸಂದರ್ಭಾನುಸಾರ ಕುಂತಿಯನ್ನು ಹೊಗಳಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

"1) ಅದಿತಿ : ಪ್ರಚೇತನ ಪುತ್ರ ದಕ್ಷನ ಮಗಳು, ಈಕೆಯ ಮಕ್ಕಳು ದೇವತೆಗಳು, ಆದ್ದರಿಂದ ಅವರು ಆದಿತ್ಯರು.  
2) ಕೌಸಲ್ಯೆ : ದಶರಥನ ಪತ್ನಿ. ಶ್ರೀರಾಮಚಂದ್ರನ ತಾಯಿ  
3) ವಿನತೆ (ವಿನತಾ) : ದಕ್ಷನ ಪುತ್ರಿ. ಕಶ್ಯಪನಿಂದ ಈಕೆ ಗರುಡ, ಅರುಣರನ್ನು ಪುತ್ರರನ್ನಾಗಿ ಪಡೆದಳು.ಲೋಕಮಾತೆಯಾದ ಅದಿತಿಯು ಪ್ರಜಾಪತಿ ದಕ್ಷ ಮತ್ತು ಧರಣಿಯವರ ಮಗಳು. ಕಶ್ಯಪನ ಹೆಂಡತಿ. ಇವಳಿಗೆ ದಿತಿ, ಕಾಳ ದನಾಯು, ದನು, ಸಿಂಹಿಕ, ಕ್ರೋಧ, ಪೃಥು, ವಿನತಾ, ಕಪಿಲಾ, ಕದ್ರು ಮೊದಲಾದ ಸೋದರಿಯರೂ ಇದ್ದರು. ದೇವತೆಗಳೆಲ್ಲ ಈಕೆಯ ಸಂತಾನವಾದ್ದರಿಂದ ಅವರನ್ನು ಆದಿತೇಯರೆಂದೂ ಕರೆಯುತ್ತಾರೆ.  
ಅದಿತಿಗೆ ಒಟ್ಟು 33 ಮಕ್ಕಳು. ಅವರಲ್ಲಿ ಹನ್ನೆರಡು ಜನರನ್ನು ಅಂದರೆ ಧಾತಾ, ಅರ್ಯಮಾ, ಮಿತ್ರ, ಸಕ್ರ, ವರುಣ, ಅಂಸ, ಭಗ, ವಿವಸ್ವನ್, ಪೂಸ, ಸವಿತಾ, ತೃಷ್ಟ ಮತ್ತು ವಿಷ್ಣು ಇವರುಗಳನ್ನು ದ್ವಾದಶಾದಿತ್ಯರು ಎನ್ನುತ್ತಾರೆ. ಮಹಾವಿಷ್ಣು ಮತ್ತು ವಾಮನರನ್ನು ಹಡೆದ ಕೀರ್ತಿಯೂ ಇವಳದೇ ಆಗಿದೆ. ಬಲಿಚಕ್ರವರ್ತಿಯ ಉಪಟಳ ಹೆಚ್ಚಾದಾಗ ಇವಳು ಅವನ ಸಚಿಹಾರಕ್ಕೆ ತನ್ನ ಹೊಟ್ಟೆಯನ್ನು ವಾಮನನು ಅವತಾರ ಎತ್ತಬೇಕು ಎಂದು ವಿಷ್ಣುವನ್ನು ಪ್ರಾರ್ಥಿಸಿ ಒಪ್ಪಿಗೆ ಪಡೆಯುತ್ತಾಳೆ.  
ಮಹಾಭಾರತದ ಉದ್ಯೋಗಪರ್ವದಲ್ಲಿ ಇನ್ನೊಂದು ಸಂಗತಿಯಿದೆ. ನರಕಾಸುರನು ದೇವಲೋಕದ ಮೇಲೆ ಅಕ್ರಮಣ ಮಾಡಿ ದೇವಲೋಕದಲ್ಲಿ ಹಾಹಾಕಾರವೆಬ್ಬಿಸಿದನಷ್ಟೆ. ದಿಗ್ವಿಜಯ ಸಂದರ್ಭದಲ್ಲಿ ಅವನು ಕಶ್ಯಪನ ಆಶ್ರಮಕ್ಕೂ ನುಗ್ಗಿದ. ಕಶ್ಯಪ ಅಲ್ಲಿರಲಿಲ್ಲ. ಸಿಟ್ಟಿನಿಂದ ಇಂದ್ರನ ಛತ್ರಿಯನ್ನು ತಂದಿದ್ದ. ನರಕಾಸುರನು ಅದಿತಿಯ ಕುಂಡಲಗಳನ್ನೂ ಹೊತ್ತುಕೊಂಡು ಹೋದ. ಮುಂದೆ ಶ್ರೀಕೃಷ್ಣನು ನರಕಾಸುರನನ್ನು ಕೊಂದಾಗ ಅವನ ಬಳಿ ಇದ್ದ ಅದಿತಿಯ ಆಭರಣಗಳನ್ನು ಆಕೆಗೆ ಮರಳಿಸಿದನಂತೆ.  
ಮಹಾಭಾರತದ ಶಾಚಿತಿಪರ್ವದಲ್ಲಿ ಬುದ್ಧ-ಅದಿತಿಯರಿಗೆ ಸಂಬಂಧಿಸಿದ ಕಥೆಯೊಂದಿದೆ. ಒಮ್ಮೆ ಅದಿತಿಯು ರಾಕ್ಷಸರನ್ನೆಲ್ಲ ಕೊಂದು ಬನ್ನಿರಿ ಎಂದು ಮಕ್ಕಳನ್ನೆಲ್ಲ ಕಳಿಸಿದ್ದಳಂತೆ. ಅನಂತರ ಅಡಿಗೆ ಮಾಡಿ ಅವರಿಗಾಗಿ ಕಾದಿದ್ದಳಂತೆ. ಆಗ ಬುದ್ಧ ಬಂದು ಆಹಾರವನ್ನು ಕೊಡುವಂತೆ ಕೇಳಿದನಂತೆ. ಮಕ್ಕಳಿಗೆ ಮೊದಲು ಎಂಬ ತತ್ವ ತಾಯಿಯದು. ಇದರಿಂದ ಬುದ್ದ ಸಿಟ್ಟು ಮಾಡಿಕೊಂಡು ಶಾಪಕೊಟ್ಟನಂತೆ. ಶಾಪದ ಪರಿಣಾಮವಾಗಿ ಅದಿತಿಗೆ ತುಂಬ ಹೊಟ್ಟೆನೋವು ಕಾಣಿಸಿಕೊಂಡಿತು. ವಿವಸ್ವತನು ಎರಡನೆಯ ಬಾರಿ ಅವಳ ಗರ್ಭದಲ್ಲಿ ಸೇರಿ ಮೊಟ್ಟೆಯೊಡೆದು ಸತ್ತನಂತೆ. ಅದಕ್ಕೇ ವಿವಸ್ವತ್ ಶ್ರಾದ್ಧದೇವನು ಮಾರ್ತಾಂಡ [=ಮೃತವಾದ ಅಂಡ (ಮೊಟ್ಟೆ ಉಳ್ಳವನು)] ಎಂಬ ಹೆಸರು ಪಡೆದನಂತೆ!  
ಅದಿತಿ ಮತ್ತು ಅವಳ ಸವತಿಯರ ಸಂಸಾರ, ಸಂತಾನ ಎರಡೂ ದೊಡ್ಡವು. ದಿತಿ, ದನು, ಅದಿತಿ ಎಲ್ಲರೂ ಕಶ್ಯಪನ ಹೆಂಡತಿಯರೇ. ಆದರೆ ಅದಿತಿಯ ಮಕ್ಕಳೆಲ್ಲ ದೇವತೆಗಳಾದರೆ ದಿತಿ, ದನು ಇವನ ಮಕ್ಕಳೆಲ್ಲ ದೈತ್ಯರಾದದ್ದು ಕುಟುಂಬದ ವಿಪರ್ಯಾಸಗಳಲ್ಲಿ ಒಂದು. 'ಒಂದೆ ತೊಟ್ಟು-ಎರಡು ಹುಟ್ಟು' ಎಂದು ಪು.ತಿ.ನ. ಅವರು ಹೇಳುವ ಮಾತು ಕಶ್ಯಪನ ಸಂಸಾರಕ್ಕೆ ಸೂಕ್ತವಾಗಿ ಅನ್ವಯವಾಗುತ್ತದೆ. ಅಲ್ಲದೆ ನಮ್ಮ ಅಂತರಂಗದಲ್ಲೇ ರಾಕ್ಷಸ-ದೈವ ಶಾಖೆಗಳೆರಡೂ ಇವೆ ಎಂಬುದನ್ನು ಸ್ಪಷ್ಟಪಡಿಸುತ್ತದೆ."
</details>
