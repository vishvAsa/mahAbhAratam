+++
title = "066 ಕುರುಪತಿಯ ಬಿರುನುಡಿಯ"

+++

<details><summary>ಗದ್ಯ (ಕ.ಗ.ಪ) </summary>

66. ದುರ್ಯೋಧನನ ಒರಟು ಮಾತುಗಳನ್ನು ಕೇಳಿ, ಮೈಯಲ್ಲಿ ಕೋಪಾಗ್ನಿ ಉಕ್ಕುತ್ತಿರಲು ಕೆರಳಿ, ನಿರ್ಭಯದಿಂದ ವಿದುರನು ದುರ್ಯೋಧನನಿಗೆ ಹೀಗೆ ಹೇಳಿದನು. 'ಕೆಟ್ಟವನೇ! ನೀನು ಆಡಿದ ಮಾತಿಗೆ ಉತ್ತರವನ್ನೇಕೆ ಕೊಡಬೇಕು ? ನಿನ್ನ ತಾಯಿಗೆ ಮೊದಲನೆಯ ಗಂಡನು ಯಾರು ಹೇಳು' ಎಂದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ದುರುಳ - ಕೆಟ್ಟವನು, ಬಿರುನುಡಿ - ಒರಟು ಮಾತು, ಕರಣ - ಮೈ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವರಜನನಿಗಾದಿಯಲಿ ಗಂಡನಾರು ? - ಗಾಂಧಾರಿಯು ಹುಟ್ಟಿದಾಗ ಅವಳ ಜಾತಕದಲ್ಲಿ ವಿವಾಹವಾದ ಕೂಡಲೆ ವೈಧವ್ಯ ಪ್ರಾಪ್ತಿ ಎಂದಿತ್ತು. ಈ ದೋಷ ನಿವಾರಣೆಗೆ ಅವಳ ತಂದೆ-ತಾಯಿ ಮೊದಲು ಅವಳನ್ನು ಒಂದು ಕತ್ತೆಗೆ ವಿವಾಹ ಮಾಡಿ ಅದು ಸತ್ತ ನಂತರ ಧೃತರಾಷ್ಟ್ರನಿಗೆ ಮದುವೆ ಮಾಡಿದರು. (ಕೆಲವೆಡೆಯಲ್ಲಿ ಆಡಿನೊಂದಿಗೆ ಮದುವೆಯಾಯಿತೆಂದೂ ಹೇಳಿರುತ್ತದೆ) ನಾನು ತ್ತೊತಿನ ಮಗನಾದರೆ ನೀನು ಕತ್ತೆಯ ಮಗ ಎಂದು ಹೇಳುವುದಷ್ಟೇ ವಿದುರನ ಅಭಿಪ್ರಾಯವಾಗಿತ್ತು.
</details>
