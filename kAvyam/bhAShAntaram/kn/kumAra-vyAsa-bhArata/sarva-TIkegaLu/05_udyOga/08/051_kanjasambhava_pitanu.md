+++
title = "051 ಕಞ್ಜಸಮ್ಭವ ಪಿತನು"

+++

<details><summary>ಗದ್ಯ (ಕ.ಗ.ಪ) </summary>

51. ಕಮಲದಲ್ಲಿ ಸಂಭವಿಸಿದ ಬ್ರಹ್ಮನ ತಂದೆಯಾದ ವಿಷ್ಣುವು ಬಂದನು. ವಿಷದಲ್ಲಿ ಮಲಗಿದ-ಶೇಷಶಾಯಿಯು ಬಂದನು. ಆನೆಯ ಮೊರೆಯನ್ನು ಕೇಳಿ ಅದನ್ನು ರಕ್ಷಿಸಿದವನು ಬಂದನು. ಅಂಜನಾದೇವಿಯ ಮಗನಾದ ಹನುಮಂತನ ಒಡೆಯನಾದ ರಾಮನು ಬಂದನು. ಭಯಪಟ್ಟ ಪ್ರಹ್ಲಾದನಿಗೆ ಅಭಯವನ್ನು ನೀಡಿದ, ಕುರುಕುಲವನ್ನು ನಾಶಗೈಯಲು ಹಿರಿದಾದ ದೇವನು ದುರ್ಯೋಧನನ ಅರಮನೆಗೆ ಬಂದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಂಜರ-ಆನೆ, ಭಂಜನ-ಸಂಹಾರ, ನಂಜು-ವಿಷ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗಜೇಂದ್ರ ಮೋಕ್ಷ - 'ಕುಂಜರನ ಮೊರೆ ಕೇಳಿ' - ಇಂದ್ರದ್ಯುಮ್ನ ಪಾಂಡ್ಯದೇಶದ ಅರಸು. ವಿಷ್ಣುಭಕ್ತ ಅಗಸ್ತ್ಯರಿಂದ ಆನೆಯ ಜನ್ಮವನ್ನು ಪಡೆದು. ಶಾಪಗ್ರಸ್ತನಾಗಿ, ಕೊಳದಲ್ಲಿ ನೀರು ಕುಡಿಯುತ್ತಿದ್ದಾಗ ಮೊಸಳೆಯು ಹಿಡಿಯಿತು. ಆಗ ಪೂರ್ವಜನ್ಮದ ಸಂಸ್ಕಾರದಿಂದ ವಿಷ್ಣುವಿನ ಮೊರೆಹೊಕ್ಕನು. ವಿಷ್ಣು ಪ್ರತ್ಯಕ್ಷನಾಗಿ ಮೊಸಳೆಯನ್ನು ಕೊಂದು ಇಂದ್ರದ್ಯುಮ್ನನನ್ನು ಶಾಪದಿಂದ ವಿಮುಕ್ತಗೊಳಿಸಿದನು.
</details>
