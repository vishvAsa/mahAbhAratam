+++
title = "118 ತೆರಹುಗುಡದೆ"

+++

<details><summary>ಗದ್ಯ (ಕ.ಗ.ಪ) </summary>

118. ಈ ಭೂಮಿಯೊಳಗೆ ಕಿಕ್ಕಿರಿದು ತುಂಬಿದ ಸಾವಿರ ಕೋಟಿ ರಾಕ್ಷಸರನ್ನು ಕೊಂದು ಭೂ ಭಾರವನ್ನು ಇಳಿಸಿ (ಕಡಿಮೆ ಮಾಡಿ) ದೇವತೆಗಳ ವ್ಯಸನವನ್ನು ಹೋಗಲಾಡಿಸಿ ಭಕ್ತರನ್ನು ಸಮೀಪದಲ್ಲಿದ್ದು ರಕ್ಷಿಸುವುದಕ್ಕಾಗಿ ಹರಿಯು ಹುಟ್ಟಿದನು. ಅವನು ಶ್ರೀಕೃಷ್ಣನು, ಮನುಷ್ಯನಲ್ಲ ತಿಳಿದುಕÉೂ ಎಂದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಈಡಿರಿದ-ತುಂಬಿದ (ಕಿಕ್ಕಿರಿದು), ನಿರ್ಜರರು-ದೇವತೆಗಳು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಶ್ರೀಕೃಷ್ಣ - ವಸುದೇª-ದೇವಕಿಯರ ಮಗ ಶ್ರೀಕೃಷ್ಣ. ಸೆರೆಮನೆಯಲ್ಲಿ ಹುಟ್ಟು ನಂದಗೋಕುಲದಲ್ಲಿ ಬೆಳೆದವರು. ಚಿಕ್ಕಂದಿನಲ್ಲೇ ಮಾವನಾದ ಕಂಸನನ್ನು ಕೊಂದು ಕೀರ್ತಿ ಗಳಿಸಿದವನು. ಇಡೀ ಮಹಾಭಾರತದಲ್ಲಿ ಶ್ರೀಕೃಷ್ಣನ ಪಾತ್ರದಷ್ಟು ವೈವಿಧ್ಯಮಯವಾದ ಪಾತ್ರ ಇನ್ನೊಂದಿಲ್ಲ. ಇಡೀ ಮಹಾಭಾರತದಲ್ಲಿ ಶ್ರೀಕೃಷ್ಣನ ಪಾತ್ರದಷ್ಟು ವೈವಿಧ್ಯಮಯವಾದ ಪಾತ್ರ ಇನ್ನೊಂದಿಲ್ಲ. ಅವನ ಆಧ್ಯಾತ್ಮಿಕ ಉನ್ನತಿ, ದೈವೀನೆಲೆ, ತಂತ್ರಪ್ರ¥ಂಚ, ಪಾಂಡವ ಪ್ರೇಮ, ಕುಟುಂಬ ವಾತ್ಸಲ್ಯ, ದ್ರೌಪದೀ ರಕ್ಷಣ, ಸಂಚಾರ ಪ್ರಿಯತೆ, ತರ್ಕಕೌಶಲ, ಸಾರಥಿತನ, ಭಕ್ತರನ್ನು ಪ್ರೀತಿಯಿಂದ ಕಾಣುವ ಗುಣ ಇವುಗಳಲ್ಲಿ ಒಂದೊಂದು ಉತ್ತಮವಾದುದೇ ಆಗಿದೆ. ಕೌರವ ಸಭೆಯಲ್ಲಿ ತೋರಿದ ವಿಶ್ವರೂಪದಂತೆಯೇ ಈ ಮೇಲಿನ ಗುಣಗಳು ವಿಶ್ವರೂಪದರ್ಶನವನ್ನೇ ಮಾಡಿಸುವಂತಿವೆ. 'ವಿಶ್ವರೂಪ ವಿಹಾರಿ' ಎಂಬ ವಿಶೇಷಣವೂ ಅವನಿಗಿರುವುದು ಸಾರ್ಥಕವಾಗಿದೆ. ದ್ರೌಪದಿಯನ್ನು ಪ್ರೀತಿಯ ತಂಗಿಯಂತೆ ತಾಯಿಯಂತೆ ಗೌರವಿಸುವ ಈತ ಹಲವಾರು ಪತ್ನಿಯರನ್ನು ಕಟ್ಟಿಕೊಂಡ ಈತ ಅರ್ಜುನನಿಗೆ ಮಾಡುವ ಗೀತೋಪದೇಶದಲ್ಲಿ ಎಲ್ಲವೂ ಮಾಯೆ, ನಶ್ವರ ಎಂದು ಎಷ್ಟು ಸರಳವಾಗಿ ತಿಳಿಸುತ್ತಾನೆ! ಉಳಿದ ಯಾವ ನಾಯಕರಿಗೂ ಇಲ್ಲದಷ್ಟು ವಿನೋದ ಪ್ರವೃತ್ತಿ ಈತನಲ್ಲಿರುವುದೂ ಒಂದು ವಿಶೇóಷ ಸಂಗತಿಯೇ ಆಗಿದೆ. ಇವನ ಸಾಧನೆಯೇನೂ ಕಡಿಮೆಯದಲ್ಲ. ಗಂಧಮಾದನದಲ್ಲಿ, ಪುಷ್ಕರದಲ್ಲಿ, ಪ್ರಭಾತೀರ್ಥದಲ್ಲಿ, ಬದರಿಯಲ್ಲಿ, ಸರಸ್ವತೀ ನದೀ ತೀರದಲ್ಲಿ ಘೋರ ತಪಸ್ಸು ಮಾಡಿ ಅಪಾರ ಶಕ್ತಿಯನ್ನು ಪಡೆದವನು. ರುಕ್ಮಿಣೀ ಸಹಿತನಾಗಿ ಹಿಮವತ್ಪರ್ವದಲ್ಲಿ ತಪಸ್ಸು ಮಾಡಿ ಚಕ್ರವನ್ನು ಪಡೆದವನು. ಸಾಂದೀಪನಿಯಿಂದ ಸಕಲ ವಿದ್ಯೆಗಳನ್ನು ಕಲಿತು ಸತ್ತ ಮಗನನ್ನು ಬದುಕಿಸಿ ತಂದು ಗುರುದಕ್ಷಿಣೆಯಾಗಿ ಕೊಟ್ಟವನು. ಸಂಧಿಯ ನೆವದಲ್ಲಿ ಹಸ್ತಿನಾವತಿಗೆ ಬಂದು ಯುದ್ದ ಭಾವವನ್ನೇ ಕೌರವರಲ್ಲಿ ಬೆಳೆಸಿ ಕರ್ಣನ ಮನಸ್ಸಿನಲ್ಲಿ ದ್ವಂದ್ವವನ್ನು ಹೂಡುವುದರಲ್ಲಿ ಯಶಸ್ವಿಯಾದವನು. ಭಗವದ್‍ಗೀತೆಯಂಥ ವಿಶ್ವನೀತಿ ಕಾವ್ಯವನ್ನು ಲೋಕಕ್ಕೆ ಬಿಟ್ಟುಹೋದ ತತ್ತ್ವಜ್ಞಾನಿ. ಭೀಮನಿಂದ ಜರಾಸಂಧನನ್ನು ಕೊಲ್ಲಿಸಿದ್ದು ಅವನ ರಾಜತಂತ್ರಜ್ಞತೆಯ ಒಂದು ಶ್ರೇಷ್ಠ ಮಾದರಿ ಎನ್ನಬಹುದು. ಏಕೆಂದರೆ ಅಳಿಯನಾದ ಕಂಸನನ್ನು ಕೃಷ್ಣನು ಕೊಂದನೆಂಬ ಸಿಟ್ಟಿಗೆ ಜರಾಸಂಧ ಶ್ರೀಕೃಷ್ಣ ಮತ್ತು ಅವನ ಪರಿವಾರದವರಿಗೆ ತುಂಬ ಕಿರುಕುಳ ನೀಡಿದ್ದ. ಜರಾಸಂಧನ ಕಾಟ ತಡೆಯಲಾರದೆ ಕೃಷ್ಣನು ತನ್ನ ಗುಂಪನ್ನು ಕರೆದುಕೊಂಡು ದ್ವಾರಕೆಗೆ ಹೋಗಿ ನೆಲೆಸಬೇಕಾಗಿತ್ತು. ಈ ಮಹಾಪ್ರಸ್ಥಾನದಿಂದ ಯಾದವರಿಗೆ ಆರ್ಥಿಕ ಭದ್ರತೆ ಒದಗುವಂತಾಯಿತು.  
ಮಹಾಯುದ್ಧದಲ್ಲಿ ರಥವನ್ನು ನಡೆಸಿದ ಶ್ರೀಕೃಷ್ಣ ಪಾಂಡವರ ಮನೋರಥವನ್ನು ನಡೆಸಿದ ರೀತಿ ಅದ್ಭುತವಾಗಿದೆ. ಯುದ್ಧದ ಎಲ್ಲ ಮಜಲುಗಳನ್ನೂ ದಿಗ್ದರ್ಶಿಸಿದವನು ಕೃಷ್ಣನೇ. ಭೀಷ್ಮ, ದ್ರೋಣರು ತಾವಾಗಿ ತಮ್ಮ ಗುಟ್ಟುಗಳನ್ನು ಹೇಳಿಕೊಂಡು ಸೋಲನ್ನು ಆಹ್ವಾನಿಸುವಂತೆ ಮಾಡಿದವನು ಕೃಷ್ಣನೇ. ಕರ್ಣನ ಅಂತರಂಗದ ಕೌರವ ಕೋಟೆಯನ್ನು ಭೇದದಿಂದ ಒಡೆದವನೂ ಕೃಷ್ಣನೇ. ಘಟೋತ್ಕಚನನ್ನು ಮುಂದೆ ಬಿಟ್ಟು ಕರ್ಣನ ಶಕ್ತ್ಯಾಯುಧವನ್ನು ನಾಶಪಡಿಸಿದ್ದು ಶ್ರೀಕೃಷ್ಣನ ಯಶಸ್ವೀ ಕಾರ್ಯತಂತ್ರವೇ ಆಗಿದೆ. ಧೃತರಾಷ್ಟ್ರನ ಸಿಟ್ಟಿನಿಂದ ಭೀಮನನ್ನು ಪಾರುಮಾಡಲು ಕಬ್ಬಿಣದ ಭೀಮಪ್ರತಿಮೆಯನ್ನು ತಿರಿಸ ಪರಿಸ್ಥಿತಿಯನ್ನು ನಿಯಂತ್ರಿಸಿದವನು ಶ್ರೀಕೃಷ್ಣ. 'ಕಪಟನಾಟಕಸೂತ್ರಧಾರಿ' ಎಂದು ಈತನ ಬಗೆಗೆ ಎಲ್ಲರೂ ಬಳಸುವ ಪುರಾಣ ವಾಕ್ಯ ಈತನ ಎಲ್ಲ ಗುಣಗಳನ್ನೂ ವ್ಯಾಖ್ಯಾನಿಸುವ ಸೂತ್ರವಾಕ್ವವಾಗಿದೆ.  
ಇಷ್ಟಾದರೂ ಅಂತ್ಯಕಾಲ್ಲಕೆ ಕೃಷ್ಣನಿಗೆ ಸಮಾಧಾನವಿರಲಿಲ್ಲ. ತಾನೇ ಕಷ್ಟಪಟ್ಟು ಬೆಳೆಸಿದ ದ್ವಾರಕಿ ಮತ್ತು ಯದುಕುಲದ ಏಳಿಗೆಯ ಬೇರುಗಳು ತನ್ನ ಕಾಲದಲ್ಲೇ ನಶಿಸುವಂತಾಯಿತಲ್ಲ ಎಂಬ ಕೊರಗು ಅವನದು. ದ್ವಾರಕಾನಗರ ಸಮುದ್ರದಲ್ಲಿ ಮುಳುಗಿದಂತೆ ಯಾದವರು ಮದ್ದದ ಸಮುದ್ರದಲ್ಲಿ ಮುಳುಗಿ ಹಾಳಾದರು. ಪರಸ್ಪರ ಕಾದಾಡಿ ಸತ್ತರು. ಕೊನೆಗೆ ಅವನ ಪತ್ನಿಯರನ್ನು ಕಳ್ಳರು ಹೊತ್ತುಕೊಂಡು ಹೊರಟರೆ ಅವರನ್ನು ಕಾಪಾಡಲೆಂದೇ ಬಂದ ಅರ್ಜುನನೂ ಕೈಲಾಗದವನಾಗಿಬಿಟ್ಟ.  
ಸ್ವಂತ ಕಷ್ಟನಷ್ಟಗಳ ನಡುವೆ ಸಮಾಜವನ್ನು ಬೆಳೆಸುವ ಮಹತ್ ಪ್ರಯತ್ನವನ್ನು ನಡೆಸಿಕೊಂಡೇ ಬಂದ ಶ್ರೀಕೃಷ್ಣನದು ದೊಡ್ಡ ಕುಟುಂಬ. ದ್ರೌಪದಿಯನ್ನು ಅವನು ನೋಡಿಕೊಂಡ ರೀತಿ ಆದರ್ಶಪ್ರಾಯವಾದದ್ದು. ಅರ್ಜುನನ ಸಖ್ಯವನ್ನು ಪರಮಪ್ರಿಯವೆಂದು ಭಾವಿಸಿದ್ದು ಶ್ರೀಕೃಷ್ಣನ ಮಹಿಮೆ. ಎಲ್ಲ ರೀತಿಯಲ್ಲೂ ಬಲು ದೊಡ್ಡ ವ್ಯಕ್ತಿತ್ವ ಆತನದು.
</details>
