+++
title = "003 ಒಬ್ಬನೇ ಬಲ್ಲವನು"

+++

<details><summary>ಗದ್ಯ (ಕ.ಗ.ಪ) </summary>

3. ಅದನ್ನು ಬಲ್ಲವನು ಒಬ್ಬನೇ. ಲೋಕದಲ್ಲಿ ಮತ್ತೊಬ್ಬರಿಲ್ಲ. ಸರ್ವಗುಣಗಳಿಂದ ಸಂಪೂರ್ಣನಾಗಿರತಕ್ಕ ಸನತ್ಸುಜಾತನನ್ನು ನೀನು ಧ್ಯಾನ ಮಾಡು ಸುಸಂಸ್ಕೃತನಾಗಿರುವೆ, ಎಂದು ಹೇಳಲು, ಕರ್ತವ್ಯ ಪ್ರಜ್ಞೆಯಿಂದ ಧೃತರಾಷ್ಟ್ರನು ಮುನಿಯ ಸ್ವರೂಪವನ್ನು ನೆನೆಯುತ್ತಿರಲು ಜ್ಞಾನಿಗಳ ಸಮೂಹದ ಕಮಲವನ್ನರಳಿಸುವ ಸೂರ್ಯನಂತೆ ಸನತ್ಸುಜಾತನು ಆ ಕ್ಷಣದಲ್ಲಿ ಮೂಡಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆವಿರ್ಭವಿಸು-ಅವತರಿಸು/ಪ್ರತ್ಯಕ್ಷನಾಗು, ಅರ್ಕ-ಸೂರ್ಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸನತ್ಸುಜಾತರು ಸೃಷ್ಟಿಯ ಆದಿಯಲ್ಲಿ ಬ್ರಹ್ಮನ ಮಾನಸ ಪುತ್ರರಲ್ಲಿ ಒಬ್ಬರು. ಸದಾ ಕೌಮಾರಾವಸ್ಥೆಯಲ್ಲಿರತಕ್ಕ ಮಹಾತಪಸ್ವಿ ಮತ್ತು ಜ್ಞಾನ ಸಂಪನ್ನರು, ಧೃತರಾಷ್ಟ್ರನಿಗೆ ಅವರು ಮಾಡಿದ ಈ ತತ್ವೋಪದೇಶವು ಸನತ್ಸುಜಾತೀಯವೆಂದೇ ರೂಢಿಯಾಗಿದೆ.
</details>
