+++
title = "033 ಆರು ಗುಣ"

+++

<details><summary>ಗದ್ಯ (ಕ.ಗ.ಪ) </summary>

33. ಆರು ಗುಣಗಳು, ಆರು ಋತುಗಳು, ಆರು ವರ್ಣಗಳೂ, ಆರು ವರ್ಗಗಳು, ಆರು ದರ್ಶನ, ಆರು ಅಂಗಗಳು, ಆರು ಪಾತ್ರಗಳು ಇವುಗಳ ವ್ಯತ್ಯಾಸಗಳನ್ನು ತಿಳಿದು ಯೋಗ್ಯಮಾರ್ಗದಲ್ಲಿ ನಡೆಯಬೇಕು. ಹೊರಗೆ ಕಾಣುವ ಈ ಮಾಯಾ ಪ್ರಪಂಚವನ್ನು ಮೀರಿ ಯಾವ ಆಪತ್ತೂ ಇಲ್ಲದ ಮುಕ್ತಿಯನ್ನು ಪಡೆಯುವುದು ಉತ್ತಮ ಆಲೋಚನೆ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಆರು ಗುಣಗಳು : ಉದಯ, ಸಾಹಸ, ಧೈರ್ಯ, ಬಲ, ಬುದ್ಧಿ, ಪರಾಕ್ರಮ.  
ಆರು ಋತುಗಳು : ವಸಂತ, ಗ್ರೀಷ್ಮ, ವರ್ಷ, ಶರತ್, ಹೇಮಂತ, ಶಿಶಿರ.  
ಆರು ವರ್ಣಗಳು : ಬಿಳಿ, ಹಳದಿ, ಕೆಂಪು, ಹಸಿರು, ಕಪ್ಪು, ಕಂದು.  
ಆರು ವರ್ಗಗಳು :   
1) ಕಾಮ, ಕ್ರೋಧ, ಲೋಭ, ಮೋಹ, ಮದ, ಮತ್ಸರ  
               
2) ಆಯ, ವ್ಯಯ, ದಕ್ಷ, ಯೋನಿ, ತಿಥಿ, ವಾರ (ಪಂಚಾಂಗ)  
              
3) ಲಗ್ನ, ಹೋರೆ, ಪ್ರಿಕ್ಕಾಣ, ನವಾಂಶ, ದ್ವಾದಶಾಂಶ, ತ್ರಿಶಾಂಶ (ಜ್ಯೋತಿಷ ವರ್ಗ)  
ಆರು ದರ್ಶನಗಳು : ಸಾಂಖ್ಯ, ಯೋಗ, ನ್ಯಾಯ, ವೈಶೇಷಿಕ, ಮೀಮಾಂಸ, ವೇದಾಂತ.  
ಆರು ಅಂಗಗಳು (ಷಡಂಗ) :   
1) ಶಿಕ್ಷಾ, ವ್ಯಾಕರಣ, ಛಂದಸ್ಸು, ನಿರುಕ್ತ, ಜ್ಯೋತಿಷ, ಕಲ್ಪ  
                         
2) ಹಸ್ತಿ, ಅಶ್ವ, ರಥ, ಪದಾತಿ, ದಿವಿಜ, ಖೇಚರ (ಆರು ಸೈನ್ಯಗಳು)  
                         
3) ಆಸನ, ಪ್ರಾಣಾಯಾಮ, ಪ್ರತ್ಯಾಹಾರ, ಧಾರಣ, ಧ್ಯಾನ, ಸಮಾಧಿ (ಯೋಗಕ್ಕೆ ಸಂಬಂಧಿಸಿದ್ದು)  
ಆರು ಪಾತ್ರಗಳು : 1) ಸ್ರುಕ್, ಸ್ರುವೆ, ಇಡೆ, ಚಮಸ, ಪ್ರಶಿತ್ರ ,ಗ್ರಹ (ಆರು ಯಜ್ಞ ಪಾತ್ರಗಳು)  
              2) ದರ್ವೀ, ಆಜ್ಯಸ್ಥಲೀ, ಪ್ರೋಕ್ಷಣಪತ್ರ, ಇದ್ಮ, ಸ್ರುವ, ಸ್ರುಕ್ಕು.
</details>
