+++
title = "137 ಸಕಲ ನೀತಿ"

+++

<details><summary>ಗದ್ಯ (ಕ.ಗ.ಪ) </summary>

137. ಇಲ್ಲಿಯವರೆಗೂ ಎಲ್ಲ ನೀತಿ ರಹಸ್ಯವನ್ನು ಸ್ಪಷ್ಟವಾಗಿ ಹೇಳಿದ್ದೇನೆ. ಇನ್ನೂ ಹೆಚ್ಚಿನ ತತ್ವವಿಚಾರ ಬೇಕೆಂದಿದ್ದರೆ ಸನತ್ಸುಜಾತರನ್ನು ನೆನೆ. ಅವರು ಮೋಕ್ಷಕ್ಕೆ ಕಾರಣವಾದ ಬ್ರಹ್ಮವಿದ್ಯೆಯನ್ನು ಬೋಧಿಸಿ ನಿನ್ನ ಮನಸ್ಸಿನ ನ್ಯೂನತೆಯನ್ನು ದೂರ ಮಾಡಿ ಕಾಪಾಡುವರೆಂದು ವಿದುರನು ಎಚ್ಚರಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ವಿಕಳತೆ-ಹೊಲಸು, ಸವ್ಯಕುತ-ಸ್ಪಷ್ಟವಾಗಿ ಒಡೆಮಟ್ಟು-ತುಳಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸನತ್ಸುಜಾತ (ಸನತ್ ಕುಮಾರ) - ಉದ್ಯೋಗ ಪರ್ವದ ಒಂದು ಅವಾಂತರ ಪರ್ವದಲ್ಲಿ ಸನತ್ಸುಜಾತನ ಪ್ರಸಕ್ತಿಯಿದೆ. ಸನಾತನ, ಸನಕ, ಸನಾದ, ಸತನ್‍ಸುಜಾತ ಮೊದಲಾದವರು ಬ್ರಹ್ಮನ ಮಾನಸ ಪುತ್ರರೆಂದೂ ಜಿರಂಜೀವಿಗಳೆಂದೂ ನಿತ್ಯ ಯವ್ವನಿಗರೆಂದೂ ಪ್ರಕೀರ್ತತರಾಗಿದ್ದಾರೆ. ಇವರು ಬ್ರಹ್ಮನ ಸಾತ್ವಿಕ ಗುಣದಿಂದ ಹುಟ್ಟಿದವರಾದುದರಿಂದ ಬ್ರಹ್ಮಚಾರಿಗಳಾಗಿಯೇ ಉಳಿದರೆ. ನಾಲ್ಕನೆಯ ವಯಸ್ಸಿಗೇ ವೇದಗಳಲ್ಲಿ ಪರಾಯಣನಾಗಿದ್ದ ಸನತ್‍ಸುಜಾತನು ವಿಷ್ಣುವಿನ ಭಕ್ತಪರಂಪರೆಯಲ್ಲಿ ದೊಡ್ಡ ಸ್ಥಾನವನ್ನು ಪಡೆದಿದ್ದಾನೆ. ನಾರಾಯಣನನ್ನು ಹಗಲಿರುಳೂ ಧ್ಯಾನಮಾಡುವ ಇವನನ್ನೂ ಇವನ ಸೋದರನನ್ನೂ 'ನಾರಾಯಣಾತ್ಮರು' ಎಂದೇ ಕರೆಯಲಾಗಿದೆ.   
ಮಹಾಭಾರತದಲ್ಲಿ 'ಸನತ್‍ಸುಜಾತೀಯ' ಎಂದು ಪ್ರಸಿದ್ಧವಾದ ತತ್ತವೋಪದೇಸ ಭಾಗವಿದೆ. ಭಗವದ್ಗೀತೆ, ವಿದುರ ನೀತಿ, ನಹುಷೋಪಾಖ್ಯಾನ, ಧರ್ಮವ್ಯಾಧೋಪಾಖ್ಯಾನಗಳಲ್ಲಿ ಬರುವಂತೆ ಸನತ್ ಸುಜಾತೀಯದಲ್ಲಿಯೂ ನೀತಿ ವಿವೇಚನೆ ಅದ್ಭುತವಾಗಿ ಮೂಡಿಬಂದಿದೆ.  
ಮಹಾಭಾರತದ ಯುದ್ಧದಕಾರ್ಮೋಡಗಳು ಕವಿಯುತ್ತಿದ್ದಂತೆ ಧೃತರಾಷ್ಟ್ರನಿಗೆ ರಾತ್ರಿಯೆಲ್ಲ ನಿದ್ದೆ ಬರುವುದಿಲ್ಲ. ಆಗ ವಿದುರನನ್ನು ಕರೆಸಿಕೊಂಡು ಧೃತರಾಷ್ಟ್ರನು ತನ್ನ ಸಂಕಟವನ್ನು ತೋಡಿಕೊಳ್ಳುತ್ತಾನೆ. ಆಗ ವಿದುರನು ನಿದ್ರಾರಹಿತ ಸ್ಥಿತಿಗೆ ಕಾರಣವನ್ನು ವಿಶ್ಲೇಷಿಸಿ ತುಂಬ ದೀರ್ಘ ಕಾಲ ಧೃತರಾಷ್ಟ್ರನಿಗೆ ಉಪದೇಶ ಮಾಡುತ್ತಾನೆ. ದುರ್ಯೋಧನನಿಗೆ ಹೇಳು ಎಂದು ಒತ್ತಾಯಿಸಿ ಯುದ್ಧವನ್ನು ತಪ್ಪಿಸುವುದೇ ವಿದುರನ ಗುರಿಯಾಗಿತ್ತು. ಆದುದರಿಂದ ತಾನು ಹೇಳುವುದನ್ನೆಲ್ಲ ಹೇಳಿ ಅದಕ್ಕೆ ಬೆಂಬಲವಾಗುವಂತೆ ವಿದುರನು ಸನತ್‍ಸುಜಾತನನ್ನು ಸ್ಮರಿಸಿ ಕರೆಸುತ್ತಾನೆ. ಮಹಾತ್ಮಾ ಸನತ್‍ಸುಜಾತರು ಧೃತರಾಷ್ಟ್ರನಿಗೆ ಮಾಡಿದ ಬೋಧೆಯೇ ಸನತ್‍ಸುಜಾತೀಯ, ಪ್ರಜಾಗರ 'ಸನತ್ ಸುಜಾತಪರ್ವ' ಎಂಬುದು ಮಹಾಭಾರತದ ಅರವತ್ತು ಉಪಪರ್ವಗಳಲ್ಲಿ ಪ್ರಸಿದ್ಧವಾದ ಒಂದು ಪರ್ವ. ಧೃತರಾಷ್ಟ್ರನು ಕೇಳಿದ ನಾನಾ ಪ್ರಶ್ನೆಗಳಿಗೆ ಸನತ್‍ಸುಜಾತರು ಸಮರ್ಪಕ ಉತ್ತರ ನೀಡುತ್ತಾರೆ. ಸಾವು, ಕರ್ಮಾಚರಣೆಗಳ ವೈಶಿಷ್ಟ್ಯ ಮೊದಲಾದ ವಿಷಯಗಳ ಬಗೆಗೆ ಸನತ್ಸುಜಾತರು ಗಂಭೀರವಾಗಿ Z್ಪರ್ಚಿಸುತ್ತಾರೆ.
</details>
