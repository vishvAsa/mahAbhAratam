+++
title = "095 ಗ್ರಾಮ ಮೂರರ"

+++

<details><summary>ಗದ್ಯ (ಕ.ಗ.ಪ) </summary>

95. ಎಲೈ ದೊರೆಯೆ, ಷಡ್ಜ, ಮಧ್ಯಮ, ಗಾಂಧಾರ ಈ ಸ್ವರಗ್ರಾಮಗಳಲ್ಲಿ ಸಪ್ತಸ್ವರಗಳ  ಆರೋಹಣ ಅವರೋಹಣÉಗಳಲ್ಲಿ ಗಮಕ ಮತ್ತು ಜಾರುಗಳಲ್ಲಿ ನಿಪುಣನಾಗಿ ಕೋಮಲ ಶಾರೀರವನ್ನು ಹೊಂದಿ ಮನೋಹರವಾದ ರಚನೆಗ¼ನ್ನು  ಹಾಡುವವನೇ ನಿಜವಾದ ಗಾಯಕನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗ್ರಾಮತ್ರಯ-ಮತಂಗನ ಹೇಳಿಕೆಯಂತೆ ಯಾವುದಾದರೊಂದು ಆಧಾರ ಸ್ವರದಿಂದ ಸ್ವರ ಸಪ್ತಕವನ್ನು ಪೂರೈಸಿದರೆ ಅದು ಗ್ರಾಮವೆನಿಸುತ್ತದೆ. ಪುರಾತನ ಸಂಗೀತದ ಷಡ್ಜ, ಮಧ್ಯಮ ಮತ್ತು ಗಾಂಧಾರ ಗ್ರಾಮಗಳು, ಗ್ರಾಮ ತ್ರಯಗಳು,  
ಷಡ್ಜ-ಸಪ್ತ ಸ್ವರಗಳಲ್ಲಿ ಪ್ರಥಮಸ್ವರ, ಇದರ ಸಂಕೇತಾಕ್ಷರವು 'ಸ'. ಸಪ್ತ ಸ್ವರಗಳಲ್ಲಿ ರಿಷಭ, ಗಾಂಧಾರ, ಮಧ್ಯಮ, ಪಂಚಮ, ದೈವತ ಮತ್ತು ನಿಷಾದವೆಂಬ ಆರು ಸ್ವರಗಳು. ಆಧಾರ ಸ್ವರವಾದ 'ಸ' ಎಂಬುದರಿಂದ ಹುಟ್ಟಿರುವುದರಿಂದ ಇದಕ್ಕೆ 'ಷಡ್ಜ' ವೆಂದು ಹೆಸರು.   
ಮಧ್ಯಮ-ಸಪ್ತ ಸ್ವರಗಳಲ್ಲಿ ನಾಲ್ಕನೆಯ ಸ್ವರ. ಸ್ವರ ಸಪ್ತಕಗಳಲ್ಲಿ ಮಧ್ಯ ಸ್ಥಾನದಲ್ಲಿರುವುದರಿಂದ ಮಧ್ಯಮವೆನಿಸಿಕೊಂಡಿದೆ.  
ಗಾಂಧಾರ-ಸಪ್ತಸ್ವರಗಳಲ್ಲಿ ಮೂರನೆಯ ಸ್ವರ. ಇದು ಗಾಂಧರ್ವ ಸುಖವನ್ನು ಕೊಡುವುದರಿಂದ ಇದಕ್ಕೆ ಗಾಂಧಾರವೆಂದು ಹೆಸರು.  
ಸಪ್ತಸ್ವರಗಳು-ಶ್ರುತಿಗಳಿಂದ ಆವಿರ್ಭಾವ ಹೊಂದಿರುವ ಏಳು ಸ್ವರಗಳಾದ ಷಡ್ಜ, ರಿಷಭ, ಗಾಂಧಾರ, ಮಧ್ಯಮ, ಪಂಚಮ, ದೈವತ ಮತ್ತು ನಿಷಾದ ಇವುಗಳ ಹೆಸರು. ಮೊಟ್ಟ ಮೊದಲು ನಾರದ ಪರಿವ್ರಾಜಕ ಉಪನಿಷತ್‍ಗಳಲ್ಲಿ ಕಂಡುಬರುತ್ತದೆ. ಇವುಗಳ ನಾಮ ಸಂಕೇತಗಳು ಸ,ರಿ,ಗ,ಮ,ಪ,ದ,ನಿ.  
ಷಡ್ಜ-ಇತರ ಆರುಸ್ವರಗಳ ಆವಾಸಸ್ಥಾನ. ಇದು ಮನುಷ್ಯನ ದೇಹದಲ್ಲಿ ನಾಭಿಯಿಂದ ಉತ್ಪತ್ತಿಯಾಗುವ ನಾದ, ನಾಸಿಕ, ಕಂಠ, ಉರಸ್ಸು, ಕಾಲು (ಅಂಗುಳು) ಜಿಹ್ವೆ, ದಂತ, ಎಂಬ ಆರು ಸ್ಥಾನಗಳ ಮುಖೇನ ಹೊರ ಬೀಳುವ ಶಬ್ಧ ವಿಶೇಷ - ನವಿಲಿನ ಕೇಕೆಯು ಷಡ್ಜವನ್ನು ಸೂಚಿಸುತ್ತದೆ. ರೌದ್ರರಸವನ್ನು ಪ್ರತಿಪಾದಿಸುತ್ತದೆ.  
ರಿಷಭ-ಶೀಘ್ರವಾಗಿಹೃದಯ ತಲಸ್ಪರ್ಶಮಾಡುವ ಧ್ವನಿ ವಿಶೇಷ ಎತ್ತಿನ ಕೂಗು ರಿಷಭವನ್ನು ಸೂಚಿಸುತ್ತದೆ. ವೀರ ರಸವನ್ನು ಪ್ರತಿಪಾದಿಸುತ್ತದೆ.   
ಗಾಂಧಾರ-ಉಚ್ಛಾರಣೆ ಮಾಡುವಾಗ ಸುಖಾನುಭವವನ್ನುಂಟು ಮಾಡುವ ಶಬ್ಧ, ಕುರಿ ಮುಂತಾದವುಗಳ ಕೂಗು ಗಾಂಧಾರವನ್ನು ಸೂಚಿಸುತ್ತದೆ. ಕರುಣ ಮತ್ತು ಶಾಂತ ರಸಗಳನ್ನು ಪ್ರತಿಪಾದಿಸುತ್ತದೆ.  
ಮಧ್ಯಮ-ಸ್ವರ ಸಪ್ತಕದ ಸ್ಥಾನವನ್ನು ಹೊಂದಿ ನಾಲ್ಕನೆಯ ಸ್ವರವಾಯಿತು. ಕ್ರೌಂಚ ಪಕ್ಷಿಯ ಕೂಗನ್ನು ಸೂಚಿಸುತ್ತದೆ. ಹಾಸ್ಯರಸವನ್ನು ಪ್ರತಿಪಾದಿಸುತ್ತದೆ.   
ಪಂಚಮ-ಐದನೆಯ ಸ್ವರ, ರಾಗದ ವಿಸ್ತರಣೆಗೆ ಯೋಗ್ಯವಾದ ಸ್ವರವಾದುದರಿಂದ ಪಂಚಮವೆನಿಸಿಕೊಂಡಿದೆ. ವಸಂತ ಕಾಲದಲ್ಲಿ ಕೋಗಿಲೆಯ ಧ್ವನಿ, ಪಂಚಮವನ್ನು ಸೂಚಿಸುತ್ತದೆ. ಶೃಂಗಾರ ರಸವನ್ನು ಪ್ರತಿಪಾದಿಸುತ್ತದೆ.  
ದೈವತ-ಧ್ವನಿ ದಾಢ್ರ್ಯತೆಯನ್ನು ಹೊಂದಿ ವೀರರಸ ಪ್ರಚೋದಕವಾಗಿರುವುದರಿಂದ ದೈವತವೆನಿಸುತ್ತದೆ. ಕುದುರೆಯ ಹೇಷಾರವವು ದೈವತವನ್ನು ಸೂಚಿಸುತ್ತದೆ. ಬೀಭತ್ಸ ಮತ್ತು ಭಯಾನಕ ರಸಗಳನ್ನು ಪ್ರತಿಪಾದಿಸುತ್ತದೆ.   
ನಿಷಾದ-ಸಪ್ತ ಸ್ವರಗಳಲ್ಲಿ ಕೊನೆಯಸ್ವರ ಆನೆಯು ಘೀಳಿಡುವ ಧ್ವನಿ ನಿಷಾದವನ್ನು ಸೂಚಿಸುತ್ತದೆ. ಅದ್ಭುತರಸವನ್ನು ಪ್ರತಿಪಾದಿಸುತ್ತದೆ.
</details>
