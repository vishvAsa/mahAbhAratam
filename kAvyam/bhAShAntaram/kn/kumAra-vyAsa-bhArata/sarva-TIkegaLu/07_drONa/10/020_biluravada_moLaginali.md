+++
title = "020 ಬಿಲುರವದ ಮೊಳಗಿನಲಿ"

+++

<details><summary>ಗದ್ಯ (ಕ.ಗ.ಪ) </summary>

20. ಬಿಲ್ಲಿನ ಠೇಂಕಾರದ ನಾದವೆಂಬ ಗುಡುಗಿನಲ್ಲಿ, ಕೃಷ್ಣಾರ್ಜುನರ ದೇಹದ ಕಾಂತಿಯೆಂಬ ಮೋಡಗಳ ರಾಸಿಯಲ್ಲಿ, ಆ ಬಾಣಗಳ ಹೊಂಬಣ್ಣದ ಗರಿಯಿಂದ ಹೊರಟ ಗಾಳಿಯೊಡಗೂಡಿದ ಬಾಣಗಳ ಮಳೆಗೆ ದ್ರೋಣರ ಹಂಸವ್ಯೂಹ ನಿಲ್ಲಲು ಸಾಧ್ಯವಾಗಲಿಲ್ಲ.  ಎಲೆ ರಾಜನಾದ ಧೃತರಾಷ್ಟ್ರನೇ ನಿನ್ನ ಶ್ರೇಷ್ಠರಾದ ಯೋಧರ ಹಣೆ ಬರಹವನ್ನು ಕೇಳು ಎಂದು ಸಂಜಯನು ನಗುತ್ತ ನುಡಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇಲ್ಲಿನ ಅರ್ಜುನನ ಯುದ್ಧವನ್ನು ಮಳೆಗಾಲದ ಮೋಡ ಗುಡುಗು ಮಳೆಗೆ ಹೋಲಿಸಿ ವರ್ಣಿಸಿರುವುದು ಸೊಗಸಾಗಿದೆ. ಹೀಗೆ ಅರ್ಜುನನ ಬಾಣಗಳ ಸೋನೆ ಸುರಿಯತೊಡಗಿದರೆ ಶತ್ರುಸೈನ್ಯವೆಂಬ ಹಂಸಗಳೆಲ್ಲ ಹಾರಿ ಹೋಗದೆ ಹೇಗೆ ಉಳಿದವು ?
</details>
