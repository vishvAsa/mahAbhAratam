+++
title = "009 ಇದೆ ಕಿರೀಟಿಯ"

+++

<details><summary>ಗದ್ಯ (ಕ.ಗ.ಪ) </summary>

9. ಇದೇ ಕಿರೀಟಿಯ ಬಿಲ್ಲಿನ ಠೇಂಕಾರ. ಅದೇ ಸಿತಾಶ್ವನ ಸಿಂಹಗರ್ಜನೆ. ಇದೇ ಶ್ರೀಕೃಷ್ಣನ ಮನೋವೇಗಕ್ಕೆ ಮೀರಿದ ಕುದುರೆಗಳ ಗೊರಸಿನ ಧ್ವನಿ. ಅದೇ ವಿಜಯನ ಅಸ್ತ್ರಗಳ ರಾಶಿ. ಆ ಕಡೆ ಯುದ್ಧದಲ್ಲಿ ಪ್ರಳಯಾಗ್ನಿ ಸ್ವರೂಪನಾದ ಅರ್ಜುನನ ತೀವ್ರತೆ ಎನ್ನುತ್ತಾ ಹೆದರು ಪುಕ್ಕರಾದ ಸುಭಟರು ಉತ್ಸಾಹಗುಂದಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮನಕೆ ಮುಂಚುವ-ಮನೋವೇಗವನ್ನು ಮೀರುವ, ಹೆದರೆದೆಯ-ಪುಕ್ಕಲ, ಸಿತಾಶ್ವ-ಅರ್ಜುನ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕಿರೀಟಿ- ಅರ್ಜುನ ಇಂದ್ರನಿಂದ ಜಯಿಸಲಾಗದ ಶತ್ರುಗಳನ್ನು ಗೆದ್ದು ಮಹೋಪಕಾರ ಮಾಡಿದ್ದಕ್ಕಾಗಿ, ಇಂದ್ರನು ಅರ್ಜುನನನ್ನು ದೇವಲೋಕದಲ್ಲಿ ತನ್ನ ಸಿಂಹಾಸನದ ಮೇಲೆ ಕುಳ್ಳಿರಿಸಿ, ತನ್ನ ಕಿರೀಟಿವನ್ನು ಅವನ ತಲೆಯ ಮೇಲಿಟ್ಟು ಗೌರವಿಸಿದ. ಆದ್ದರಿಂದ ಅರ್ಜುನನಿಗೆ ಕಿರೀಟಿ ಎಂಬ ಹೆಸರು ಬಂತು.
</details>
