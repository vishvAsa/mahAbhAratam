+++
title = "017 ಹರಿಬದಯುತಾಯುವನು ಮಗುಳಿ"

+++

<details><summary>ಗದ್ಯ (ಕ.ಗ.ಪ) </summary>

17. ಕರ್ತವ್ಯದ ಹೊಣೆಹೊತ್ತ ಆಯುತಾಯುವನ್ನು ಪುನಃ ಆತನ ಇಬ್ಬರು ಸುತರು, ನಿಯತಾಯು ಹಾಗೂ ಯುದ್ಧ ಭಯಂಕರನಾದ ದೀರ್ಘಾಯುವನ್ನು ಅರ್ಜುನನು ದೇವಲೋಕಕ್ಕೆ ಕಳುಹಿಸಿದನು. ರಣರಂಗಕ್ಕೆ ನುಗ್ಗಿಬಂದ ಅಂಗರಾಜನ ಆನೆಗಳು, ಅಂಬಟ್ಟ ಮೊದಲಾದ ಶತ್ರು ಯೋಧರ ಗುಂಪು ಪುನಃ ಅರ್ಜುನನನ್ನು ಮುತ್ತಿದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರಿಬ-ಕರ್ತವ್ಯ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಆಯುತಾಯು/ಶ್ರುತಾಯು : ಕಳಿಂಗ ದೇಶದ ಅರಸು. ಭಾರತ ಯುದ್ಧದ ಹದಿನಾಲ್ಕನೆಯ ದಿನ ಇವನೂ ಇವನ ಮಕ್ಕಳಾದ ದೀರ್ಘಾಯು, ನಿಯತಾಯು ಎಂಬುವರು ಅರ್ಜುನನಿಂದ ಮಡಿದರು.  
ನಿಯತಾಯು : ಕಲಿಂಗ ದೇಶಾಧಿಪತಿಯಾದ ಶ್ರುತಾಯು ರಾಜನ ಮಗ. ಭಾರತ ಯುದ್ಧದಲ್ಲಿ ದುರ್ಯೋಧನನ ಪರವಾಗಿ ಹೋರಾಡಿ ಹದಿನಾಲ್ಕನೆಯ ದಿನದ ಯುದ್ಧದಲ್ಲಿ ಅರ್ಜುನನಿಂದ ಹತನಾದನು.  
ದೀರ್ಘಾಯು : ಒಬ್ಬ ಅರಸು, ಕಳಿಂಗ ದೇಶದ ಅರಸನಾದ ಶ್ರುತಾಯುವಿನ ಮಗ. ಭಾರತ ಯುದ್ಧದಲ್ಲಿ ದುರ್ಯೋಧನನ ಪರವಾಗಿ ಹೋರಡಿ ಹದಿನಾಲ್ಕನೆಯ ದಿನದ ಯುದ್ಧದಲ್ಲಿ ಅರ್ಜುನನಿಂದ ಹತನಾದನು.
</details>
