+++
title = "006 ಆರು ಕುಹಕಿಗಳಾರು"

+++

<details><summary>ಗದ್ಯ (ಕ.ಗ.ಪ) </summary>

6.  ಈ ಪ್ರಪಂಚದಲ್ಲಿ ಯಾರು ಅತ್ಯಂತ ಕುಹಕಿಗಳೋ, ಯಾರು ದುಷ್ಟರೋ, ಯಾರು ಕೆಟ್ಟವರೋ, ಯಾರು ನೀತಿಯನ್ನು ಕೈಬಿಟ್ಟಿರುವರೋ, ಯಾರು ದೌರ್ಬಲ್ಯಗಳನ್ನು ಹೊಂದಿರುವರೋ ಅವರು ನಿನ್ನ ಅರಮನೆಯಲ್ಲಿ ಮಂತ್ರಿಗಳಾಗಿದ್ದಾರೆ. ಯಾರು ಇಂದಿಗೂ, ಮುಂದಿಗೂ ಹಿತವನ್ನು ಹೇಳುವರೋ, ನೀತಿಯನ್ನು ನುಡಿಯುವರೋ, ಒಳ್ಳೆಯ ಜನರೆನಿಸಿಕೊಂಡಿದ್ದಾರೋ, ಬಹು ಪರಾಕ್ರಮಿಗಳೆನಿಸಿಕೊಂಡಿರುವರೋ ಅವರನ್ನು  ಹೊರಗೆ ಹಾಕುವುದು ನಿನ್ನ ನೀತಿಯಾಗಿದೆ" ಎಂದು ಸಂಜಯನು  ಟೀಕಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಖುಲ್ಲರು-ಕೆಟ್ಟವರು, ಕುಹಕಿ-ವ್ಯಂಗ್ಯವಾಗಿ ಮಾತನಾಡುವವನು, ಕೋವಿದ-ಪಂಡಿತ, ಸುಜನರು-ಒಳ್ಳೆಯವರು, ಕಾಬುದು-ಕಾಣುವುದು, ಮತ-ನೀತಿ
</details>
