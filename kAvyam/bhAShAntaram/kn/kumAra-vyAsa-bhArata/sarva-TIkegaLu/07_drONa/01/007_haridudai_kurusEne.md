+++
title = "007 ಹರಿದುದೈ ಕುರುಸೇನೆ"

+++

<details><summary>ಗದ್ಯ (ಕ.ಗ.ಪ) </summary>

7.  ಧೃತರಾಷ್ಟ್ರ , ಕೌರವರ ಸೈನ್ಯ ನಾಶವಾಗಿದೆ. ಒಣಗಿ ಹೋದ ಕೆರೆಯಲ್ಲಿ ಮೀನುಗಳನ್ನು ಹಿಡಿಯಲೆಂದು ಬಲೆಯನ್ನು ಬೀಸುವುದು ವ್ಯರ್ಥವಲ್ಲವೆ ? ಶಕ್ತಿವಂತರಾದ ಪಾಂಡವರು ಮುನ್ನುಗ್ಗಿ ನಿನ್ನ ಮಕ್ಕಳನ್ನು ಕೊಲ್ಲಲಾರಂಭಿಸಿದರೆ ಯಾರು ತಾನೆ ಅಡ್ಡ ನಿಲ್ಲಲು ಸಾಧ್ಯ ? ವೃಥಾ ಮನಸ್ಸಿನಲ್ಲಿ ಕೊರಗಬೇಡ ವಿವೇಕದಿಂದ ವರ್ತಿಸು ಎಂದು ಸಂಜಯನು ಹೇಳಿದಾಗ  ಧೃತರಾಷ್ಟ್ರನು ತನ್ನನ್ನು ತಾನೇ ಸಮಾಧಾನ ಮಾಡಿಕೊಂಡು ಸಂಜಯನಿಗೆ ಮುಂದಿನ ಮಾತುಗಳನ್ನು ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರಿದುದೈ-ನಾಶವಾಯಿತು, ಹಗೆ-ಶತ್ರು, ಎಚ್ಚರುವುದು-ಎಚ್ಚರವಾಗಿರುವುದು, ಹದುಳಿಸಿ-ಸಮಾಧಾನಪಟ್ಟುಕೊಂಡು, ಸರಿಹೃದಯನು-ಸಮಾನಹೃದಯನು, ಒಳ್ಳೆಯಮನಸ್ಸಿನವನು.
</details>
