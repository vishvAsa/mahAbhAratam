+++
title = "006 ಶಿವನ ಕರುಣಾಲಾಭ"

+++

<details><summary>ಗದ್ಯ (ಕ.ಗ.ಪ) </summary>

6.  ಶಿವನ ಕರುಣಾ ಲಾಭದ ಪುಣ್ಯದಿಂದ ಶ್ರೇಷ್ಠತೆಯನ್ನು ಪಡೆದ ಅರ್ಜುನನನ್ನು ಕೃಷ್ಣನು ಮೊದಲಿನಂತೆಯೇ ಭೂಮಿಗೆ ಕರೆ ತಂದು ಸಮಸ್ತ ದಿವ್ಯಾಯುಧಗಳನ್ನು ಜೋಡಿಸಿದ್ದ ಆ ಆಯುಧ ಶಾಲೆಯ ವೇದಿಕೆಗೆ, ಇಳುಹಿದ. ರಾತ್ರಿ ಕಳೆಯಿತು. ಚಂದ್ರಕಾಂತ ಶಿಲೆಗಳು ಗಟ್ಟಿಯಾದುವು. ಚಕ್ರವಾಕ ಪಕ್ಷಿಗಳ ಆತಂಕ ಕಳೆದು ಜೊತೆಗೂಡಿದವು. ಸೂರ್ಯನು ಉದಯ ಪರ್ವತವನ್ನು ಏರಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಇಂದೂಪಲ-ಚಂದ್ರಕಾಂತ ಶಿಲೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇಂದೂಪಲ-ಚಂದ್ರಕಾಂತ ಶಿಲೆ. ಇದು ಬೆಳುದಿಂಗಳಿಗೆ ಕರಗಿ ನೀರಾಗುತ್ತದೆ. ಬೆಳದಿಂಗಳು ಮುಗಿದಾಗ ಪುನಃ ಗಟ್ಟಿಗೊಳ್ಳುತ್ತದೆ. ಇದೊಂದು ಕವಿ ಸಮಯ.   
ಚಕ್ರವಾಕ - ಗಂಡು - ಹೆಣ್ಣು ಚಕ್ರವಾಕ ಪಕ್ಷಿಗಳು ರಾತ್ರಿಯ ವೇಳೆಯಲ್ಲಿ ಬೇರೆಯಾಗಿದ್ದು ಹಗಲಿನ ಹೊತ್ತು ಒಂದನ್ನೊಂದು ತಬ್ಬಿಕೊಂಡೇ ಇರುತ್ತವೆ ಇದು ಸಹ ಕವಿ ಸಮಯ.
</details>
