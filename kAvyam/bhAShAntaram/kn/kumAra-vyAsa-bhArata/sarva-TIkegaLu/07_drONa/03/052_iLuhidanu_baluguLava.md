+++
title = "052 ಇಳುಹಿದನು ಬಲುಗುಳವ"

+++

<details><summary>ಗದ್ಯ (ಕ.ಗ.ಪ) </summary>

52. ಅರ್ಜುನನು ಬಾಣದಿಂದ, ಸುಪ್ರತೀಕ ಗಜದ ಮೇಲೆ ಹೊದಿಸಿದ್ದ ದೊಡ್ಡ ಪಾವುಡವನ್ನು ಹರಿದು ತುಂಡು ಮಾಡಿದನು. ಆ ಆನೆಗೆ ಹಾಕಿದ್ದ ಮುಖವಾಡವನ್ನು ಕೆಳಕ್ಕೆ ಬೀಳಿಸಿದನು. ಹಗ್ಗದ ಕುಣಿಕೆಗಳನ್ನು ಕತ್ತರಿಸಿ, ಸುತ್ತ ಕಟ್ಟಿದ್ದ ಬಟ್ಟೆಗಳನ್ನು ಕತ್ತರಿಸಿದನು. ಬಾವುಟ, ಆ ಆನೆಗೆ ಹಿಡಿದಿದ್ದ ಛತ್ರ, ಚಾಮರಗಳೆಲ್ಲ ಸೀಳಿ ನಾಶವಾದುವು. ಆ ಆನೆಯು ಮುಂಗಾಲುಗಳನ್ನು ಮಡಿಸಿದ ಭಂಗಿಯಲ್ಲಿ  ನಿಂತಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಲುಗುಳ-ಆನೆಯ ಪಕ್ಕೆಗಳಿಗೆ ಹಾಕುವ ಬಟ್ಟೆಯ ಹೊದಿಕೆ, ಮೊಗರಂಬ-ಮುಖವಾಡ,  ಹೊಮ್ಮಿಳಿ-ಹಗ್ಗ, ರೆಂಚೆ-ಆನೆಯ ಪಕ್ಕೆಗಳಿಗೆ ಹಾಕುವ ಬಟ್ಟೆಯ ಹೊದಿಕೆ, ಹಳವಿಗೆ-ಹೊಯ್ದಾಟ, ಮುಂಡಾಸನ-ಕಪ್ಪೆಯಂತೆ ಕುಳಿತು ಕೊಳ್ಳುವ ಭಂಗಿ
</details>
