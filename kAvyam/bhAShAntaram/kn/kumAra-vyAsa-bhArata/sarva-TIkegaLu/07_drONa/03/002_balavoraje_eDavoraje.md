+++
title = "002 ಬಲವೊರಜೆ ಎಡವೊರಜೆ"

+++

<details><summary>ಗದ್ಯ (ಕ.ಗ.ಪ) </summary>

2. ಭಗದತ್ತನ ಆನೆಯ (ಸುಪ್ರತೀಕಗಜ) ಬೆನ್ನಿನ ಎಡಭಾಗ ಮತ್ತು ಬಲಭಾಗಗಳಿಗೆ ಹಗ್ಗಗಳನ್ನು ಕಟ್ಟಿದರು. ಬೆನ್ನಿನ ಮೇಲೆ ಚರ್ಮದ ಹಗ್ಗದಿಂದ ಮಾಡಿದ ಜಾಳಿಗೆಯನ್ನು ಹರಡಿಕಟ್ಟಿದರು. ಹೊಟ್ಟೆಗೆ ಸರಪಣಿಯನ್ನು ಬಿಗಿದರು. ಆನೆಯನ್ನು ಹತ್ತಲು ಅನುಕೂಲವಾಗುವ ಎಳೆಗಳನ್ನು ಕಟ್ಟಿದರು. ಬದಿಗಳಲ್ಲಿ ಗಂಟೆಗಳನ್ನು ಗೊಂಡೆಗಳೊಂದಿಗೆ ಅಳವಡಿಸಿದರು. ಹೆಗ್ಗಳಿಕೆಯನ್ನು ತೋರ್ಪಡಿಸುವಂತಿದ್ದ ಬೆನ್ನ ಮೇಲಿನ ಹಿಣಿಲಿಗೆ ದೊಡ್ಡ ಹಗ್ಗಗಳನ್ನು ಮತ್ತು ಭಾರವಾದ ಸರಪಳಿಗಳನ್ನು ಬಿಗಿದು ಆನೆಯನ್ನು ಸಿದ್ಧಗೊಳಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಲವೊರಜೆ=(ಬಲ+ಪೊರಜೆ) ಬಲಭಾಗದಿಂದ ಕಟ್ಟಿದ ಹಗ್ಗ, ಎಡವೊರಜೆ = (ಎಡ+ವೊರಜೆ) ಎಡಭಾಗದಿಂದ ಕಟ್ಟಿದ ಹಗ್ಗ, ಮಿಳಿ-ಚರ್ಮದ ಹಗ್ಗ, ಜಾಳಿಗೆವೊರಜೆ = ಹಗ್ಗದ ಬಲೆ, ಚರ್ಮದ ಹಗ್ಗದ ಬಲೆ, ಸಂಕಲೆ = ಸಂಕೋಲೆ, ತೊಡರಂಕಣಿ = ಆನೆಯನ್ನು ಹತ್ತಲು ಕಟ್ಟಿದ್ದ ಬಳೆ, ಕೊಂಡೆಯ = ಕೊಂಡೆ = ಗೊಂಡೆ = ಕುಚ್ಚು, ಗೊಂಚಲು (ಇಲ್ಲಿ, (ಕೊಂಡೆ +ಅ = ಕೊಂಡೆಯ ಷಷ್ಠೀ ವಿಭಕ್ತಿಯಲ್ಲಿ ಅರ್ಥೈಸಬೇಕು. ಇಲ್ಲದಿದ್ದಲ್ಲಿ, 'ಕೊಂಡೆಯ' ಶಬ್ದಕ್ಕೆ 'ಚಾಡಿ' ಎಂಬರ್ಥವಾಗುತ್ತದೆ. ಅದು ಇಲ್ಲಿಗೆ ಸರಿಹೊಂದುವುದಿಲ್ಲ) ಪಕ್ಕ ಗಂಟೆ = ಬದಿಗೆ ಕಟ್ಟಿದ ಗಂಟೆಗಳು, ತುಳಿಕನುಗ್ಗಡಣೆಗಳ = ಉತ್ಸಾಹವನ್ನು ಪ್ರಕಟಿಸುವ, ಹಿಣಿಲು-ಪ್ರಾಣಿಗಳ ಹೆಗಲು, ಡುಬ್ಬ, ಉಬ್ಬರದ-ಉತ್ಸಾಹದ, ಘನವಾದ
</details>
