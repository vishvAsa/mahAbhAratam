+++
title = "028 ಹಡಗು ಜಲಧಿಯೊಳೋಡಿ"

+++

<details><summary>ಗದ್ಯ (ಕ.ಗ.ಪ) </summary>

28. ಸಮುದ್ರದಲ್ಲಿ ಹಡಗು ಓಡುವಾಗ ಸಮುದ್ರದೊಳಗಿರುವ ಪರ್ವತಕ್ಕೆ ಡಿಕ್ಕಿ ಹೊಡೆದು ನುಗ್ಗಾಗುವಂತೆ ಈ ಆನೆಯ ಮೇಲೆ ಬಿದ್ದು ಅದಕ್ಕೆ ತಾಗಿದ ಸೈನಿಕರೇ ನೋವನ್ನನುಭವಿಸಿದರು. ದೇಹದ ಮೇಲೆ ಸ್ವಲ್ಪವೂ ಅಭಿಮಾನವನ್ನಿಟ್ಟುಕೊಳ್ಳದೆ ಆನೆಯ ಮೇಲೆ ಯುದ್ಧವನ್ನು ಮಾಡಿದರು. ದೋಷಿಯಾದವನಿಗೆ ಹಾವನ್ನು ಒಳಗೆ ಉಳ್ಳ ಕೊಡದೊಳಗೆ ಕೈಹಾಕುವುದು ಸುಲಭವೇ ಕೇಳು ಧೃತರಾಷ್ಟ್ರ ಎಂದು ಸಂಜಯ ಹೇಳಿದ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಹಾವಿನ ಕೊಡನು- ಇದನ್ನು ಒಂದು ದಿವ್ಯವೆನ್ನುತ್ತಾರೆ. ತಪ್ಪು ಮಾಡಿದ್ದಾನೆಂದು ಅನುಮಾನ ಬಂದವನನ್ನು ಪರೀಕ್ಷಿಸುವ ಒಂದು ವಿಧಾನ. ಒಂದು ಕೊಡದಲ್ಲಿ ವಿಷ ಸರ್ಪವನ್ನು ಇಟ್ಟು, ಆಪಾದಿತನನ್ನು ಆ ಕೊಡದೊಳಕ್ಕೆ ಕೈಹಾಕಲು ಹೇಳಲಾಗುವುದು. ಹಾಗೆ ಕೈಹಾಕಿದಾಗ ಸರ್ಪವು ಅವನ ಕೈಯನ್ನು ಕಚ್ಚಿದರೆ ಆತ ದೋಷಿಯೆಂದೂ, ಕಚ್ಚದಿದ್ದರೆ ನಿರ್ದೋಷಿಯೆಂದೂ ನಿರ್ಣಯಿಸಲಾಗುತ್ತಿತ್ತು. ಇದನ್ನು 'ಘಟದಿವ್ಯ'ವೆನ್ನುತ್ತಾರೆ. ಹೀಗೆಯೇ 'ಅಗ್ನಿದಿವ್ಯ', 'ತೈಲದಿವ್ಯ' ಮುಂತಾದ ಅನೇಕ ದಿವ್ಯಗಳಿವೆ.
</details>
