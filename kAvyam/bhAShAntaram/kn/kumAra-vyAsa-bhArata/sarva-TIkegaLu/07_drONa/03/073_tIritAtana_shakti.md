+++
title = "073 ತೀರಿತಾತನ ಶಕ್ತಿ"

+++

<details><summary>ಗದ್ಯ (ಕ.ಗ.ಪ) </summary>

73. ಬಿಲ್ಲಿನ ಹೆದೆಯು ಮಹಾ ಅಸ್ತ್ರವನ್ನು ಹೆರಲಿ. ಆರ್ಭಟದಿಂದ ಈ ಆನೆಯನ್ನು ಸಂಹರಿಸಿ, ಭಗದತ್ತ ಬೀಳುವಂತೆ ಹೊಡೆ. ಇನ್ನು ನನ್ನೊಂದಿಗೆ ವಾದ ಮಾಡಬೇಡ ಯುದ್ಧಕ್ಕೆ ಹೋಗು ಎನ್ನಲು ಅರ್ಜುನನು ಕರುಣಾಸಮುದ್ರನಾದ ಕೃಷ್ಣನ ಪಾದಗಳಿಗೆ ಎರಗಿ  ಅವನಿಂದ ಅಭಯವನ್ನು ಪಡೆದು ಬಿಲ್ಲನ್ನು ಕೈಗೆತ್ತಿಕೊಂಡನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಚಾಪ-ಬಿಲ್ಲು, ನಾರಿ-ಬಿಲ್ಲಿನ ಹಗ್ಗ, ಬೆಸಲಾಗಲಿ-ಬಾಣಗಳನ್ನು ಹಡೆಯುವಂತಾಗಲಿ, ಆರುಭಟೆಯಲಿ -ಆರ್ಭಟದಿಂದ, ಕೆಡೆಯಿಸು-ಬೀಳಿಸು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನಾರಿ ಬೆಸಲೆಯಾಗಲಿ : ಬೆಸಲೆ ಎಂದರೆ ಬಾಣಂತಿ, ನಾರಿ ಎಂದರೆ ಹೆಂಗುಸು ಎಂಬುದು ಪ್ರಸಿದ್ಧವಾದ ಅರ್ಥ. ಕವಿಯು ಈ ಅರ್ಥವನ್ನು ಗೌಣವಾಗಿಸಿ ಬಿಲ್ಲಿನ ಹಗ್ಗವು ಬಾಣಂತಿಯಾಗಲೆಂದು ಹೇಳುವುದರ ಮೂಲಕ ಬಿಲ್ಲಿನ ಹಗ್ಗದಿಂದ ಬಾಣವೆಂಬ ಮಗು ಹೆರುವಂತಾಗಲೆಂಬ ಅರ್ಥವನ್ನಿಟ್ಟು ಈ ವಾಕ್ಯವನ್ನು ಪ್ರಯೋಗಿಸಿದ್ದಾನೆ. ಇಲ್ಲಿ 'ನಾರಿ' ಶಬ್ದವನ್ನು ಶ್ಲೇಷೆಯಲ್ಲಿ ಬಳಸಲಾಗಿದೆ.  
ಹೆರಸಿರೆ ನಾರಿಯನು ನಿಮ್ಮಯ ಬಾಣ ಗರ್ಭಿಣಿಯಾ - ಭೀಷ್ಮ ಪರ್ವ, ಬೇರೆ ರೀತಿಯ ಪ್ರಯೋಗ.
</details>
