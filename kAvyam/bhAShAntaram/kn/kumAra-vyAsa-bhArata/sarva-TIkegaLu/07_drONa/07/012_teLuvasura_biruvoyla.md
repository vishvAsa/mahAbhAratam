+++
title = "012 ತೆಳುವಸುರ ಬಿರುವೊಯ್ಲ"

+++

<details><summary>ಗದ್ಯ (ಕ.ಗ.ಪ) </summary>

12. ತೆಳುವಾದ ಉದರವನ್ನು ಜೋರಾಗಿ ಬಡಿದುಕೊಳ್ಳುತ್ತಿದ್ದ ದನಿ, ಬಿಚ್ಚಿ ಹರಡಿದ  ಹೂವಿನಂತಹ ಕೇಶರಾಶಿಗೆ  ಮುತ್ತಿರುವ  ದುಂಬಿಗಳ ಸದ್ದಿನ ಗಾಯನದ ಹಾಹಾಕಾರ ದನಿ, ಇವುಗಳಿಂದ  ಇಡೀ ಶರೀರವೇ ಆಕ್ರಂದಿಸುತ್ತಿದೆ ಎನಿಸುತ್ತಿದ್ದ ದ್ರೌಪದಿಯು ಬರಲು, ಧರ್ಮರಾಯನ ದುಃಖ ಹೆಚ್ಚಾಯಿತು. ಧರ್ಮರಾಯನ ಹೆಚ್ಚಿದ ದುಃಖವನ್ನು ಸಂತೈಸಲು ನಾಟ್ಯದ ರಂಗಸ್ಥಳವನ್ನು ಗೆಲ್ಲದಿರುತ್ತಾಳೆಯೆ ಎನ್ನುವಂತೆ ದ್ರೌಪದಿ ಬಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ತೆಳುವಸುರ-ತೆಳ್ಳಗಿರುವ ಹೊಟ್ಟೆಯ, ಬಿರುವೊಯ್ಲ-ಕಠೋರವಾದ ಮಾನಸಿಕ ಆಘಾತದಿಂದ, ಮುಡಿಯರಳು-ಬಿಚ್ಚಿದ ಕೂದಲು  ಹಾಹಾರವ-ದುಃಖದ ಧ್ವನಿ, ಮುರಜ -ಮೃದಂಗ, ಮದ್ದಳೆ
</details>

<details><summary>ಪಾಠಾನ್ತರ (ಕ.ಗ.ಪ) </summary>

'ಮುರಚಿದ' ಎಂಬ ಶಬ್ದಕ್ಕೆ ಈ ವಾಕ್ಯದಲ್ಲಿ ಅರ್ಥ ಸುಸಂಬದ್ಧವಾಗಿಲ್ಲ. ಇದಕ್ಕೆ 'ಮುರಜದ' ಎಂಬ ಒಂದು ಪಾಠಾಂತರವಿದೆ. (ಎನ್. ಅನಂತರಂಗಾಚಾರ್ ಅವರು ಸಂಪಾದಿಸಿರುವ ಮೈಸೂರು ವಿ.ವಿ. ಪ್ರಕಟಿಸಿರುವ ದ್ರೋಣ ಪರ್ವ) ಅದನ್ನು ಸ್ವೀಕರಿಸಿ ಅರ್ಥ ನೀಡಿದೆ.
</details>
