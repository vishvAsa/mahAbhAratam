+++
title = "061 ಬಿಲ್ಲ ಕೊಪ್ಪಿನಲಿರಿದು"

+++

<details><summary>ಗದ್ಯ (ಕ.ಗ.ಪ) </summary>

61. "ಬಿಲ್ಲ ತುದಿಯಿಂದ ಭೀಮನನ್ನು ಇರಿದು ಘಾಸಿಗೊಳಿಸಿದನು. ಎಲವೊ ಮಾರುತಿ... ಕುರುಚಲುಗಡ್ಡದ, ಕೆದರಿದ ತಲೆಯ ರಣಮೂಢ... ಸಿಕ್ಕಿ ಬಿದ್ದೆಯಲ್ಲೋ ? ಎಲ್ಲಿ ನಿನ್ನ ಆಟೋಪ ? ಹಿಂದಿನ ಪೊಳ್ಳು ಮಾತುಗಳು ಹಾರಿಹೋದವೇ ? ಕೌರವರೆಲ್ಲರನ್ನೂ ನಾಶ ಮಾಡಿದೆಯಲ್ಲಾ... ಸಂದೇಹವೇನು ?" ಎಂದು ಕರ್ಣನು ಹಂಗಿಸಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಉಳ್ಳಿಗಡ್ಡದ ಹರಿದಲೆಯ ಮೂಢ-ತಿರಸ್ಕಾರದ ಬೈಗುಳ. ಈರುಳ್ಳಿಯ ಕೆಳಭಾಗದಲ್ಲಿ ವಿರಳವಾಗಿ ಹರಡಿರುವ ಬೇರುಗಳಂತೆ ಕುರುಚುಗಡ್ಡ ಇರುವವನು. ಒರಟಾದ ಮುಖ, ದಪ್ಪದಾದ ಉದ್ದನೆಯ ಮೀಸೆಯುಳ್ಳವನು - ಅಂತಹವನನ್ನು ಕವಿ ಇಲ್ಲಿ ಉಳ್ಳಿ ಗಡ್ಡದ ಹರಿದಲೆಯ ಮೂಢ ಎನ್ನುತ್ತಾನೆ. ಭೀಮನಿಗೆ ಅನ್ವಯಿಸುವ ಮಾತು.
</details>
