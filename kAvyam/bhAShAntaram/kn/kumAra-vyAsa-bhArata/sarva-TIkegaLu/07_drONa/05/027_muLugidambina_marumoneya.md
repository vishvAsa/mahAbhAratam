+++
title = "027 ಮುಳುಗಿದಮ್ಬಿನ ಮರುಮೊನೆಯ"

+++

<details><summary>ಗದ್ಯ (ಕ.ಗ.ಪ) </summary>

27. ಬಾಣಗಳಿಂದ ತುಂಬಿ ಹೋಗಿದ್ದ, ಬಾಣಗಳ ಹರಿತವಾದ ತುದಿಗಳು ಹೊರಗೆ ಕಾಣುತ್ತಿದ್ದ ಮಹಾರಥಿಕರ ಸಮೂಹವು ರಣರಂಗ ಸ್ಥಳವನ್ನು ಬಿಟ್ಟೋಡಲು, ಕರ್ಣನು ಕೋಪಗೊಂಡು, ತಿರುಗಿ ಓಡುವವರನ್ನು ಮೂದಲಿಸಿ, ಬಿಲ್ಲನ್ನು ತೆಗೆದುಕೊಂಡು, ಸಾರಥಿಗೆ ನಿರ್ದೇಶನ ನೀಡಿ, ಅವನೊಂದಿಗೆ ಮಗುವಾದ ಅಭಿಮನ್ಯುವು ಎಷ್ಟು ಕೊಬ್ಬಿದ್ದಾನೆ ನೋಡು - ಎಂದು ಹೇಳುತ್ತಾ  "ಎಲೈ ಅಭಿಮನ್ಯುವೇ, ಯುದ್ಧರಂಗದಿಂದ ತೊಲಗು, ತೊಲಗು"  ಎನ್ನುತ್ತಾ ಶತ್ರುವನ್ನು ಅಡ್ಡ ಹಾಕಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೊನೆ-ತುದಿ, ರಾಜಿ-ಸಮೂಹ, ಖತಿ-ಕೋಪ, ಮುರಿದೋಡು-ಹಿಂದಕ್ಕೆ ಹೋಗು, ಬಿಲುದುಡುಕಿ-ಬಿಲ್ಲನ್ನು ಹಿಡಿದು, ಮಲೆತ-ಗರ್ವವನ್ನು ಹೊಂದಿದ, ತರುಬಿ-ಅಡ್ಡ ನಿಲ್ಲು
</details>
