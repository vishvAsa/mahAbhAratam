+++
title = "015 ಎಸಳ ಮೊನೆ"

+++

<details><summary>ಗದ್ಯ (ಕ.ಗ.ಪ) </summary>

15. ಪದ್ಮವ್ಯೂಹದ ದಳದ ಭಾಗದ ತುದಿಯಲ್ಲಿದ್ದ ವೀರರು  ಪ್ರಾಣವನ್ನು ಕಳೆದುಕೊಂಡರು.  ಪದ್ಮಪುಷ್ಪದ ಕೇಸರಗಳ ಆಕೃತಿಯಲ್ಲಿದ್ದ ವೀರರು ಆಕಾಶ ಮಾರ್ಗದ ಸಂಚಾರಿಗಳಾದರು.( ಪ್ರಾಣ ಕಳೆದುಕೊಂಡರು.) ಪದ್ಮವ್ಯೂಹದ ನಟ್ಟನಡು ಭಾಗದಲ್ಲಿದ್ದ (ಕಮಲ ಪುಷ್ಪದ ಬೀಜಕೋಶದಲ್ಲಿದ್ದ) ರಾಜರು ನುಸುಳಿ ಹೋದರು. ರಾಯನ ಬೆಂಬಲಕ್ಕಾಗಿ ಇದ್ದ   ಸೈನಿಕರು ದಿಕ್ಕಾಪಾಲಾಗಲು, ಅಭಿಮನ್ಯುವು ಸಿಡಿಲಿನಂತೆ ಆರ್ಭಟಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೇಸರಾಕೃತಿ- ಪುಂಕೇಸರಗಳ ಆಕೃತಿ, , ಕರ್ಣಿಕೆ-ಕಮಲದ ಹೂವಿನ ಬೀಜಕೋಶ, ವಸುಮತೀಶ-ರಾಜ, ಅರೆನೆಲೆ-ಸೈನ್ಯಕ್ಕೆ ಬೆಂಬಲವಾಗಿ ಹಿಂದಿರುವ ಸೈನ್ಯ.
</details>
