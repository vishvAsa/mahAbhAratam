+++
title = "073 ಮಗುಳದಿರು ಶಲ್ಯಾತ್ಮಕನನುಗು"

+++

<details><summary>ಗದ್ಯ (ಕ.ಗ.ಪ) </summary>

73. "ಎಲೈ ಅಭಿಮನ್ಯು ! ಯುದ್ಧರಂಗದಿಂದ ಓಡಿಹೋಗಬೇಡ. ಶಲ್ಯನ ಮಗನನ್ನು ಉಗುಳು. ನಿನ್ನ ಹೊಟ್ಟೆಯನ್ನು ಸೀಳಿಯೇ ನಮ್ಮ ಸ್ನೇಹಿತನಾದ ಶಲ್ಯನ ಮಗನನ್ನು ತೆಗೆಯುತ್ತೇವೆ" ಎನ್ನುತ್ತಾ ಲಕ್ಷಣ ಕುಮಾರನೇ ಮೊದಲಾದವರು ಅಭಿಮನ್ಯುವಿನ ಮೇಲೆ ಬಾಣಗಳನ್ನು ಪ್ರಯೋಗಿಸುತ್ತಾ ಮೇಲೆ ಬಿದ್ದರು. ನಕ್ಷತ್ರಗಳು ಕೊಬ್ಬಿ ರಾಹುವನ್ನು ಆಕಾಶದಿಂದ ತೆಗೆದು ಬದುಕಬಲ್ಲವೇ ಕೇಳು ಧೃತರಾಷ್ಟ್ರ ಎಂದು ಸಂಜಯ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಗುಳದಿರು-ಹಿಂದಿರುಗಬೇಡ,  ಲಕ್ಷಣ-ಲಕ್ಷಣಕುಮಾರ, ದುರ್ಯೋಧನನ ಮಗ.
</details>
