+++
title = "020 ಬಳಿಯ ಸುಮಹಾರಥರ"

+++

<details><summary>ಗದ್ಯ (ಕ.ಗ.ಪ) </summary>

20. ದ್ರೋಣಾಚಾರ್ಯರು ತಮ್ಮ ಸುತ್ತ ಮುತ್ತ ಮಹಾರಥರ ಪರಿವಾರವನ್ನು ಹೊಂದಿದ್ದರು. ಆ ರಾಜ ಸಮೂಹ ಸಾಲು ಸಾಲಾಗಿ ಚಾಮರ, ಛತ್ರಿಗಳಿಂದ ಮೆರೆಯುತ್ತಿತ್ತು. ದೊಡ್ಡ ದೊಡ್ಡ ಆಯುಧಗಳನ್ನು ಸೆಳೆದು ಹಿಡಿದ, ಒಬ್ಬರ ಹೆಗಲಿಗೆ ಮತ್ತೊಬ್ಬರ ಹೆಗಲು ತಾಕುವ ಹಾಗೆ ಸಂದಣಿಸಿದ ಕುದುರೆಯ ಸವಾರರು ಅಲ್ಲಿದ್ದರು. ಹೊಳೆಯುತ್ತಿರುವ ಬಂಗಾರದ ರಥಕ್ಕೆ, ತಿಲಕವನ್ನು ಹಚ್ಚಿಸಿಕೊಂಡು ಮೆರೆಯುತ್ತಿದ್ದ ಕುದುರೆಗಳು ಮುಖವನ್ನು ಮೇಲೆತ್ತಿ ಮುಂದುವರಿಯುತ್ತಿದ್ದವು. ಮಂಗಳವಾದ ಕಲಶಗಳು, ಬಾವುಟಗಳನ್ನು ಹೊಂದಿದ ದ್ರೋಣಾಚಾರ್ಯರು ಅಂದು ಯುದ್ಧರಂಗವನ್ನು ಪ್ರವೇಶಿಸಿದರು.
</details>
