+++
title = "022 ಮಗನೆ ಕೇಳೈ"

+++

<details><summary>ಗದ್ಯ (ಕ.ಗ.ಪ) </summary>

22. ಅರ್ಜುನನೇ ಆಲಿಸು, ನೀನು ನಿರ್ಮಿಸಿದ ಹರಿತವಾದ ಬಾಣಗಳಿಂದ ಹಾಸಿಗೆ ಸೊಗಸಾಗಿದೆ. (ಆದರೆ ದಿಂಬಿಲ್ಲ) ಹೊಳೆಯುತ್ತಿರುವ ಬಾಣಗಳ ತಲೆದಿಂಬನ್ನು ಸಿದ್ಧಪಡಿಸು ಎನ್ನಲಾಗಿ, ಅರ್ಜುನನು ಆ ಮಾತನ್ನು ಶಿರಸಾವಹಿಸಿ ಹುರಿಯನ್ನು ಸೇರಿಸಿ ಕಟ್ಟಿದ್ದ ಬಿಲ್ಲನ್ನು ತೆಗೆದುಕೊಂಡು ಎದ್ದು ಮಂಡಿಯೂರಿ ನಿಂತು, ಎರಡೆರಡು ಮೊನೆಯುಳ್ಳ ಐದು ಕವಲು ಬಾಣಗಳನ್ನು ಪ್ರಯೋಗಿಸಿ. ಭೀಷ್ಮನ ಜೋಲುತ್ತಿದ್ದ ತಲೆಯನ್ನು ಮೇಲಕ್ಕೆ ಎತ್ತಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೂರಂಬು-ಹರಿತ ಬಾಣ, ತಲೆಗಿಂಬ-ತಲೆದಿಂಬು, ಕವಲಂಬು-ಎರಡು ಮೊನೆಗಳುಳ್ಳ ಬಾಣ,
</details>
