+++
title = "025 ಕೊನ್ದೆನಗಣಿತ ರಾಯರನು"

+++

<details><summary>ಗದ್ಯ (ಕ.ಗ.ಪ) </summary>

25. ನಾನು ಇದುವರೆಗೆ ಅಸಂಖ್ಯಾತ ರಾಜರನ್ನು ಮತ್ತು ಅಸಂಖ್ಯಾತ ಸೈನಿಕ ಶೂರರನ್ನು ಕೊಂದಿರುವೆನು. ನೀನು ನಿಮ್ಮವರೊಂದಿಗೆ ನನ್ನ ವಿರುದ್ಧ ಹೋರಾಡಿದ್ದಕ್ಕೆ ನಾನು ಸಿಟ್ಟುಗೊಳ್ಳುವುದಿಲ್ಲ. ಈ ದಿವಸದ ಬೆಳಿಗ್ಗೆ ರಣರಂಗಕ್ಕೆ ಬಂದು ಅರ್ಜುನನ ತೇರನ್ನು ಅಡ್ಡಗಟ್ಟಿದರೆ, ನೀವು ಹೆದರದೆ, ಶಿಖಂಡಿಯೆಂಬ ನಿಮ್ಮ ಕಡೆಯ ಅರಸನನ್ನು ತಂದು ನನ್ನ ಎದುರಿನಲ್ಲಿ ನಿಲ್ಲಿಸಿದರೆ, ನಾನು ನನ್ನ ಈ ಶರೀರವನ್ನು ಹಿಂಜರಿಯದೆ ನಿಮಗೆ ಒಪ್ಪಿಸುವೆನು. ಕಂದ, ಕೇಳು ಇದೇ ನನ್ನನ್ನು ಗೆಲ್ಲುವ ಉಪಾಯವು ಎಂದು ಭೀಷ್ಮ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಗಣಿತರಾಯರು-ಅಸಂಖ್ಯಾತರಾಜರು, ಮುನಿಯೆನು-ಕೋಪಗೊಳ್ಳೆನು, ಧೃತಿಗೆಡದೆ-ಹಿಂದುಗಳೆಯದೆ-ಅಂಜದೆ, ತನುವೆನು ತೆರುವೆನು-ಪ್ರಾಣ ಬಿಡುವೆನು (ಶರೀರತ್ಯಾಗ ಮಾಡುವೆ)
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಶಿಖಂಡಿ : ಗಂಡುವೇಷದ ಹೆಣ್ಣು ವ್ಯಕ್ತಿ ನಪುಂಸಕ. ದೊರೆ ಕಾಶಿರಾಜನ ಹಿರಿಯ ಮಗಳು, ಭೀಷ್ಮನನ್ನು ವರಿಸೆಂದು ಕೇಳಿದಾಗ ಅವನು ತಿರಸ್ಕರಿಸಿದ ಅವನಿಗೆ ಪ್ರತೀಕಾರ ಮಾಡಲು ತಪಸ್ಸು ಮಾಡಿ, ದ್ರುಪದನಲ್ಲಿ ಕನ್ಯಾ ರೂಪದಲ್ಲಿ ಶಿಖಂಡಿಯಾಗಿ ಜನಿಸಿದಳು. ಅನಂತರ ಪುತ್ರ ರೂಪದಲ್ಲಿ ಪರಿವರ್ತಿತನಾಗಿದ್ದನು. ಯುದ್ಧದ ವೇಳೆಗೆ ಮತ್ತೆ ಸ್ತ್ರೀ ಆಗಿದ್ದನು. ಭೀಷ್ಮನೆದುರಿಗೆ ಶಿಖಂಡಿ ಯುದ್ಧಕ್ಕೆ ಬಂದಾಗ ಮೂಲತಃ ಹೆಣ್ಣಾದ ಇವನ ಮೇಲೆ ಭೀಷ್ಮ ಯುದ್ಧ ಮಾಡಲಿಲ್ಲ.
</details>
