+++
title = "021 ಆಕೆವಾಳರು ಭೀಮ"

+++

<details><summary>ಗದ್ಯ (ಕ.ಗ.ಪ) </summary>

21. ನಮ್ಮ ಸೇನೆಯಲ್ಲಿ ಭೀಮಾರ್ಜುನರು ಎಲ್ಲರಿಗಿಂತ ಶೂರರು (ಅವರಿಗೂ ನಿಮ್ಮೊಡನೆ) ಯುದ್ಧ ಮಾಡಲು ಆಗದು. ಹೆಚ್ಚಿಗೆ ಹೇಳುವುದೇನಿದೆ ? ಭೀಮಾರ್ಜುನರನ್ನು ಬಿಟ್ಟು ಉಳಿದೆಲ್ಲ ಸೇನಾ ಪಡೆಗಳು ನಿಮ್ಮಿಂದ ನಾಶವಾದುವು. ನಮ್ಮನ್ನು ರಕ್ಷಿಸುವುದಕ್ಕಾಗಲೀ ಅಥವಾ ಕೋಪಗೊಂಡು ಕೊಲ್ಲುವುದಕ್ಕಾಗಲೀ (ನೀವು ಇಚ್ಛಿಸಿದರೆ) ನೀವು ಹೀಗೆ ಮಾಡಬೇಕು ಅಥವಾ ಮಾಡಬಾರದು ಎಂದು ಹೇಳುವ ಶಕ್ತರನ್ನು ನಾನು ಕಾಣೆನು. ಮೋಸದ ಮಾತನ್ನು ಆಡುತ್ತಿಲ್ಲ (ಸತ್ಯವಾಗಿ ಹೇಳುತ್ತಿದ್ದೇನೆ) ನಿಮ್ಮ ಮನಸ್ಸಿನಲ್ಲಿರುವ ನಿರ್ಧಾರವನ್ನು ನನಗೆ ದಯಮಾಡಿ ತಿಳಿಸಿ ಎಂದು ಧರ್ಮರಾಜನು ಭೀಷ್ಮನನ್ನು ಬೇಡಿಕೊಂಡನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆಕೆವಾಳರು-ಶೂರರು, ಸೇನಾನಿಕರ-ಸೇನಾಪಡೆ, ಕಾಕು-ಮೋಸ, ಆಹವ-ಸಮರ, ಸವೆದುದು-ನಾಶವಾಯಿತು, ಅಭಿಮತ-ಮನೋನಿರ್ಧಾರ
</details>
