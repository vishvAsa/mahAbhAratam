+++
title = "027 ಎನಲು ಶಿವಶಿವ"

+++

<details><summary>ಗದ್ಯ (ಕ.ಗ.ಪ) </summary>

27. ಭೀಷ್ಮನು ಹೇಳಲು ಅವನ ಅಧರ್ಮದ ನುಡಿಗಳನ್ನು ಪಾರ್ಥನು ಕೇಳಿ ಶಿವ ಶಿವ ಶಿವ ಮಹಾದೇವಾ ಎನ್ನುತ್ತಾ ತನ್ನೆರಡು ಕಿವಿಗಳನ್ನು ಕೈಗಳಿಂದ ಮುಚ್ಚಿಕೊಂಡನು. ಕಣ್ಣೀರನ್ನು ತನ್ನ ಬೆರಳ ತುದಿಯಿಂದ ಒರೆಸಿ-ಮನಸ್ಸಿನಲ್ಲಿ ಸಂಕಟಪಟ್ಟನು. ಈ ನಿಮ್ಮ ಮಾತಿನಿಂದ ನಡೆದುಕೊಂಡರೆ ನಮಗೆ ಜಯವಾದಂತೆಯೇ. ಇನ್ನು ಜಗತ್ತಿನಲ್ಲಿ ನಮ್ಮಂಥ ಅತಿ ಧನ್ಯರು ಯಾರಿದ್ದಾರೆ ? ಇನ್ನು ನಮಗೆ ಕೊರತೆ ಏನಿದೆ ? ನನಗೆ ನಿಮ್ಮಂಥ ಶತ್ರುಗಳು ಜಗತ್ತಿನಲ್ಲಿ ಯಾರು ತಾನೇ ಇದ್ದಾರು ? ಎಂದು ವ್ಯಂಗ್ಯವಾಗಿ ಕಾಕುನುಡಿಯಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಉಗುರಲಿ ಮಿಡಿದು-ಬೆರಳತುದಿಯಲಿ ಒರೆಸಿ, ಉರುಕೃತಾರ್ಥರು-ಅತಿಧನ್ಯರು.
</details>
