+++
title = "007 ವಿಗಡರನಿಬರು ನೆರೆದು"

+++

<details><summary>ಗದ್ಯ (ಕ.ಗ.ಪ) </summary>

7. ಅತ್ತಕಡೆ ಶಲ್ಯ ಸೈಂಧವ ಮೊದಲಾದವರೆಲ್ಲ ಶೂರರೂ ಒಂದಾಗಿ ಅರ್ಜುನನನ್ನು ಎದುರಿಸಿ ಅತ್ತಕಡೆಗೆ ಹೋಗುವಂತೆ ಮಾಡಿದರು. ಇತ್ತಕಡೆ ಭೀಷ್ಮನು ಪ್ರಳಯಕಾಲದ ರುದ್ರನ ಭಯಂಕರವಾದ ಕಣ್ಣಿನ ಬೆಂಕಿಯಂತೆ ಕ್ರೋಧದ ಹೊಗೆಯನ್ನು ಹೊಮ್ಮಿಸುತ್ತಿದ್ದನು.  ಬಿಗಿದ ಬತ್ತಳಿಕೆಗಳನ್ನು ಬಿಚ್ಚಿ ಬಿಲ್ಲಿಗೆ ಬಾಣಗಳನ್ನು ತನ್ನ ಸಾಮಥ್ರ್ಯಕ್ಕೆ ತಕ್ಕಂತೆ ಹೂಡಿ ಪ್ರಯೋಗಿಸಿದನು. ಕ್ರೋಧಾವೇಶದಿಂದ ಪಾಂಡವಸೇನೆಯನ್ನು ಬೆನ್ನಟ್ಟಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಿಗಡರು-ಶೂರರು, ನೆರೆದು-ಒಂದಾಗಿ, ತೆಗೆದರು-ದೂರಸರಿಸಿದರು, ರುದ್ರನ ಅಗ್ಗದ ಕಣ್ಣ ಶಿಖಿ-ಪ್ರಳಯಕಾಲದ ರುದ್ರನ ಭಯಂಕರ ಕಣ್ಣಿನ ಬೆಂಕಿ, ಹೊಗೆದನು-ಹೊಗೆಯಾಡಿದನು, ಹೊದೆ-ಬತ್ತಳಿಕೆ, ಉಗುಳಿಸಿದನು-ಪ್ರಯೋಗಿಸಿದನು.
</details>
