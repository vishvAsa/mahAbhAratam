+++
title = "044 ಉರಗ ಬಾಣವನಿವರು"

+++

<details><summary>ಗದ್ಯ (ಕ.ಗ.ಪ) </summary>

44. ಭೀಷ್ಮರು ಸರ್ಪಾಸ್ತ್ರ ಬಿಟ್ಟರು. ಪಾರ್ಥ ಗರುಡಾಸ್ತ್ರ ಬಿಟ್ಟು ಅದನ್ನು ನಿವಾರಿಸಿದನು. ಭೀಷ್ಮರ ಮೇಲೆ ಅರ್ಜುನ ಆಗ್ನೇಯಾಸ್ತ್ರವನ್ನು ಬಿಡಲು. ಭೀಷ್ಮರು ಜಲಾಸ್ತ್ರ ಬಿಟ್ಟು ಅದನ್ನು ತಣ್ಣಗಾಗಿಸಿದರು. ಅರ್ಜುನ ಗಿರಿಬಾಣವನ್ನು ಬಿಡಲು ಭೀಷ್ಮರು ವಜ್ರಾಸ್ತ್ರ ಬಿಟ್ಟರು. ಅರ್ಜುನ ತಿಮಿರಾಸ್ತ್ರ ಬಿಟ್ಟಾಗ ಭೀಷ್ಮರು ಸೂರ್ಯಾಸ್ತ್ರದಿಂದ ಅತಿವೇಗದಲ್ಲಿ ನಾಶ ಮಾಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಗರುಡಶರ-ಗರುಡಾಸ್ತ್ರ, ಉರಗಬಾಣ-ಸರ್ಪಾಸ್ತ್ರ, ತವಿಸಿದನು-ನಿವಾರಿಸಿದನು, ಉರಿಯ ವಿಶಿಖ-ಆಗ್ನೇಯಾಸ್ತ್ರ,  ತರಣಿಮಾರ್ಗಣ-ಸೂರ್ಯಾಸ್ತ್ರ, ವಹಿಲದಲ್ಲಿ-ಅತಿವೇಗದಲ್ಲಿ ತರಿದನು-ನಾಶಮಾಡಿದನು.
</details>
