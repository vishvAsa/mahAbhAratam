+++
title = "060 ಸೀಳು ಕುನ್ನಿಯ"

+++

<details><summary>ಗದ್ಯ (ಕ.ಗ.ಪ) </summary>

60. ಉಲೂಕನ ಮಾತನ್ನು ಕೇಳಿ ಭೀಮನಿಗೆ ಕೋಪ ನೆತ್ತಿಗೇರಿತು. ಆಗ ಹೇಳಿದನು ಆ ದುರ್ಯೋಧನನೆಂಬ ಕುನ್ನಿಯ ಬಾಯನ್ನು ಸೀಳುವೆನು ಕೇಳೆಲೈ ನನ್ನ ತೋಳಿನ ಚಪಲವನ್ನು. ಅವನ ತಲೆಯನ್ನು ಒಡೆದು ಕೋಪ ತೀರಿಸಿಕೊಳ್ಳುತ್ತೇನೆ. ಅಷ್ಟೇ ಅಲ್ಲ, ಕೌರವ ವಂಶ ಸಾಗರವನ್ನೇ ಕದಡಿ ಅಲ್ಲೋಲ ಕಲ್ಲೋಲ ಮಾಡಿ ಬಿಡುವೆನು ಎಂದು ತಿಳಿಸು ಹೋಗು. ಎಲೈ ಸೋದರರೆ, ಈ ಕ್ಷುದ್ರ ಕುನ್ನಿಯನ್ನು ಆಡಿಸಿ ಅವನ ಮಾತನ್ನೇಕೆ ಕೇಳುತ್ತಿದ್ದೀರಿ ? ಶತ್ರುಗಳಾದ ಕುರುವಂಶದವರ ಪಾಲಿಗೆ ಈ ಭೀಮ ಕಾಲಭೈರವನೆಂದು ನಿನ್ನ ಒಡೆಯ ಆ ದುರ್ಯೋಧನನಿಗೆ ತಿಳಿಸು ಹೋಗೆಂದ ಭೀಮ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುನ್ನಿ-ಕ್ಷುದ್ರಜೀವಿ, ನಾಯಿಮರಿ, ತೋಳತೀಟೆ-ತೋಳಿನ ಚಪಲ, ನೆತ್ತಿಯ ಮೇಲೆ ಕಳೆವನು-ತಲೆ ಓಡೆದು ತೀರಿಸಿಕೊಳ್ಳುವೆ, ಕಲಕುವೆನು-ಕದಡುವೆನು, ಅಹಿತ-ಶತ್ರು, ಕಾಲಭೈರವ-ಪ್ರಳಯಕಾಲದ ಶಿವ
</details>
