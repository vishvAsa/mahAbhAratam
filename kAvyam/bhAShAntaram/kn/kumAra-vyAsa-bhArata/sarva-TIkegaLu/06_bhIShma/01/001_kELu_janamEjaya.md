+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ಜನಮೇಜಯರಾಯನೇ ಕೇಳು, ಯದ್ಧೋತ್ಸಾಹಿಗಳಾದ ಪಾಂಡವರು ದುರ್ಯೋಧನನ ಬಳಿಗೆ ದೂತರನ್ನು ಕಳಿಸಿದರು. ಕುರುಕುಲಶ್ರೇಷ್ಠನಾದ ದುರ್ಯೋಧನನು ಕುರುಕ್ಷೇತ್ರದಲ್ಲಿ ಹಗೆಗಳಾದ ಪಾಂಡವರು ಸಜ್ಜಾಗಿ ಬಂದಿರುವ ಸಂಗತಿಯನ್ನು ದೂತರಿಂದ ತಿಳಿದನು. ಆಗ ತನ್ನ ಅಂತರಂಗದ ಮಿತ್ರರನ್ನೂ ಸಚಿವರನ್ನೂ ಮಂತ್ರಾಲೋಚನೆಯ ಮಂದಿರಕ್ಕೆ ಕರೆಸಿದನು.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಪರಿಮಿತಕೆ - ಮಂತ್ರಾಲೋಚನೆಗೆ ಕೆಲವರೇ ಇರಬೇಕಾದ್ದರಿಂದ ಪರಿಮಿತಕೆ (ಆ ಸಭೆಗೆ) ಆಪ್ತರನ್ನು ಮಂತ್ರಿಗಳನ್ನು ಮಂತ್ರಾಲೋಚನೆಗೆ ಕರೆಸಿದನು. ಆದ್ದರಿಂದ ಕರೆಸಿದನಾಪ್ತರನು ಪರಿಮಿತದ ಮಂತ್ರಿಗಳ ಎಂದು ಪಾಠಾಂತರ ಸೂಕ್ತ
</details>
