+++
title = "007 ಕಲಕುವೆನು ಪಾಣ್ಡವರ"

+++

<details><summary>ಗದ್ಯ (ಕ.ಗ.ಪ) </summary>

7. ಪಾಂಡವರ ಸೇನೆಯೆಂಬ ಸಾಗರವನ್ನು ಅಲ್ಲೋಲಕಲ್ಲೋಲ ಮಾಡುವೆನು. ನನ್ನ ವಿರುದ್ಧ ಹೋರಾಟದಲ್ಲಿ ಪರಾಕ್ರಮತೋರಿದ ಶೂರರ ಜೀವತೆಗೆದು ಅವರ ತಲೆಗಳನ್ನು ಅವರ ತೇರಿನಲ್ಲಿಯೇ ಹಿಂದಕ್ಕೆ ಕಳಿಸುವೆನು. ಶತ್ರುಗಳಾದ ಪಾಂಡವರನ್ನು (ಎಳೆತಂದು) ಪಟ್ಟಣದ ಹೊರಗಿರುವ ಶೂಲದ ಮೇಲೆ ಏರಿಸುತ್ತೇನೆ (ಶೂಲಕ್ಕೇರಿಸುತ್ತೇನೆ). ಇದಕ್ಕೆ ನನಗೆ ಅಪ್ಪಣೆಮಾಡು ಎಂದು ಸಾಹಸಿ ಕರ್ಣನು ದುರ್ಯೋಧನನಿಗೆ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಲಕು-ಅಲ್ಲೋಲಕಲ್ಲೋಲ ಮಾಡು, ಹೊಳಲು-ಪಟ್ಟಣ, ಜಲಧಿ-ಸಾಗರ, ಕೈದೋರು-ಸಾಹಸತೋರು, ಅಲಘು ಭುಜಬಲ-ಅಧಿಕ ತೋಳ್ಬಲವುಳ್ಳವನು, ಕುಠಾರಕ-ನಾಶ ಮಾಡುವವರು , ಕೈದೋರು-ಪರಾಕ್ರಮ ತೋರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ತಾ ವೀಳೆಯವನು : ರಾಜರ ಆಸ್ಥಾನದಲ್ಲಿ ವೀರರಾಗಲಿ ವಿದ್ವಾಂಸರಾಗಲಿ ಸವಾಲು ಹಾಕಿದಾಗ ಅಥವಾ ರಾಜನೇ ಸವಾಲು ಹಾಕುವಂತೆ, ವೀಳೆಯವನ್ನು ನೀಡುತ್ತಿದ್ದನು. ವೀಳೆಯ ನೀಡಿದರೆ ರಾಜನು ಸವಾಲನ್ನು ನೀಡಿದಂತೆ, ಒಪ್ಪಿದಂತೆ. ಇಲ್ಲಿ ಕರ್ಣ ಅನುಮತಿಕೊಡು ನನ್ನ ಪ್ರತಿಜ್ಞೆ ನೆರವೇರಿಸಿಕೊಳ್ಳಲು ಎಂಬರ್ಥದಲ್ಲಿ ತಾ ವೀಳೆಯವನು ಎಂದಿದ್ದಾನೆ.
</details>
