+++
title = "059 ಬೆಮ್ಬಲಕೆ ತಾನೆನ್ದು"

+++

<details><summary>ಗದ್ಯ (ಕ.ಗ.ಪ) </summary>

59. ನಿಮ್ಮ ಸಹಾಯಕ್ಕೆ ಕೃಷ್ಣನಿದ್ದಾನೆಂದು ಒಣ ಹೆಮ್ಮೆಯಲ್ಲಿ ಯುದ್ಧಕ್ಕೆ ಸಿದ್ಧರಾದಿರಿ, ಕೃಷ್ಣನನ್ನು ನಂಬಿ ಕೆಟ್ಟಿರಿ. ಪಾಪ ನೀವೇನು ಮಾಡಬಲ್ಲಿರಿ?  ನೀವು ಅನುಸರಿಸಿದ ದಾರಿ ದಿಕ್ಕು ತಪ್ಪಿತು. ರಣರಂಗದಲ್ಲಿ ಈಶ್ವರನನ್ನಾಗಲೀ, ಇಂದ್ರನನ್ನಾಗಲಿ ಕೌರವನು ಲಕ್ಷಿಸುತ್ತಾನೆಯೇ ?  ಎಂದು ಉಲೂಕ ಹೇಳಿದಾಗ ಆ ಮಾತನ್ನು ಕೇಳಿ ಭೀಮಸೇನನು ಕೆರಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಯಲ ವಿಡಂಬ-ಒಣಹೆಮ್ಮೆ, ಸುಳ್ಳುಭ್ರಮೆ, ಕಾಳೆಗವ ಮಸೆ-ಯುದ್ಧಕ್ಕೆ ಸಿದ್ಧನಾಗು, ಇಂಬುಗೆಟ್ಟದು ರೀತಿ-ರೀತಿಯ ನೆಲೆ ತಪ್ಪಿತು, ಅನುಸರಿಸಿದ ದಾರಿ ದಿಕ್ಕೆಟ್ಟಿತು, ತ್ರಯಂಬಕ-ಈಶ್ವರ, ಅಮರಾಧಿಪ-ಇಂದ್ರ, ಕೈಕೊಂಬನೇ-ಲಕ್ಷಿಸುವನೇ
</details>
