+++
title = "062 ವೈರಿದೂತನ ಕಳುಹಿದನು"

+++

<details><summary>ಗದ್ಯ (ಕ.ಗ.ಪ) </summary>

62. ಶತ್ರುವಾದ ಕೌರವನ ಕಡೆಯಿಂದ ದೂತನಾಗಿ ಬಂದ ಉಲೂಕನನ್ನು ಬೀಳ್ಕೊಟ್ಟನು. ವಂದಿಮಾಗಧರು ಜಯಕಾರ ಮಾಡುತ್ತಿರಲು ಚಿನ್ನದ ರಥವನ್ನು ತರಿಸಿದನು. ಶ್ರೀಕೃಷ್ಣನ ಚರಣಾರವಿಂದಗಳಿಗೆ ವಂದಿಸಿ, ರಥಕ್ಕೆ ಕಟ್ಟಿದ್ದ ನಾಲ್ಕು ಕುದುರೆಗಳ ಕಾಲುಗಳ ಗೊರಸಿನಬಳಿ ಶ್ರೇಷ್ಠ ಮನೋಹರ ರತ್ನಗಳನ್ನು ಚಿನ್ನವನ್ನು ಅರ್ಪಿಸಿ ಧರ್ಮಜನು ರಥಾರೋಹಣ ಮಾಡಿದನು. ಆಗ ಭೇರಿನಗಾರಿ ಮೊದಲಾದ ವಾದ್ಯ ಸಮೂಹಗಳು ಭೋರ್ಗರೆದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಾರುವ-ಕುದುರೆ, ಖುರ-ಗೊರಸು, ನಿಸ್ಸಾಳಕೋಟಿ-ಭೇರಿ ಇತ್ಯಾದಿ ವಾದ್ಯಗಳು, ಒದರಿದವು-ಬಾರಿಸಲ್ಪಟ್ಟವು, ಭೋರ್ಗರೆದವು
</details>
