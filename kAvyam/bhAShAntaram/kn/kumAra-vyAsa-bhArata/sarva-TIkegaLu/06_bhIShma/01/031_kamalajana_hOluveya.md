+++
title = "031 ಕಮಲಜನ ಹೋಲುವೆಯ"

+++

<details><summary>ಗದ್ಯ (ಕ.ಗ.ಪ) </summary>

31.ಬ್ರಹ್ಮನಿಗೆ ಸಮಾನರಾದ ಭೂಸುರರು, ವೇದೋಕ್ತ ಮಂತ್ರಗಳಿಂದ ಕೂಡಿದ ಶ್ರೇಷ್ಠ ನದಿಗಳ ನೀರನ್ನು ಭೀಷ್ಮನ ತಲೆಯ ಮೇಲೆ ಅಭಿಷೇಕ ಮಾಡಿದರು. ಬ್ರಹ್ಮನ ಕೈಯಿಂದ ಪರಿಶುದ್ಧವಾದ ಗಂಗಾನದಿ ಇಳಿದು ಬಂದು ಹಿಮಾಲಯಪರ್ವತವನ್ನು ಸೇರಿತೋ ಎಂಬಂತೆ ಭೀಷ್ಮನಿಗೆ ಪಟ್ಟಾಭಿಷೇಕ ಮಾಡಿದ ನೀರು ಕೆಳಕ್ಕೆ ಹರಿಯಿತು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಪೂರ್ವಕಥೆ - ಹಿಂದೆ ತ್ರಿವಿಕ್ರಮಾವತಾರದಲ್ಲಿ ಶ್ರೀಮನ್ನಾರಾಯಣನ ಪಾದಕಮಲದ ಮೇಲೆ ಬ್ರಹ್ಮನು ತನ್ನ ಕಮಂಡಲುವಿನಿಂದ ನೀರನ್ನು ಸುರಿಯಲು ಅದು ಗಂಗಾನದಿಯಾಗಿ ಹರಿದು ಹಿಮಗಿರಿಯ ಶಿಖರದ ಮೇಲಿಂದ ಕೆಳಕ್ಕೆ ಬಂದಿಳಿಯಿತು.   
(ಕಮಲಜನ ಕರದಿಂದ ಗಂಗಾವಿಮಲನದಿ ಇಳಿತಂದು ಹಿಮಗಿರಿಯನು ಸಾರ್ದುದೋ)
</details>
