+++
title = "061 ಮಾಡಲಿದ್ದುದು ಬಹಳ"

+++

<details><summary>ಗದ್ಯ (ಕ.ಗ.ಪ) </summary>

61. ಧರ್ಮರಾಯ ಆಗ ಭೀಮನಿಗೆ ಹೇಳಿದನು. ಮಾಡಬೇಕಾದುದು ಬಹಳ ಇದೆ. ಏಕೆ ಸುಮ್ಮನೆ ಜಂಭದ ಮಾತುಗಳನ್ನಾಡಿ ಕೆಲಸ ಕೆಡಿಸುವುದು. ಕೌರವನ ಕಡೆಯವನು ಮಾತಿನಲ್ಲಿ ನಮಗೆ ಕೆಡಕು ಮಾಡಲು ಯತ್ನಿಸಲಿ, ಇಲ್ಲವೇ ಪ್ರಯತ್ನ ಮಾಡಿ ಕೆಡಿಸಲು ಯತ್ನಿಸಲಿ ನಮಗೆ ಆ ಚಿಂತೆ ಬೇಡ. ನಮ್ಮ ಭಾರಿ ಹೊಣೆಗಾರಿಕೆಯನ್ನು ಶ್ರೀಕೃಷ್ಣನಲ್ಲಿ ಒಪ್ಪಿಸಿದ್ದೇವೆ. ಕೃಷ್ಣನು ರಣರಂಗದ ಹೊಣೆ ಹೊತ್ತು ನಮ್ಮನ್ನು ಕಾಪಾಡುವನು ನಮಗೇಕೆ ಚಿಂತೆ ? ಎಂದು ಧರ್ಮರಾಜ ನಗುನಗುತ್ತ ಹೇಳಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮುರಗೇಡಿ-ಮುರನೆಂಬ ರಾಕ್ಷಸನಿಗೆ ಕೇಡನ್ನು, ತಂದವನು-ಶ್ರೀಕೃಷ್ಣ
</details>
