+++
title = "043 ಎಸುವನೊಬ್ಬನೆ ಪಾರ್ಥನನಿತುವ"

+++

<details><summary>ಗದ್ಯ (ಕ.ಗ.ಪ) </summary>

43. ಪಾಂಡವರ ಕಡೆಯಲ್ಲಿ ಹಗೆಗಳ ಮೇಲೆ ಬಾಣ ಬಿಡುವವನು ಒಬ್ಬನೇ. ಅರ್ಜುನ ಬಿಟ್ಟ ಎಲ್ಲಾ ಬಾಣಗಳನ್ನು ಅಶ್ವತ್ಥಾಮ ಕೃಪ ಮೊದಲಾದ ಹತ್ತಾರು ಮಂದಿ ಚೂರು ಚೂರು ಮಾಡುವರು.  ದೇವೇಂದ್ರರನ ಮಗನಾದ ಅರ್ಜುನನೊಬ್ಬನೇ ಅಷ್ಟು ಮಂದಿಯ ಬಾಣಗಳನ್ನು ಕತ್ತರಿಸುತ್ತಿದ್ದನು. ಈ ಗುರುಸುತಾದಿಗಳು ಬಿಟ್ಟ  ಬಾಣಗಳು ಅರ್ಜುನನನ್ನು ತಲಪುತ್ತಿರಲಿಲ್ಲವಾದ್ದರಿಂದ ಅವನ ಮೈಯಲ್ಲಿ ಬಾಣಗಳ ಗಾಯದ ಗುರುತು ಕಾಣುತ್ತಿರಲಿಲ್ಲ. ಅರ್ಜುನನು ಅಷ್ಟು ಮಂದಿಯ ಬಾಣಗಳನ್ನು ಪೂರ್ಣವಾಗಿ ಕತ್ತರಿಸಿ ಅಷ್ಟು ಮಂದಿಯ ಮೈಗಳಲ್ಲಿ ತನ್ನ ಬಾಣಗಳು ನಾಟಿಕೊಳ್ಳುವಂತೆ ಮಾಡುತ್ತಿದ್ದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೆತ್ತುವನು-ನಾಟುತ್ತಿದ್ದನು, ವಿಶಿಖ-ಬಾಣ, ತರಿ-ಕತ್ತರಿಸು, ಕುಸುರು ತರಿ-ಚೂರು ಚೂರು ಮಾಡು, ಎಸು-ಬಾಣ ಬಿಡು,
</details>
