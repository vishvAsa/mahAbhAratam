+++
title = "042 ಹಿಳುಕು ಹಿಳುಕುಗಳಡಸಿ"

+++

<details><summary>ಗದ್ಯ (ಕ.ಗ.ಪ) </summary>

42. ಬಾಣದ ಹಿಂಭಾಗದ ಗರಿಭಾಗಗಳು ಒಂದನ್ನೊಂದು ಒತ್ತರಿಸಿಕೊಂಡು ಬಂದು ದಟ್ಟಿಸಲು ಎಲ್ಲ ದಿಕ್ಕುಗಳಲ್ಲಿ ಕತ್ತಲೆ ಆವರಿಸಿತು. ಬಾಣಗಳ ಸಾಲು ಸಾಗುವಾಗ ಆ ವೇಗದಿಂದ ಎದ್ದ ಗಾಳಿಯ ಹೊಡೆತಕ್ಕೆ ಚೂಪಾದ ಬಾಣದ ತುದಿಗಳಿಂದ ಕಿಡಿಕಾರುತ್ತಿತ್ತು. ಬಾಣದ ಹಿಂದೆ ಬಾಣ ಬಿಡುವ ಬಿಲ್ಲಾಳುಗಳ ಗುಂಪಿನ ಸಾಮಥ್ರ್ಯ ಎದುರಾಳಿಗಳ ಗುಂಪಿನ ಬಾಣದ ಎಸೆತಗಳನ್ನು ಹಿಂದಕ್ಕಟ್ಟಿತು. ಅರರೆ ! ರಣರಂಗದ ಹೋರಾಟ ಸರಿಸಮನಾಗಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಪತತ್ರಾವಳಿ-ಬಾಣಗಳ ಗುಂಪು, ಹಿಳುಕು-ಬಾಣದ ಹಿಂಭಾಗದ ಗರಿಭಾಗ, ಹೊಯ್ಲು-ಹೊಡೆತ, ದಡ್ಡಿ-ಗುಂಪು, ಪಡಿಮುಖ-ಎದುರಾಳಿ, ಎಸುಗೆ-ಎಸೆತ, ತರುಬಿತು-ಅಡ್ಡಗಟ್ಟಿತು, ಸಮತಳಿಸು-ಸರಿಸಮನಿಸು
</details>
