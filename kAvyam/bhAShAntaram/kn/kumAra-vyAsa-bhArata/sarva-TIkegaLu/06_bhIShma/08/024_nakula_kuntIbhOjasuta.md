+++
title = "024 ನಕುಲ ಕುನ್ತೀಭೋಜಸುತ"

+++

<details><summary>ಗದ್ಯ (ಕ.ಗ.ಪ) </summary>

24. ಅಚ್ಚರಿಯ ಬಿಲ್ಲುಗಾರರಾದ  ನಕುಲ, ಕುಂತೀಭೋಜಸುತ ಸೋಮಕ, ಘಟೋತ್ಕಚ, ದ್ರುಪದ, ಪ್ರತಿವಿಂಧ್ಯಕ, ಶತಾನೀಕ, ಅಭಿಮನ್ಯು, ಯುಯುತ್ಸು, ಸೃಂಜಯರು ಸಕಲ ಸಿದ್ಧತೆಗಳಿಂದ  ಬಿಲ್ಲನ್ನೊದರಿಸುತ್ತ, ಬಾಣಗಳನ್ನು ಸುರಿಸುತ್ತ ಶಸ್ತ್ರಗಳ ಸುರಿಮಳೆಯ ಮಳೆಗಾಲವನ್ನು ಉಂಟುಮಾಡುತ್ತಾ ಯುದ್ಧ ಕಾರ್ಯದಲ್ಲಿ ನಿರತರಾದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸನ್ನಾಹ-ಸಿದ್ಧತೆ, ಚಕಿತಚಾಪರು-ಅಚ್ಚರಿಯ ಬಿಲ್ಲುಗಾರರು, ಉದ್ಯುಕ್ತರು-ನಿರತರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೋಮಕ - ಸೋಮಕ ಒಬ್ಬ ಪಾಂಚಾಲ ದೊರೆ. ಸಹದೇವ ಎಂಬ ಪಾಚೀನ ದೊರೆಯ ಮಗ. ದಿವೋ ದಾಸನ ಮೊಮ್ಮಗ. ಇವನಿಗೆ ನೂರ್ವರು ಪತ್ನಿಯರೂ, ನೂರು ಜನ ಮಕ್ಕಳೂ ಇದ್ದರು. ಹಿರಿಯ ರಾನೀಯಲ್ಲಿ ಜಂತು ಎಂಬ ಮಗನಿದ್ದ. ಇರುವೆಗಳಿಂದ ಕಚ್ಚಿಸಿಕೊಂಡು ಈ ಮಗ ತುಂಬ ಬಾಧೆಪಟ್ಟ. ಋತ್ವಿಜರ ಸಲಹೆಯಂತೆ ಈ ಜಂತು ಎಂಬ ಮಗನನ್ನು ಬಲಿಕೊಡಲು ಯಮುನಾ ನದೀ ತೀರದಲ್ಲಿ ಒಂದು ದೊಡ್ಡ ಯಾಗ ಮಾಡಿದ. ಮತ್ತೆ ನೂರು ಮಕ್ಕಳನ್ನು ಪಡೆಯುವುದೇ ಈ ಬಲಿಯ ಉದ್ದೇಶವಾಗಿತ್ತು. ಮಹಾಭಾರತದ ಸಭಾಪರ್ವ ಮತ್ತು ವಿರಾಟಪರ್ವಗಳಲ್ಲಿ ಈತನ ಯಜ್ಞದ ಪ್ರಸಕ್ತಿಯಿದೆ. ಫಲವಾಗಿ ಸೋಮಕ ನೂರು ಮಕ್ಕಳನ್ನೇನೋ ಪಡೆದ ಆದರೆ ಜಂತು ಎಂಬ ಮಗನನ್ನು ಬಲಿಕೊಟ್ಟ. ಪಾತಕಕ್ಕಾಗಿ ಯಾಗ ಮಾಡಿಸಿದ ಪುರೋಹಿತನಿಗೆ ರೌರವ ಶಿಕ್ಷೆ ಕಾದಿತ್ತು. ಇದನ್ನು ತಿಳಿದ ಸೊಮಕ ತನಗೂ ಅದೇ ಬಗೆಯ ಭಿಕ್ಷೆ ಬೇಕೆಂದು ಕೋರಿಕೊಂಡ.  

ಮಗನನ್ನೇ ಬಲಿ ಕೊಡುವಷ್ಟು ನೀಚ ಮಟ್ಟಕ್ಕೆ ಹಿಂದಿನ ರಾಜರುಗಳೂ ಇಳಿದಿದ್ದರು ಎಂಬ ಸಂಗತಿ ಮತ್ತು ದೇವತೆಗಳು ನರಬಲಿಯನ್ನು ತಿರಸ್ಕಾರದಿಂದ ಕಾಣುತ್ತಾರೆಂಬ ಸಂಗತಿ ಇಲ್ಲಿ ತಿಳಿದುಬರುತ್ತದೆ.ಸೋಮಕ ಒಬ್ಬ ಪಾಂಚಾಲ ದೊರೆ. ಸಹದೇವ ಎಂಬ ಪಾಚೀನ ದೊರೆಯ ಮಗ. ದಿವೋ ದಾಸನ ಮೊಮ್ಮಗ. ಇವನಿಗೆ ನೂರ್ವರು ಪತ್ನಿಯರೂ, ನೂರು ಜನ ಮಕ್ಕಳೂ ಇದ್ದರು. ಹಿರಿಯ ರಾನೀಯಲ್ಲಿ ಜಂತು ಎಂಬ ಮಗನಿದ್ದ. ಇರುವೆಗಳಿಂದ ಕಚ್ಚಿಸಿಕೊಂಡು ಈ ಮಗ ತುಂಬ ಬಾಧೆಪಟ್ಟ. ಋತ್ವಿಜರ ಸಲಹೆಯಂತೆ ಈ ಜಂತು ಎಂಬ ಮಗನನ್ನು ಬಲಿಕೊಡಲು ಯಮುನಾ ನದೀ ತೀರದಲ್ಲಿ ಒಂದು ದೊಡ್ಡ ಯಾಗ ಮಾಡಿದ. ಮತ್ತೆ ನೂರು ಮಕ್ಕಳನ್ನು ಪಡೆಯುವುದೇ ಈ ಬಲಿಯ ಉದ್ದೇಶವಾಗಿತ್ತು. ಮಹಾಭಾರತದ ಸಭಾಪರ್ವ ಮತ್ತು ವಿರಾಟಪರ್ವಗಳಲ್ಲಿ ಈತನ ಯಜ್ಞದ ಪ್ರಸಕ್ತಿಯಿದೆ. ಫಲವಾಗಿ ಸೋಮಕ ನೂರು ಮಕ್ಕಳನ್ನೇನೋ ಪಡೆದ ಆದರೆ ಜಂತು ಎಂಬ ಮಗನನ್ನು ಬಲಿಕೊಟ್ಟ. ಪಾತಕಕ್ಕಾಗಿ ಯಾಗ ಮಾಡಿಸಿದ ಪುರೋಹಿತನಿಗೆ ರೌರವ ಶಿಕ್ಷೆ ಕಾದಿತ್ತು. ಇದನ್ನು ತಿಳಿದ ಸೊಮಕ ತನಗೂ ಅದೇ ಬಗೆಯ ಭಿಕ್ಷೆ ಬೇಕೆಂದು ಕೋರಿಕೊಂಡ.  

ಮಗನನ್ನೇ ಬಲಿ ಕೊಡುವಷ್ಟು ನೀಚ ಮಟ್ಟಕ್ಕೆ ಹಿಂದಿನ ರಾಜರುಗಳೂ ಇಳಿದಿದ್ದರು ಎಂಬ ಸಂಗತಿ ಮತ್ತು ದೇವತೆಗಳು ನರಬಲಿಯನ್ನು ತಿರಸ್ಕಾರದಿಂದ ಕಾಣುತ್ತಾರೆಂಬ ಸಂಗತಿ ಇಲ್ಲಿ ತಿಳಿದುಬರುತ್ತದೆ.
</details>
