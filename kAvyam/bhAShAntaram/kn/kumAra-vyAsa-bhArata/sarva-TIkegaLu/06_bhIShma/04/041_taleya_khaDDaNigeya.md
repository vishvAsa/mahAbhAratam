+++
title = "041 ತಲೆಯ ಖಡ್ಡಣಿಗೆಯ"

+++

<details><summary>ಗದ್ಯ (ಕ.ಗ.ಪ) </summary>

41. ತಲೆಯಲ್ಲಿ ಸುಂದರವಾದ ಜಡೆಗಟ್ಟಿದ್ದ, ಆಕರ್ಷಕರಂಗಿನ ಶ್ರೇಷ್ಠ ವಸ್ತ್ರದ ಸೀರೆಗಳನ್ನು ಧರಿಸಿದ , ಹಣೆಯಲ್ಲಿ ವಿಭೂತಿ ಧರಿಸಿದ ಸೇವಕರು ಬಿಳಿಯ ಚಾಮರಗಳನ್ನು ಬೀಸುತ್ತಿರಲು, ಜ್ವಲಿಸುತ್ತಿರುವ ಸಬಳವನ್ನು, ಪೆಂಡೆಯಗಳನ್ನು ಧರಿಸಿದ. ವೀರರಾದ ಡೊಂಕಣಿ ಹಿಡಿದ ಶೂರಭಟರು, ಬಿರುದಾವಳಿಗಳನ್ನು ಅತಿಶಯವಾಗಿ ಉಗ್ಗಡಿಸುತ್ತಿರಲು ರಣರಂಗವನ್ನು ಪ್ರವೇಶಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಖಡ್ಡಣಿಗೆ-ಜಡೆಗಟ್ಟು, ಸುರಂಗದ-ಆಕರ್ಷಕರಂಗಿನ, ಪಳಿಯ-ಶ್ರೇಷ್ಠರೀತಿಯ ವಸ್ತ್ರ. , ಭಾಳಭೂತಿಯ-ಹಣೆಯಲ್ಲಿ ವಿಭೂತಿ ಧರಿಸಿದ, ಝಗೆಯ-ಜ್ವಲಿಸುತ್ತಿರಲು, ಸಬಳ-ಈಟಿ, ಕಳಕಳಿಕೆ-ಅಭಿಮಾನ, ಆಸಕ್ತಿ, ಕಳ-ರಣರಂಗ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೀರೆ : ಸೀರೆ ಕುಮಾರವ್ಯಾಸನ ಕಾಲದಲ್ಲಿ ಗಂಡಸರು ಹಾಗೂ ಹೆಂಗಸರು ಇಬ್ಬರೂ ಧರಿಸುತ್ತಿದ್ದ ವಸ್ತ್ರರೂಪವಾಗಿತ್ತ್ತೆಂಬುದು ಈ ಪದ್ಯದಿಂದ ತಿಳಿದುಬರುತ್ತದೆ. ನಂತರ ಯಾವಾಗಲೋ ಅದು ಕೇವಲ ಸ್ತ್ರೀಯರು ಉಡುವ ತೊಡಿಗೆ ಎಂದಾಗಿರಬೇಕು.
</details>
