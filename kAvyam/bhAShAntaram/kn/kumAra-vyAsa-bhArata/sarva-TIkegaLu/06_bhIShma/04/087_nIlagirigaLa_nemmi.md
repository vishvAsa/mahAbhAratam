+++
title = "087 ನೀಲಗಿರಿಗಳ ನೆಮ್ಮಿ"

+++

<details><summary>ಗದ್ಯ (ಕ.ಗ.ಪ) </summary>

87. ನೀಲಗಿರಿಯಿಂದ ತಡೆಯಲ್ಪಟ್ಟ ಮೇಘಗಳ ಸಮೂಹ  ಮಳೆಯನ್ನು ಸುರಿಸಿದವೋ ಎಂಬಂತೆ ಎರಡೂ ಕಡೆಯ ಮಾವುತರು ಪ್ರತಿಭಟಿಸುತ್ತಾ, ತೀಕ್ಷ್ಣ ಬಾಣಗಳ ಜಡಿಮಳೆಯನ್ನೇ ಸುರಿಸಿದರು. ಆಕಾಶದಲ್ಲಿ ಸಂಚರಿಸುತ್ತಿದ್ದ ಖೇಚರರ ಸಮೂಹದವರ  ದೃಷ್ಟಿ ಅತ್ತಿತ್ತ ಓಲಾಡಿದವು. ಮಾವಟಿಗರು ಬಿಲ್ಲಿನಿಂದ ಹೊರಹೊಮ್ಮಿಸಿದ ಬಾಣ ಸಮೂಹ ಭೂಮಿಗೂ ಆಕಾಶಕ್ಕೂ ನಡುವೆ ಹರಡಿಕೊಂಡು ಕತ್ತಲೆಯನ್ನುಂಟುಮಾಡಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ನೀಲಗಿರಿ-ಒಂದು ಪರ್ವತ, ಘನಮೇಘಾಳಿ-ದೊಡ್ಡ ದೊಡ್ಡ ಮೋಡಗಳ ಗುಂಪು, ಬಿರುಗೋಲು-ತೀಕ್ಷ್ಣವಾದ ಬಾಣ, ಖಚರ-ಆಕಾಶದಲ್ಲಿ ಸಂಚರಿಸುವವನು, ಜೋಧರು-ಮಾವಟಿಗ ಯೋಧ, ಕಾಳಿಕೆ-ಕತ್ತಲೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನೀಲಗಿರಿ ಎಂಬುದು ಒಂದು ಜಾತಿಯ ಆನೆಗಳಿಗೆ ಅನ್ವಯಿಸುವ ಇಲ್ಲಿ ಕಪ್ಪಾದ ಮೋಡಗಳಿಂದ ಕೂಡಿದಪರ್ವತ ಎಂಬರ್ಥವನ್ನು ಶ್ಲೇಷೆಯಿಂದ ಕವಿ ವರ್ಣಿಸಿದ್ದಾನೆ.
</details>
