+++
title = "074 ಬಾರ ಸಙ್ಕಲೆ"

+++

<details><summary>ಗದ್ಯ (ಕ.ಗ.ಪ) </summary>

74. ಚರ್ಮಪಟ್ಟಿಯ ಸರಪಳಿಗಳಿಂದ, ಪಕ್ಕದಲ್ಲಿ ತೂಗಾಡುವ ಘಂಟೆಗಳಿಂದ, ಸುಂದರವಾದ ಚಾಮರಗಳಿಂದ ಅಲಂಕೃತವಾದ ಆನೆಯ ಬಳಿಯಲ್ಲಿ ಕೊಡಲಿಗಳನ್ನು ಕೈಹಾರೆಗಳನ್ನು ಚೂಪಾದ ಅಂಕುಶಗಳನ್ನು ಹಿಡಿದ ಶೂರರು ಆನೆಯ ಹತ್ತಿರ ಸೇರಿದರು. ಚರ್ಮದ ಪಟ್ಟಿಗೆ ತೂಗು ಹಾಕಿದ ಎರಡು ಅಲುಗಿನ ಕತ್ತಿಗಳನ್ನು ಕಬ್ಬಿಣದ ಗುಂಡುಗಳನ್ನು ದಪ್ಪನಾದ ಲೌಡಿಗಳನ್ನು (ಕಬ್ಬಿಣದ ಆಯುಧವನ್ನು) ಕೈಯಲ್ಲಿ ಹಿಡಿದು ಎರಡು ಸೇನೆಗಳಲ್ಲಿ ಗಜ ಸೇನೆಯವರು ಮುನ್ನಡೆದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಾರಸಂಕಲೆ-ಚರ್ಮದ ಪಟ್ಟಿಯ ಸರಪಳಿಗಳು,  ಹೊದ್ದಿದರು-ಬಳಿ ಸಾರಿದರು, ಬಾರದೂ ಹತ್ತಿಗಳ-ಚರ್ಮದ ಪಟ್ಟಿಯಲ್ಲಿ ತೂಗು ಹಾಕಿದ ಇಬ್ಬಾಯ ಕತ್ತಿಗಳನ್ನು, ಲೌಡಿ-ದಪ್ಪವಾದ ಕಬ್ಬಿಣದ ಆಯುಧಗಳು, ವಾರಣದ ಮೋಹರ-ಆನೆ ಸೇನೆ,
</details>
