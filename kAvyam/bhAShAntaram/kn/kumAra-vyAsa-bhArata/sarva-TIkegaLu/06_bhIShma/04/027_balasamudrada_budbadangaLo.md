+++
title = "027 ಬಲಸಮುದ್ರದ ಬುದ್ಬದಙ್ಗಳೊ"

+++

<details><summary>ಗದ್ಯ (ಕ.ಗ.ಪ) </summary>

27. ಸೇನಾ ಸಾಗರದ ನೊರೆಗುಳ್ಳೆಗಳೊ ಏನೋ ತಿಳಿಯುವುದು ಕಷ್ಟ ಎಂಬಂತೆ ಗುರಾಣಿಗಳು (ಢಾಲುಗಳು) ಮುಸುಕಿದವು. ಬಿಳಿಯ ಚಾಮರಗಳನ್ನೂ, ಸದ್ದು ಮಾಡುವ ಗಂಟೆಗಳನ್ನೂ ಕೂಡಿಕೊಂಡ ಬಿರುದುಗಳ ಘೋಷಣೆಯೊಂದಿಗೆ ರಣಭೂಮಿಯಲ್ಲಿ ಸೈನಿಕರು ಆಕ್ರಮಣಶಾಲಿಗಳಾಗಿ ನುಗ್ಗಿದರು. ತೊಡೆ ಸರಪಳಿಗಳನ್ನು ಧರಿಸಿದ ಕಂಬದಂತೆ ಸ್ಥಿರವಾಗಿ ನಿಂತು ಅಪ್ರತಿಮ ಶೂರರು ಸಾಹಸದಿಂದ ವಿಜೃಂಭಿಸಿ ಒಬ್ಬರನ್ನೊಬ್ಬರು ನೇರವಾಗಿ ತಾಗುತ್ತ (ಹಾಣಾಹಣಿಯಲ್ಲಿ) ಹೋರಾಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರಿಗೆ-ಢಾಲು, ತಳಪಟ-ರಣಭೂಮಿ, ಉಬ್ಬಟೆ-ಘೋಷಣೆ, ಚೌರಿ-ಚಾಮರ, ಅಪ್ರತಿಬಲರು-ಅಪ್ರತಿಮ ಶೂರರು, ಹಾಣಾಹಾಣಿ-ಹಣಾಹಣಿ, ಒಬ್ಬರನ್ನೊಬ್ಬರು ನೇರವಾಗಿ ತಾಗುತ್ತಾ
</details>
