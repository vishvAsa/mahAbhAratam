+++
title = "057 ಖುರದ ಹೊಯಿಲಲಿ"

+++

<details><summary>ಗದ್ಯ (ಕ.ಗ.ಪ) </summary>

57. ಆ ಕುದುರೆಗಳ ಗೊರಸುಗಳ ರಭಸದ ದನಿಗೆ ಭೂಮಿ ನಡುಗಿತು. ಆದಿಶೇಷನ ಹೆಡೆಗಳು ನೊಂದವು. ಸಾಗರಗಳಲ್ಲಿ ಅಲ್ಲೋಲ ಕಲ್ಲೋಲವಾಯಿತು. ಸಪ್ತಕುಲಗಿರಿಗಳು ಸ್ಥಿರತ್ವವನ್ನು ಕಳೆದುಕೊಂಡವು. ಅರರೆ ! ವೇಗದಲ್ಲಿ ಆ ಅಶ್ವಗಳನ್ನು ದೌಡಾಯಿಸಿದಾಗ ದಿಗ್ಗಜಗಳ ಗರ್ವ ಅಡಗಿತು. (ಅಶ್ವಗಳ ವೇಗದ ಚಲನೆಯಿಂದ ದಿಗ್ಗಜಗಳು ತತ್ತರಿಸಿದವು) ಹೀಗೆ ಕೌರವ-ಪಾಂಡವ ಸೇನೆಗಳಲ್ಲಿ ನೆಗೆದು ಓಡುವ ಅಶ್ವದಳಗಳು ಒಂದನ್ನೊಂದು ಒಡಬೆರೆತು ತಾಗಿದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಖುರ-ಗೊರಸು, ಇಳೆ-ಭೂಮಿ, ಫಣಿವರ-ಆದಿಶೇಷ, ಅಂಬುಧಿ-ಸಮುದ್ರ, ಸೂಟಿ-ವೇಗ, ದಿಕ್ಕರಿ-ಅಷ್ಟದಿಗ್ಗಜಗಳು, ನಿಗುರುವ-ನೆಗೆದು ಓಡುವ
</details>
