+++
title = "055 ನಿಲುಕಿ ಹೊಳೆದವು"

+++

<details><summary>ಗದ್ಯ (ಕ.ಗ.ಪ) </summary>

55. ಆ ಚಪಲಾಶ್ವಗಳು ಮೈಯನ್ನು ಮುಂದಕ್ಕೆ ನೀಡಿ ನಿಲುಕಿ ಪ್ರಕಾಶಿಸಿದವು. ಲಗಾಮುಗಳನ್ನು ಸಡಿಲ ಬಿಡಲು ಕೂಡಲೇ ಕುಲಗಿರಿಯ ಹಿಂದಲೆಗಳ ಮೇಲೆ ಕಾಲಿಟ್ಟು ಆವರಿಸಿದವು. ಪಾದದ ಸನ್ನೆಗಳನ್ನು ಅರಿತು ಆಕಾಶದ ತುದಿಯನ್ನು ಮುಟ್ಟುತ್ತ, (ಆ ಎತ್ತರಕ್ಕೆ ನೆಗೆಯುತ್ತ) ಮುಂದೆ ನುಗ್ಗಿದವು. ತಾಡಿಸಿದಾಗ ಇಡೀ ಭೂಮಿಯೇ ಒಡೆದು ಹೋಗುವಂತೆ ಮನೋವೇಗದಲ್ಲಿ ಚಲಿಸುವ ಅಶ್ವಸೇನೆಯನ್ನು ಕಾಳಗಕ್ಕೆ ನುಗ್ಗಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ದಳವುಳಿಸು-ಮುನ್ನುಗ್ಗು, ಅಡರಿಸು-ಆವರಿಸು, ಪಯಸನ್ನೆ-ಪಾದಸನ್ನೆ, ಹೆಡತಲೆ-ಹಿಂದಲೆ, ಅಭ್ರದಕುಡಿ-ಆಕಾಶದ ತುದಿ, ನಿಲುಕಿ-ನೀಡಿ, ಮನವೇಗಾಯ್ಲ-ಮನೋವೇಗದ, ತಾಟಿಸಿದರು-ತಾಡಿಸಿದರು
</details>
