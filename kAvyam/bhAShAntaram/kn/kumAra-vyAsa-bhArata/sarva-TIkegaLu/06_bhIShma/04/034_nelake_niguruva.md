+++
title = "034 ನೆಲಕೆ ನಿಗುರುವ"

+++

<details><summary>ಗದ್ಯ (ಕ.ಗ.ಪ) </summary>

34. ನೆಲದಿಂದ ಚಿಮ್ಮುತ್ತಿರುವ ಗಂಗೆವಾಳವೆಂಬ ಕುದುರೆ,  ಬಿಳಿಯ ಚಮರೀಮೃಗದ ಕೂದಲ ಕುಚ್ಚು, ಸದ್ದು ಮಾಡುವ ಗಂಟೆಗಳ, ಹೊಳೆಯುವ ಅಂಚಿನದಾರದ (ಸೆರಗಿನದಾರ) ಚಿನ್ನದ ಕಾಂತಿಯ ಕುಚ್ಚುಗಳ, ಸದ್ದುಮಾಡುವ ಗೆಜ್ಜೆಗಳಿರುವ ಚಲ್ಲಣಗಳನ್ನು ಧರಿಸಿದ ಚಿನ್ನದ ಗುರಾಣಿಗಳನ್ನು ಹಿಡಿದ ಕಾಂತಿಯುಕ್ತ ಕತ್ತಿಯೆಂಬ ಹರಿತ ಆಯುಧಗಳನ್ನು ಹಿಡಿದು ಸಂತಸದಿಂದ ತುಳು ಸೇನೆ ಉತ್ಸಾಹದಿಂದ ಮುನ್ನುಗ್ಗಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಚೌರಿ-ಚಾಮರ,   
ಬದ್ದುಗೆದಾರ-ಹೆಣೆಯದ ಅಂಚಿನದಾರ (ಸೆರಗಿನದಾರ),   
ಗೊಂಡೆಯ-ಕುಚ್ಚು,   
ಚಲ್ಲಣ-ಚಡ್ಡಿ,   
ಹರಿಗೆ-ಗುರಾಣಿ,   
ಕಡಿತಲೆ-ಹರಿತ ಆಯುಧ,ರೂಢಿಯಲ್ಲಿ ಚಪ್ಪೆಗೊಡಲಿ ಎಂಬರ್ಥದಲ್ಲಿದೆ ಆದರೆ ಇಲ್ಲಿ ಕತ್ತಿ ಎಂಬರ್ಥ ಬಳಸಿದೆ.    
ಕಡುಗಿ-ಉತ್ಸಾಹದಲ್ಲಿ,   
ಹೊಕ್ಕುದು-ಮುನ್ನುಗ್ಗಿತು,   
ಗಂಗೆವಾಳ- ಒಂದು ಬಗೆಯ ಕುದುರೆ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗಂಗೆವಾಳ - ಒಂದು ಬಗೆಯ ಕುದುರೆ  
ಅಭಿನವ ಚಂದ್ರನ ಅಶ್ವಶಾಸ್ತ್ರ ಎರಡನೆಯ ಅಧ್ಯಾಯ , 25ನೆಯ ಪದ್ಯ , ಪ್ರಕಟಣೆ ಮೈಸೂರು ವಿಶ್ವವಿದ್ಯಾನಿಲಯ,   
ಪದ್ಯ ಹೀಗಿದೆ.  
ಖುರ ನಯನ ವಾಜಿಮುಖಕೇ  
ಸರವಾಳ ಕಪೋಲ ಕಕ್ಷವಕ್ಷಂಗಳ್ ಪಾಂ  
ಡುರಮಾಗಿರೆ ಮೆಯ್ಗಂಗೆಯ  
ನೊರೆಯಂ ಪೋಲ್ತೆಸೆಯೆ ಗಂಗೆವಾಳಿಯೆನಿಕ್ಕುಂ ||25 ||
</details>
