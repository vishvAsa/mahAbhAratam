+++
title = "040 ಕುಣಿವ ತೊಡರಿನ"

+++

<details><summary>ಗದ್ಯ (ಕ.ಗ.ಪ) </summary>

40. ಸೈನ್ಯದ ನಾಯಕರು ಹೀಗೆ ಘೋಷಿಸಿದರು. "ಸದ್ದು ಮಾಡುವ ಬಿರುದಿನ ಗೆಜ್ಜೆ ಕಾಲ್ಗಡಗ, ಡೊಂಕಣಿ (ಈಟಿ) ಮೊದಲಾದವನ್ನು ಕರ್ತವ್ಯ ಪಾಲನೆಗೆ ಪಡೆದ ಬಿರುದುಗಾರರನ್ನು ರಣರಂಗದಲ್ಲಿ ಹೋರಾಡಲು ಮುಂದು ಮುಂದಕ್ಕೆ ನುಗ್ಗಿಸಿ ಎನ್ನುವ ಪಣತೊಟ್ಟು ಹೋರಾಡುವ ಸಾಹಸಿಗಳು ಎಲ್ಲಿದ್ದಾರೆ ? ಇದು ಕಾಳಗ ಕಣಾ ನೆನಪಿರಲಿ, ಹಿಂದೆಗೆಯವ ಮಾತಾಡಬೇಡಿ. ಇದು ನಿಮ್ಮನ್ನು ಹಂಗಿಸುವ ಮಾತಲ್ಲ. ಧೈರ್ಯದಿಂದ ಹೋರಾಡಿ ಮಡಿದರೆ ಸ್ವರ್ಗದ ಸುರಸುಂದರಿಯರು ಸುಸ್ವಾಗತಿಸುತ್ತಾರೆ ಮುನ್ನುಗ್ಗಿರಿ"
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಣಿವ ತೊಡರು-ಸದ್ದು ಮಾಡುವ ಬಿರುದಿನ ಗೆಜ್ಜೆ, ಪೆಂಡೆಯ-ಕಾಲ್ಗಡಗ, ಹೊಣಕೆ-ಕಾಳಗ, ದಿವಿಜರ ಗಣಿಕೆಯರು-ದೇವಲೋಕದ ಸುರಸುಂದರಿಯರು, ಭಾಷೆ ಅತಿಬಳರು-ಪಣತೊಟ್ಟು ಹೋರಾಡುವ ಸಾಹಸಿಗಳು, ಹಿಣಿಲಬಾವುಲಿಗಾರರು-ಶೌರ್ಯದ ಬಿರುದುಗಾರರು.
</details>
