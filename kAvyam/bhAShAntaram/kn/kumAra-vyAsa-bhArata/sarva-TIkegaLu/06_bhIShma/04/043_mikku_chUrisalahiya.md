+++
title = "043 ಮಿಕ್ಕು ಚೂರಿಸಲಹಿಯ"

+++

<details><summary>ಗದ್ಯ (ಕ.ಗ.ಪ) </summary>

43. ಸೈನಿಕರು ಮುನ್ನುಗ್ಗಿ ಈಟಿಗಳನ್ನು ಝಳಪಿಸುತ್ತಾ ತಿರುಗಿಸುತ್ತಿರಲು ಆದಿಶೇಷನ ನಾಲಗೆ ಚಾಚಿ ಆಡಿಸಿದಂತಾಯಿತು. ಸಬಳಗಳನ್ನು ಹಿಡಿದ ಸೈನಿಕ ಸೇನೆಗಳ ತಿವಿದಾಟದಲ್ಲಿ ಶತ್ರುಗಳ ರಕ್ತಧಾರೆಗಳು ಬಿಸಿಬಿಸಿಯಾಗಿ ಸುರಿಯತೊಡಗಿದವು. ಸಬಳದ ಸೈನಿಕರನ್ನು ಪ್ರತಿಭಟಿಸಿ ಮುನ್ನುಗ್ಗಿದವರು ಸೆಣಸಾಡಿದಾಗ ಅವರ ಕರುಳ ಮಾಲೆ ಹೊರಚಿಮ್ಮಿದವು. ಅವರ ಮಾಂಸಖಂಡಗಳು ಛಿದ್ರ ಛಿದ್ರವಾಗಿ ಹರಿದು ನೆಲದ ಮೇಲೆ ಚೆಲ್ಲಾಡಿತು. ಗುಂಪು ಗುಂಪಾದ ಸೇನೆ ನಾಶವಾಗಿ ರಣರಂಗ ಬಯಲಾಗುವಂತೆ ಈಟಿಗಾರರ ಸೇನೆ ತಿವಿದಾಡಿ ತಮ್ಮ ಸಾಹಸ ತೋರಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಜಕ್ಕುಲಿಸು-ಚಾಚಿ ಆಡಿಸು, ಹಕ್ಕಲಾಗು-ನಿರ್ಜನವಾಗು, ಇರಿದು-ತಿವಿದಾಡಿ, ಅಡಗು-ಮಾಂಸ, ಹೊಕ್ಕವರು-ಮುನ್ನುಗ್ಗಿದವರು, ಮೊನೆಗಳ ತೆಕ್ಕೆ-ಸಬಳದ ಸೇನೆಗಳ ಸಮೂಹ
</details>
