+++
title = "070 ಉರುಬಿ ಹೊಯಿದರು"

+++

<details><summary>ಗದ್ಯ (ಕ.ಗ.ಪ) </summary>

70. ಸೇವಣ ದೇಶದ ರಾಜನ ಅಶ್ವ ಸೇನೆಯವರು ಶತ್ರುಗಳ ಮೇಲೆ ರಭಸದಿಂದ ಧಾಳಿಮಾಡಿ ಕೊಂದರು. ಕೈ ಸೋಲುವಂತೆ ನುಗ್ಗಿ ಹೋರಾಡಿದರು. ನಿರ್ದಯೆಯಿಂದ ಮೇಲೆ ಬಿದ್ದು ಆರ್ಭಟಿಸಿದರು. ತಲೆ ಮಿದುಳು ಜೊಂಪೆಯಿಂದ ಸೋರಿದ ರಕ್ತದಿಂದ ತೊಯ್ದ ಅಂಗರಕ್ಷೆಗಳನ್ನು ಕತ್ತರಿಸಿ ಎಸೆದು. ಹದ್ದು ಕಾಗೆ ಮೊದಲಾದ ಪಕ್ಷಿ ಸಂಕುಲಕ್ಕೆ ತೃಪ್ತಿಯಾಗುವಂತೆ ಶತ್ರುಗಳ ಮಾಂಸವನ್ನು ಎಸೆದು ಬಿಸುಟರು. ಯಮಲೋಕವೆಂಬ ತೋಟಕ್ಕೆ ಶತ್ರುಗಳ ಸಾವಿನಿಂದ ಹರಿದ ರಕ್ತ ಜಲದಿಂದ ತುಂಬಿದ ಕೆರೆಯ ತೂಬನ್ನು ಮೇಲಕ್ಕೆ ಎತ್ತಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುಕ್ಕುರಿಕೆ-ಮೇಲೆ ಬಿದ್ದು ಆರ್ಭಟ, ಕಾಲನ ಬನ-ಯಮನ ತೋಟ, ಖಗನಿಕರ-ಪಕ್ಷಿ ಸಂಕುಲ, ಆರ್ದು-ಆರ್ಭಟಿಸಿ, ಜರಿತ-ಸೋರಿದ, ಜೊಂಡು-ಜೊಂಪೆ, ಉರುಬಿ-ರಭಸದಿಂದ ದಾಳಿ ಮಾಡಿ, ನಿಪ್ಪಸರ-ನಿಷ್ಠುರ (ನಿರ್ದಯೆ)
</details>
