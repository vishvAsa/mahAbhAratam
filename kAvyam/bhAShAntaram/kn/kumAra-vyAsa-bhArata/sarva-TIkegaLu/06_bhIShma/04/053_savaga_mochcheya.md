+++
title = "053 ಸವಗ ಮೊಚ್ಚೆಯ"

+++

<details><summary>ಗದ್ಯ (ಕ.ಗ.ಪ) </summary>

53. ಮೈಜೋಡು, ಪಾದರಕ್ಷೆ, ಭುಜಕೀರ್ತಿ ನಾನಾ ಬಗೆಯ ವಜ್ರಾಂಗಿಗಳು, ಶಿರಸ್ತ್ರಾಣ (ತಲೆಟೊಪ್ಪಿಗೆ), ಉಕ್ಕಿನ ಅಂಗಿಗಳನ್ನು ತೊಟ್ಟು ಅಸಮಾನವೀರರು ಕುದುರೆಗಳನ್ನು ಏರಿದರು. ಸಿದ್ಧವಾದ ಲಗಾಮುಗಳನ್ನು ಹಿಡಿದು ತೂಗಾಡುತ್ತಿದ್ದ ಅಂಕವಣಿಯನ್ನು (ಕಾಲಿಡಲು ಇದ್ದ ಬಳೆಗಳು) ಹತ್ತಿ ಆಕ್ರಮಣಶಾಲಿ ವೀರರು ಅತಿಶಕ್ತರು ಧರಿಸುವ ಆಯುಧ ಹಿಡಿದು ಕುದುರೆಗಳನ್ನು ಸಾಲುಸಾಲಾಗಿ ನುಗ್ಗಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಓಜೆ-ಸಾಲುಸಾಲಾಗಿ, ನೂಕಿದರು-ನುಗ್ಗಿಸಿದರು, ಸವಗ-ಮೈಜೋಡು, ರಾಘೆ-ಅಂಕವಣಿ (ಕುದುರೆ ಹತ್ತಲು ಮಗ್ಗುಲಲ್ಲಿ ನೇತು ಬಿಟ್ಟಿರುವ ಬಳೆ), ಗವಿ-ಆಕ್ರಮಣ, ಗರುವರು-ವೀರರು,  ಭಾರಾಂಕಲವುಡಿ- ಭಾರಿಯ ಕಬ್ಬಿಣದ ಆಯುಧ.
</details>
