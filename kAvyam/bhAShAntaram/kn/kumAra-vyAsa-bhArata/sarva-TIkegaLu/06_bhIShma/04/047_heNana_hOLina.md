+++
title = "047 ಹೆಣನ ಹೋಳಿನ"

+++

<details><summary>ಗದ್ಯ (ಕ.ಗ.ಪ) </summary>

47. ಹೆಣಗಳನ್ನು ಸೀಳಿ ಹೋಳು ಮಾಡಿದಾಗ ಆ ಹೋಳುಗಳಿಂದ ಸಿಡಿದ ಮಾಂಸ ಖಂಡಗಳು ಡೊಂಕಣಿಗಳಿಗೆ ಅಂಟಿಕೊಂಡು . ಯಮನ ಔತಣಕ್ಕೆ ಪರೀಕ್ಷಿಸಿ ನೋಡುವಂತಿರುವಂತೆ ಕಾಣುತ್ತಿದ್ದವು. ಸೈನಿಕರು ಎತ್ತೆತ್ತಿ ಕುಣಿಸುತ್ತಿದ್ದ ಕುಂತಗಳ ತುದಿಯಲ್ಲಿ ತೂಗಾಡುತ್ತಿದ್ದ ಗೊಂಚಲು ಕರುಳುಗಳು ರಣಭೂಮಿಗೆ ಯಮನು ಆಗಮಿಸುತ್ತಾನೆ ಎಂದು ತಿಳಿಸಲು ಬಾವುಟ ತೋರಣಗಳನ್ನು ಕಟ್ಟಿದ್ದಾರೆ ಎಂಬಂತೆ ಕಂಗೊಳಿಸುತ್ತಿದ್ದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಡೊಂಕಣಿ-ವಕ್ರಾಯುಧ ಸಬಳ, ಕುಂತಾಗ್ರ-ಈಟಿಯ ತುದಿ, ಹಿಣಿಲು ಕರುಳು-ಗೊಂಚಲು ಕರುಳು, ಜವ-ಯಮ, ಪಡಿಸಣ-ಪರೀಕ್ಷಿಸಿ ನೋಡುವುದು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಡೊಂಕಣಿ, ಕುಂತಗಳು ಬೇರೆ ಬೇರೆ ಆಯುಧಗಳು. ನಿಘಂಟುಗಳಲ್ಲಿ ಸಮಾನಾರ್ಥಕವಾಗಿ ಕೊಟ್ಟಿದ್ದರೂ ಅವು ಬೇರೆ ಬೇರೆ ಆಯುಧಗಳಾಗಿವೆ.
</details>
