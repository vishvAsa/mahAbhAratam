+++
title = "037 ಕಡಿತಲೆಯ ಮಿಞ್ಚುಗಳ"

+++

<details><summary>ಗದ್ಯ (ಕ.ಗ.ಪ) </summary>

37. ಕಡಿತಲೆ ಆಯುಧಗಳ ಹೊಳಪೇ ಮಿಂಚುಗಳಾಗಿ, ಆಯುಧಗಳ ಪ್ರಹಾರಗಳೇ ಸಿಡಿಲುಗಳಾಗಿ, ಆಗ ಪೆಟ್ಟಿನಿಂದ ಕತ್ತರಿಸಲ್ಪಟ್ಟ ದೇಹಗಳಿಂದ ಮುಂಡಗಳೇ ಉದ್ದನೆಗರಿಗಳ ಗಂಡು ನವಿಲುಗಳಾಗಿ ಚಿಮ್ಮಿದ ರಕ್ತಧಾರೆಯೇ ಭಾರಿ ಮಳೆಯಾಗಿ, ಬಿಡುವಿನ ಮಿದುಳುಗಳ ರಾಶಿಯೆಂಬ ಹಂಸೆಗಳ ನಡಿಗೆಯಿಂದ, ಆಗತಾನೇ ಛಿದ್ರವಾದ ಮಾಂಸಖಂಡಗಳೆಂಬ ಹೆಣಗಳ ರಾಶಿಯೆಂಬ ಕಾಡು ಚಿಗುರಿದಂತಾಗಿ ಯುದ್ಧವೆಂಬ ಮಳೆಗಾಲ ಶೋಭಿಸಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಡಿತಲೆ-ಕೊಡಲಿಯಾಕಾರದ ಆಯುಧ (ಚಪ್ಪೆಕೊಡಲಿ), ಹೊಯ್ಲಿನ-ಪ್ರಹಾರದ, ಕಡುಮಳೆ-ಭಾರಿಮಳೆ, ನೃತ್ಯತ್ಕಬಂಧ-ಕುಣಿಯುತ್ತಿರುವ ಮುಂಡಗಳು, ನಡಹು-ನಡಿಗೆ, ಕಾರ್ಗಾಲ-ಮಳೆಗಾಲ, ಸೋಗೆನವಿಲು-ಉದ್ದನೆಗರಿಗಳ ಗಂಡುನವಿಲು
</details>
