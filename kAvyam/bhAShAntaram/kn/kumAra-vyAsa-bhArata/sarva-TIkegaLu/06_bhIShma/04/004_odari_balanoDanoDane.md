+++
title = "004 ಒದರಿ ಬಲನೊಡನೊಡನೆ"

+++

<details><summary>ಗದ್ಯ (ಕ.ಗ.ಪ) </summary>

4. ನೆರೆದ ಸೇನೆಗಳು ಗರ್ಜಿಸಿ ಒಬ್ಬರಿಗೊಬ್ಬರು ಬಡಿದಾಡಿದಾಗ ಭೂಮಿ ನಡುಗಿತು. ದಿಗ್ಗಜಗಳು ಹಾರಿಬಿದ್ದು ಅವುಗಳ ಮದ ಅಡಗಿತು. ಸೇನೆಗಳು ಕುಣಿದು ಮೆಟ್ಟಿದಾಗ ಆದಿಶೇಷನ ಉದರದಲ್ಲಿ  ಆತನ ಕೆದರಿದ ತಲೆ ಹೊಕ್ಕಿತು. (ಆದಿಶೇಷನು ಮುದುಡಿದನು). ಆಗ ಸೈನ್ಯವೆಲ್ಲ ತುದಿ ಬೆರಳನ್ನು ತುಟಿಗಿಟ್ಟು ಬೊಬ್ಬೆ ಇಟ್ಟಾಗ ಆ ಅಚ್ಚರಿಯ ಆರ್ಭಟಕ್ಕೆ ಸೂರ್ಯನು ತತ್ತರಿಸಿದನು. (ಹೀಗೆ) ಕೌರವ ಪಾಂಡವ ಸೇನೆಗಳೆರಡೂ ಪರಸ್ಪರ ಘೋರಾಕ್ರಮಣ ಮಾಡಿದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ದಳವುಳಿಸು-ಘೋರಾಕ್ರಮಣ ಮಾಡು, ಅದಿರೆ-ತತ್ತರಿಸಲು, ಅಪ್ಪಳಿಸಿ-ಹಾರಿಬಿದ್ದು, ದಿಕ್ಕರಿ-ದಿಗ್ಗಜಗಳು, ಹಳಚಿದೊಡೆ-ಬಡಿದಾಡಿದಾಗ
</details>
