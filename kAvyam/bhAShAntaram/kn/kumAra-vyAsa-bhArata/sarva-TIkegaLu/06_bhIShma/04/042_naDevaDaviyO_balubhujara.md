+++
title = "042 ನಡೆವಡವಿಯೋ ಬಲುಭುಜರ"

+++

<details><summary>ಗದ್ಯ (ಕ.ಗ.ಪ) </summary>

42. ದಟ್ಟವಾದ ಕಾಡೇ ನಡೆದು ಹೋಗುತ್ತಿದೆಯೋ ? ಅಥವಾ ಸಾಹಸಿಗಳ ಗುಂಪೋ ? ಇಡಿ ಸೇನೆ ಕುಣಿದು ಕುಪ್ಪಳಿಸುತ್ತ ಹೋಗುತ್ತಿರುವ ರೀತಿಯೋ ಸಬಳಗಳ (ಈಟಿಗಳ) ಸಮೂಹವೋ ಅಥವಾ ಆಕಾಶದ ಕಾಲ್ಗಳೋ ? ಸಾಗರಾಗ್ನಿಯ ಬೆಂಕಿಯ ಜ್ವಾಲೆಗಳೋ ಅಥವಾ ಸೇನೆಯೆಂಬ ಮಹಾಸಾಗರವೋ ? ಸೇನೆಯ ಕಾಲ್ದುಳಿತದಿಂದ ಎದ್ದ ಧೂಳಿನಿಂದ ಭೂಮಿ ಸವೆದು ಹೋದ ಮೇಲೆ ಪಾತಾಳದ ಸರ್ಪ ಸಮೂಹವು ಮೇಲೆದ್ದು ರವಿ ಬಿಂಬವನ್ನು ಹಿಡಿಯಲೆಂದು ನುಗ್ಗಿದವೋ ಎಂಬಂತಿದ್ದ ಡೊಂಕಣಿಗಳ ಪಟುಭಟರ ಸೇನೆ ಕುತೂಹಲಕ್ಕೆ ಕಾರಣವಾಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಲುಭುಜರು-ಸಾಹಸಿಗಳು, ಸಬಳ-ಈಟಿ, ಬಡಬವಹ್ನಿ-ಸಾಗರಾಗ್ನಿ, ಪದಹತಧೂಳಿ-ಕಾಲ್ದುಳಿತದಿಂದ ಎದ್ದ ಧೂಳಿನ ರಾಶಿ,   
ಫಣಿವ್ರಜ-ಸರ್ಪ ಸಮೂಹ, ಅಡರು-ಆವರಿಸು ನುಗ್ಗು
</details>
