+++
title = "026 ಎಸಲು ಶಲ್ಯನ"

+++

<details><summary>ಗದ್ಯ (ಕ.ಗ.ಪ) </summary>

26. ಹೀಗೆ ಶಲ್ಯನು ಬಾಣ ಬಿಡಲು, ಅವನ ಬಾಣಗಳನ್ನು ಹರಿತವಾದ ಬಾಣಗಳಿಂದ ಉತ್ತರನು ಕತ್ತರಿಸಿ ಎಸೆದನು. ಆಗ ಕೋಪಾವೇಶದಿಂದ ಅಸಮಾನವೀರನಾದ ಶಲ್ಯನು ಶ್ರೇಷ್ಠ ಬಾಣವನ್ನು ಮಂತ್ರ ಪೂರಿತಗೊಳಿಸಿ ಕಿವಿಯವರೆಗೆ ಬಾಣ ಹೂಡಿದ ಬಿಲ್ಲಿನ ಹಗ್ಗ ಎಳೆದು ಬಾಣ ಬಿಡಲು ಉತ್ತರ ಕುಮಾರನ ಪ್ರಾಣ ದೇಹವನ್ನು ತೊರೆದು ದೇವಲೋಕದ ಸ್ತ್ರೀಯರ ವಕ್ಷಸ್ಥಳಕ್ಕೆ ಹಾರಿತು. (ಸತ್ತು ಸ್ವರ್ಗ ಸೇರಿದನು)
</details>

<details><summary>ಪದಾರ್ಥ (ಕ.ಗ.ಪ) </summary>

ಖತಿಯಲಿ-ಕೋಪದಲ್ಲಿ, ನಿಶಿತ-ಹರಿತವಾದ, ಆಕರ್ಣಪೂರ-ಕಿವಿಯವರೆಗೆ ಎಳೆದು, ಕಾಯವನು ಒದೆದು-ದೇಹ ತ್ಯಜಿಸಿ, ಖಚರೀಜನ-ಸ್ವರ್ಗ ಲೋಕದ ನಾರಿಯರ, ಕುಚಯುಗಕೆ-ವಕ್ಷಸ್ಥಳಕ್ಕೆ, ಲಂಘಿಸಿತು-ಹಾರಿತು
</details>
