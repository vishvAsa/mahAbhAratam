+++
title = "075 ಲೋಕವರಿಯಲನನ್ತವೇದವು"

+++

<details><summary>ಗದ್ಯ (ಕ.ಗ.ಪ) </summary>

75. ಸ್ವಾಮಿಯೆ ಜಗತ್ತಿಗೆ ತಿಳಿದಿರುವಂತೆ ನಿನ್ನನ್ನು ವೇದ ಕೋಟಿಗಳು ಹೊಗಳಿ ಹಾಡಿ ಸಾಕಾಗಿ ಮೌನವಾದವು. (ವೇದಾತೀತ ನೀನು) ಜಡನಾದ ಅವಿವೇಕಿಯಾದ ಮಾನವನೆಂಬ ಕ್ಷುದ್ರಜೀವಿ ಆದ ನಾನು ನಿಮ್ಮನ್ನು ಅರ್ಥ ಮಾಡಿಕೊಳ್ಳಲು ಶಕ್ಯವೆ ? ಕೃಷ್ಣ, ನಿನ್ನ ವಿಶ್ವರೂಪ ನೋಡಲು ಸಾಧ್ಯವಾಗದು. ನನ್ನ ಮಾತನ್ನು ಪರಿಗಣಿಸು. ನನ್ನ ಕಣ್ಣು ರೆಪ್ಪೆಗಳು ಸೀದು ಹೋಗುತ್ತಿವೆ, ದಯಾಮಯನೆ ರಕ್ಷಿಸಬೇಕು, ಅನುಗ್ರಹಿಸಬೇಕು ಎಂದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನಂತವೇದ-ಕೋಟಿವೇದಗಳು, ಮಶಕ-ಸೊಳ್ಳೆ, ನೂಕದು-ಸಾಧ್ಯವಾಗದು, ಎವೆ-ಕಣ್ಣು ರೆಪ್ಪೆ, ಸೀವುತಿವೆ-ಸುಟ್ಟುಕರಕಲಾಗುವುದು, ಕೈಗಾವುದೈ-ರಕ್ಷಿಸಬೇಕು, ಕೃಪೆಮಾಡು-ಅನುಗ್ರಹಿಸು
</details>
