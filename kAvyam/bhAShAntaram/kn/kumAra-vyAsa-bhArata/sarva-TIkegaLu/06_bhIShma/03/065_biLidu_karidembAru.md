+++
title = "065 ಬಿಳಿದು ಕರಿದೆಮ್ಬಾರು"

+++

<details><summary>ಗದ್ಯ (ಕ.ಗ.ಪ) </summary>

65. ಬಿಳಿ, ಕಪ್ಪು, ಹಳದಿ, ಹಸುರು, ಕೆಂಪು, ನೀಲಿ ಎಂಬ ಆರು ಬಣ್ಣಗಳಿಂದ ಕೂಡಿದ ತನ್ನ ನೆಲೆಯನ್ನು ಕಾಣಿಸದ ಕೋಟಿ ಸೂರ್ಯನ ತೇಜಸ್ಸು, ಆತನ ಉಗುರಿನ ಕಾಂತಿಯನ್ನು ಸರಿಗಟ್ಟುತ್ತಿರಲಿಲ್ಲ. ಅವನ ತೇಜಸ್ಸು ನಿಜವಾಗಿ ಹೊಸರೀತಿಯದೇ ಆಗಿತ್ತು. ತನ್ನ ಸಾಮಥ್ರ್ಯದ ಪ್ರಮಾಣವನ್ನು ಅಳತೆಗೆಟುಕಿಸದ, ತನ್ನ ಲೀಲಾ ವಿಲಾಸವನ್ನೂ ಜಗತ್ತಿನ ವ್ಯಾಪಾರದ ಸುಳಿವಿಗೆ ಸಿಲುಕಿಸದ ಸಮಸ್ತ ಲೋಕಗಳ ಸೃಷ್ಟಿ ಸ್ಥಿತಿ ಲಯಗಳಿಗೆ ಕಾರಣಕರ್ತನಾದ ಕೃಷ್ಣನು ತನ್ನ ಶ್ರೇಷ್ಠ ವಿಶ್ವರೂಪವನ್ನು ಹೊರಕಾಣಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆರುವರ್ಣ-ಬಿಳಿ, ಕಪ್ಪು, ಹಳದಿ, ಕೆಂಪು, ಹಸಿರು, ನೀಲಿ, ವರ್ಣಗಳು, ಹೊಲಬುಹೊದ್ದದ-ತನ್ನ ನೆಲೆ ಕಾಣಿಸದ, ನಖದೀಧಿತಿ-ಉಗುರಿನ ಕಾಂತಿ, ಅಳವಿನಳತೆ-ಸಾಮಥ್ರ್ಯ ಪ್ರಮಾಣವನ್ನು ಎಟುಕಿದ, ಅಗ್ಗದ-ಶ್ರೇಷ್ಠ
</details>
