+++
title = "005 ನಿಲಿಸಿದನು ಫಲುಗುಣನ"

+++

<details><summary>ಗದ್ಯ (ಕ.ಗ.ಪ) </summary>

5. ಕೃಷ್ಣನು ಅರ್ಜುನನ ರಥವನ್ನು ತಂದು ಉಭಯಸೇನೆಗಳ ನಡುವೆ ರಣರಂಗದ ಬಯಲಿನಲ್ಲಿ ನಿಲ್ಲಿಸಿದನು. "ಏನಯ್ಯಾ ಅರ್ಜುನ ಮಹಾರಥರಾದ ವೀರರು ತಮ್ಮ ಸಾಮಥ್ರ್ಯವನ್ನು ಸವಾಲಾಗಿ ನಿನಗೆ ಒಡ್ಡಿದ್ದಾರೆ. ಅದನ್ನು ಎದುರಿಸುವ, ಪರಾಕ್ರಮ ತೋರಿಸುವ  ಸಾಮಥ್ರ್ಯ  ನಿನ್ನಲ್ಲಿ ಇದೆಯೇ ? ಗರುಡಿ ಮನೆಯಲ್ಲಿ ಬಲುಕೈ ಚಳಕದ ಬಿಲ್ವಿದ್ಯೆಯ ಚಮತ್ಕಾರ ಪ್ರದರ್ಶಿಸುವ ಸಾಮಥ್ರ್ಯವನ್ನು   ಇಲ್ಲಿ ಈ ಶತ್ರು ಸೇನೆಯ ಎದುರು ಪ್ರದರ್ಶಿಸಲು ಸಾಧ್ಯವೆ ? " ಎಂದು ಅರ್ಜುನನನ್ನು ಛೇಡಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಳಪಟ-ರಣರಂಗದ ಬಯಲು, ಕೈಮನದ ಕಡುಹು-ದೈಹಿಕ ಮತ್ತು ಮಾನಸಿಕ ಸಾಮಥ್ರ್ಯ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೇನೆಯೋರುಭಯೋರ್ಮಧ್ಯೇ ಸ್ಥಾಪಯಮೇ„ಚ್ಯುತ (ಗೀತೆ 1-21)   
ಗೀತೆಯಲ್ಲಿ (ನಮ್ಮ ಮತ್ತು ಕೌರವರ ದಂಡುಗಳ ನಡುವೆ ನನ್ನ ರಥವನ್ನು ನಿಲ್ಲಿಸು ಕೃಷ್ಣ) ನಿಂದು ಅರ್ಜುನನು ಹೇಳುವುದರಿಂದ ರಣರಂಗದ ಮಧ್ಯದ ಬಯಲಿನಲ್ಲಿ ರಥವನ್ನು ಕೃಷ್ಣ ನಿಲ್ಲಿಸಿದ್ದಾನೆ. ಆದ್ದರಿಂದ ತಳಪಟ ಎಂದರೆ ರಣರಂಗದ ಮಧ್ಯದ ಬಯಲು ಎನ್ನಬಹುದು.
</details>
