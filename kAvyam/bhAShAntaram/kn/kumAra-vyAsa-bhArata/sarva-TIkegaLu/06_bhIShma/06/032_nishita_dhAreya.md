+++
title = "032 ನಿಶಿತ ಧಾರೆಯ"

+++

<details><summary>ಗದ್ಯ (ಕ.ಗ.ಪ) </summary>

32. ಚಕ್ರದ ತೀಕ್ಷ್ಣ ಅಲಗಿನ ಕಾಂತಿ ಸೂರ್ಯನ ಕಾಂತಿಯನ್ನೇ ಮಸುಕು ಮಾಡಿತು. ಅಷ್ಟು ಪ್ರಜ್ವಲಿಸುತ್ತಿದ್ದ ದೈತ್ಯ ಸಮೂಹವನ್ನು ಕತ್ತರಿಸಿದ (ಕೊಂದ) ಕಂಠನಾಳಗಳಿಂದ ಚಿಮ್ಮುವ ರಕ್ತಧಾರೆಗಳಿಂದ, ಹೊಳೆಯುವ ಹಲ್ಲುಗಳಿಂದ, ಮಾಂಸ ಮಜ್ಜೆಗಳ ತುಣಕುಗಳಿಂದ, ಪ್ಲೀಹದ ಗೊಂಚಲುಗಳಿಂದ ಶೋಭಿಸುತ್ತಿದ್ದ ಸುದರ್ಶನ ಚಕ್ರವನ್ನು ರಾಕ್ಷಸರ ಶತ್ರುವಾದ  ಕೃಷ್ಣನು ಸಿಟ್ಟಿನಿಂದ ನೋಡಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ನಿಶಿತಧಾರೆ-ತೀಕ್ಷ್ಣ ಅಲಗಿನ ಕಾಂತಿ, ಪರಿಲೂನ-ಕತ್ತರಿಸಿದ, ದೈತ್ಯರ ಪ್ರಸರ-ರಾಕ್ಷಸರ ಗುಂಪು, ಗಳನಾಳೀ ವಿನಿಸ್ಸೃತ-ಕಂಠನಾಳಗಳಿಂದ ಚಿಮ್ಮುವ, ರುಧಿರಬಂಧುಗಳ-ರಕ್ತಧಾರೆಗಳ, ಮಿಸುಪಮೊಳೆ-ಹೊಳೆವಹಲ್ಲು, ನೆಣಪಸೆ-ಮಾಂಸ ಮಜ್ಜೆ, ಮುರಿವುಗಳ-ತುಣುಕುಗಳ, ತೊರಳೆಯ ತೊಂಗಲು- ಪ್ಲೀಹದ (ಗುಲ್ಮ) ಗೊಂಚಲು, ದೈತ್ಯಾರಿ-ರಾಕ್ಷಸರ ಶತ್ರುವಾದ ಶ್ರೀಕೃಷ್ಣ
</details>
