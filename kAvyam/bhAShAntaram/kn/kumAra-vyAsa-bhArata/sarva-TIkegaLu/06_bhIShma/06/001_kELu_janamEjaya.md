+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ಅಯ್ಯಾ ಜನಮೇಜಯರಾಯನೇ ಮುಂದಿನ ಕಥೆ ಕೇಳು. ಮಾರನೆಯ ದಿನ ಸೂರ್ಯೋದಯವಾದ ಮೇಲೆ ಯುದ್ಧಕ್ಕೆ ತಾವು ಮೊದಲು ನುಗ್ಗಬೇಕು ಎಂಬ ಬಲವಾದ ಕುತೂಹಲವುಳ್ಳ ಕೌರವನ ಕಡೆಯ ಸೈನಿಕರು ಕಾಳೆಗದ ಬಯಲಿನಲ್ಲಿ ಬಂದು ಯುದ್ಧಕ್ಕೆ ಅನುಕೂಲವಾದ ಸ್ಥಳವನ್ನು ತಿಳಿದು ಇದಿರಾಗಿ ಹೋರಾಡಲು ಸಿದ್ಧರಾದರು. ಇತ್ತಕಡೆ ಪಾಂಡವರು, ಶ್ರೀಕೃಷ್ಣನ ಅಪ್ಪಣೆಯಂತೆ ತಮ್ಮ ಸೇನೆಯನ್ನು ಬಲವಾಗಿ ಅಣಿಮಾಡಿಕೊಂಡು ಯುದ್ಧಕ್ಕೆ ಸಿದ್ಧರಾದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುಂಗಾಳೆಗ-ಯುದ್ಧದ ಆರಂಭದಲ್ಲಿ ತಾ ಮುಂದು ನಾ ಮುಂದು ಎನ್ನುತ್ತ ನುಗ್ಗುವುದು, ಗಾಢಾಭಿಲಾಷರು-ತೀವ್ರ ಕುತೂಹಲಿಗಳು, ಮೇಲುನೆಲನ-ಉತ್ತಮನೆಲೆಯನ್ನು, ಮೋಹರ-ಸೇನೆ, ಒಡ್ಡಿದರು-ಹೋರಾಡಲು ಅಣಿಯಾದರು, ಬಲಿದರು-ಬಲವಾಗಿ ಸಿದ್ಧರಾದರು.
</details>
