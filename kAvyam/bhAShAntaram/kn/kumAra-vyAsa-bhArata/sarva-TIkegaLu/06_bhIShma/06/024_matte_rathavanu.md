+++
title = "024 ಮತ್ತೆ ರಥವನು"

+++

<details><summary>ಗದ್ಯ (ಕ.ಗ.ಪ) </summary>

24. ಶ್ರೀಕೃಷ್ಣನು ಭೀಷ್ಮನ ಬಾಣದ ಮಳೆಯನ್ನು ಲಕ್ಷಿಸದೆ ಮತ್ತೆ ಅರ್ಜುನನ ರಥವನ್ನು ಮುಂದಕ್ಕೆ ನಡೆಸಿ ಭೀಷ್ಮನ ಹತ್ತಿರಕ್ಕೆ ಬರಲು, ಕಷ್ಟ ! ಕಷ್ಟ ಬಹಳ ಹತ್ತಿರದಲ್ಲಿ ಅಜ್ಜನಾದ ಭೀಷ್ಮನು ಅರ್ಜುನನ ಕೈಲಿ ಸಿಕ್ಕಿಬಿದ್ದನು ಶಿವಶಿವಾ ! ಎಂಬುದಾಗಿ ಕೌರವನ ಸೇನೆ ಹೆದರಲು, ಆ ಸಂದರ್ಭದಲ್ಲಿ ಭೀಷ್ಮನು ಮತ್ತೆ ಹತ್ತು ಬಾಣಗಳಿಂದ ಶ್ರೀಕೃಷ್ಣನನ್ನು ಆವರಿಸಿದನು. ತನ್ನ ಗುರುವೂ ಶೂರನೂ ಆದ ಅತಿಶಯಗುಣದ ಪರಶುರಾಮನು ನೀಡಿದ್ದ ಬಾಣವನ್ನು ಬಿಲ್ಲಿನಲ್ಲಿ ಹೂಡಿ ಶ್ರೀಕೃಷ್ಣನ ಹಣೆಗೆ ನಾಟಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಟ್ಟಳವಿಯಲ್ಲಿ - ಬಹಳ ಹತ್ತಿರದಲ್ಲಿ, ಸಿಲುಕಿದನು-ಸಿಕ್ಕಿ ಬಿದ್ದನು, ಮುಸುಕಿದ-ಆವರಿಸಿದನು, ತೊಡಚಿ-ಹೂಡಿ, ಕೀಲಿಸಿದ-ನಾಟಿಸಿದನು.
</details>
