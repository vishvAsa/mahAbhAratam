+++
title = "011 ಬರಲಿ ಸಮರಕೆ"

+++

<details><summary>ಗದ್ಯ (ಕ.ಗ.ಪ) </summary>

11. ಬರಲಿ ಯುದ್ಧಕ್ಕೆ, ಕರೆ ಸಾತ್ಯಕಿಯನ್ನು ಎನ್ನುತ್ತ ಭೀಷ್ಮನು ತಾಳ ಧ್ವಜವನ್ನು ರಥದ ಮುಂಭಾಗದಲ್ಲಿ ಎತ್ತಿ ಹಿಡಿಸಿ, ಸಮರಥರನ್ನು ತನ್ನ ಸುತ್ತ ಸೇರಿಸಿ ಕೊಂಡು ಪಾಠಕ ಕೋಟಿ (ವಂದಿಮಾಗಧರು) ಸಂಭ್ರಮದಿಂದ ಭೀಷ್ಮನ ಬಿರುದಾವಳಿಗಳನ್ನು ಹೊಗಳುತ್ತಿರಲು ಬಾಣಹೂಡುತ್ತಾ ಭೀಷ್ಮನು ಶತ್ರು ಸೇನೆಯನ್ನು ಅಟ್ಟಿ ನಿಂತನು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಾಳಧ್ವಜ-ತಾಳವೃಕ್ಷದ ಸಂಕೇತವುಳ್ಳ ಧ್ವಜ-ಭೀಷ್ಮನದು, ಮಾರುಬಲ-ಶತ್ರುಸೇನೆ, ಸಂಭಾವಿಸುತ-ಉಗ್ಗಡಿಸುತ್ತ, ಗಡಬಡಿಸಿ-ಸಂಭ್ರಮದಿಂದ, ಅಗ್ಗದ-ಶ್ರೇಷ್ಠದ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸಾತ್ಯಕಿ : ಯದುವಂಶದ ಶಿನಿರಾಜನ ಮಗನಾದ ಸತ್ಯಕನ ಮಗ. ಯುಯುಧಾನನಿಗೆ ಈ ಹೆಸರಿದೆ ಮರುತ್ತುಗಳ ಅಂಶದಿಂದ ಜನಿಸಿದನು ನಾಲ್ಕನೇ ಮತ್ತು 14ನೇ ದಿನ ಭೂರಿಶ್ರವನೊಂದಿಗೆ ಯುದ್ಧ ಮಾಡಿದನು ಈತನ ಹೆಂಡತಿ ಸರಸ್ವತಿ. ಶ್ರೀಕೃಷ್ಣಾರ್ಜುನರ ಶಿಷ್ಯ ಕೃತವರ್ಮನನ್ನು ಸೋಲಿಸಿ ಶಿರಚ್ಛೇದ ಮಾಡಿದನು.
</details>
