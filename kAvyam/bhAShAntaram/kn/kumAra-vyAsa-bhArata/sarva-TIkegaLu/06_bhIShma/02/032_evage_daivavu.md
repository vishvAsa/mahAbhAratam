+++
title = "032 ಎವಗೆ ದೈವವು"

+++

<details><summary>ಗದ್ಯ (ಕ.ಗ.ಪ) </summary>

32. ನೀನು ನಮ್ಮ ಪಾಲಿಗೆ ದೇವರು. ನೀನು ಗುರು, ನೀನು ನಮಗೆ ತಂದೆ. ಈ ಮಹಾಯುದ್ಧದಲ್ಲಿ ದಯೆತೋರಿ ಕಾಪಾಡುವ ಧಣಿ ನೀನು. ರಾಜ್ಯದ ಆಸೆಯಿಂದ ಕೌರವರಿಗೂ ನಮಗೂ ಯುದ್ಧ ಒದಗಿತು (ಸೇರಿತು). ನಮಗೆ ಇನ್ನೇನು ದಾರಿ ಮುಂದಕ್ಕೆ ? ಕೌರವರನ್ನು ಜಯಿಸುವ ಬಗೆ ಏನು ? ಎಂಬುದಾಗಿ ಧರ್ಮರಾಯ ದ್ರೋಣನಲ್ಲಿ ಕೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಾತ (ತ್ರಾತ)-ತಂದೆ, ಪತಿಕರಿಸಿ-ದಯೆತೋರಿ, ತೆತ್ತುದು (ತತ್ತುದು)-ಉಂಟಾಯಿತು, ಒದಗಿತು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮಹದಾಹವ ಎಂಬುದು ಸಂಸ್ಕೃತ ಸಮಾಸ ಪದ, ಕರ್ಮಧಾರಯ ಸಮಾಸ. ಮಹಾಹವ ಎಂಬುದು ಸಾಧು ರೂಪ. ಆದರೆ ಇಲ್ಲಿ ಮಹಾಹವ ಶಬ್ದ ಬಳಸಿದರೆ 1 ಮಾತ್ರೆ ಕಡಿಮೆ ಆಗುತ್ತದೆ 2ನೇ ಸಾಲಿನಲ್ಲಿ. ಮಹಾಂತರ + ಆಹವ (ದೊಡ್ಡವರ ಯುದ್ಧ) ಎಂದು ವಿಗ್ರಹ ವಾಕ್ಯ ಮಾಡಿ ಷ, ತ, ಸ ಮಾಡಿದರೆ ಮಹದಾಹವ ಎಂದಾಗುತ್ತದೆ (ಆದರೆ ಅರ್ಥ ಸುರಸವಲ್ಲ) ಎಚ್. ಶೇಷಯ್ಯಂಗಾರ್ ಟಿಪ್ಪಣಿ.
</details>
