+++
title = "006 ಝಳಪದಲಿ ಬೊಬ್ಬಿಡುವಡಾಯುಧ"

+++

<details><summary>ಗದ್ಯ (ಕ.ಗ.ಪ) </summary>

6. ಬೀಸಿದಾಗ ಕಿಡಿಕಾರಿ ಸದ್ದೆಸಗುವ ಉದ್ದನೆ ಕತ್ತಿಗಳ ಕಾಂತಿ, ಈಟಿಗಳ ಥಳಿಥಳಿಸುವ ಪ್ರಕಾಶ, ಬಳ್ಳಿ ಮಿಂಚಿನಂತೆ ಮಿರುಗುವ ಕುಂತಗಳ ಕಾಂತಿ, ಚೂಪಾದ ಆಯುಧಗಳ ತುದಿಗಳಿಂದ ಹೊರಸೂಸುವ ಕಿಡಿಗಳ ಹಬ್ಬುವಿಕೆ ಇವೆಲ್ಲ ನೂರು ಸೂರ್ಯರ ಪ್ರಕಾಶವು ಒಟ್ಟುಗೂಡಿ ದಟ್ಟೈಸಿತೋ ಎನ್ನುವಂತಿದ್ದ ಉಜ್ವಲ ಪ್ರಕಾಶವನ್ನು ಏನೆಂದು ತಾನೆ, ಹೆಸರಿಸಲು ಸಾಧ್ಯ ?
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೊಂತ-ಈಟಿಗಳಲ್ಲಿ ಒಂದು ವಿಧ, 5 ಹಸ್ತ ಉದ್ದವಿರುತ್ತದೆ. ಅಶ್ವಾರೋಹಿಗಳು ಹಿಡಿದಿರುತ್ತಾರೆ. ಇದರ ಕೊನೆಗೆ ಬಾವುಟ ಇರುತ್ತದೆ.   
ಡೊಂಕಣಿ ಕೊಂತಂ-ಸಬಳಂ, ಪ್ರಾಸ ಕುಂತಮೆನಲು ಸಬಳಂ ಎಂದು ನಿಘಂಟಿನ ಅರ್ಥ, ಒಗೊರೆಯೆಂಬುದು ತಿವಿಯುವ ಆಯುಧ, ಕೊಂತದ ಮೊನೆ ಕುಂತಾಗ್ರ, ಭಿಂಡಿವಾಳ ಕೊಂತ ಡೊಂಕಣಿ ಸಬಳಗಳೆಲ್ಲ ಬೇರೆ ಬೇರೆ ಆಕಾರಗಳಲ್ಲಿ ಇರುವ ಚೂಪಾದ ಮೊನೆಯ ಚುಚ್ಚು ಆಯುಧಗಳು (ಕನ್ನಡ ಮಹಾಭಾರತ ಶಿಲ್ಪ -ಪು 335)
</details>
