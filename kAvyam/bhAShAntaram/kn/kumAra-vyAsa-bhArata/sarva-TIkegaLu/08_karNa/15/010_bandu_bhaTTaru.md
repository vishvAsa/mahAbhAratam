+++
title = "010 ಬನ್ದು ಭಟ್ಟರು"

+++

<details><summary>ಗದ್ಯ (ಕ.ಗ.ಪ) </summary>

10. ಭೀಮನ ಬಳಿಗೆ ಬಂದ ದುರ್ಯೋಧನನ ದೂತರು, ಹೀಗೆ ಹೇಳಿದರು: "ಎಲೆ ಕೌಂತೇಯ, ನೀನು ಈ ಹಿಂದೆ ಆಗಿಹೋದ ಶ್ರೇಷ್ಠನಾದ ದುಂದುಮಾರ, ಕಾರ್ತವೀರ್ಯ, ಭರತ, ಭಗೀರಥ ಮೊದಲಾದವರಿಗಿಂತ ಹೆಚ್ಚಾಗಿದ್ದೀಯೆ. ರಾಕ್ಷಸರು ದೇವತೆಗಳ ಗುಂಪಿನಲ್ಲಿ, ಮಹಾಪ್ರಚಂಡರಲ್ಲಿ ನಿನಗೆ ಸರಿಸಮಾನರಾದವರು ಯಾರಿದ್ದಾರೆ."
</details>

<details><summary>ಪದಾರ್ಥ (ಕ.ಗ.ಪ) </summary>

ಅಗ್ಗ-ಶ್ರೇಷ್ಠ, ಥಟ್ಟು-ಸೈನ್ಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ದುಂದುಮಾರ-ಸೂರ್ಯವಂಶದ ಶತ್ರುಜಿತನೆಂಬ ಅರಸನ ಮಗ. ಋತಧ್ವಜ, ಕುವಲಾಶ್ವ ಇವನ ನಾಮಾಂತರಗಳು. ದುಂದು ಎಂಬ ರಾಕ್ಷಸನನ್ನು ಕೊಂದದ್ದರಿಂದ ದುಂದುಮಾರ ಎಂದು ಹೆಸರು ಪಡೆದ.   
ಕಾರ್ತವೀರ್ಯ-ಕೃತವೀರ್ಯನ ಮಗನಾದ ಅರ್ಜುನ. ಆದ್ದರಿಂದ ಕಾರ್ತವೀರ್ಯಾರ್ಜುನ ಎಂಬ ಹೆಸರು. ವಿಂಧ್ಯ ಪರ್ವತ ಪ್ರದೇಶದ ಮಾಹೀಷ್ಮತೀ ನಗರದ ಅರಸ. ತನ್ನ ಕುಲಗುರುವಾದ ಗರ್ಗಮುನಿಯ ಉಪದೇಶದಿಂದ ದತ್ತಾತ್ರೇಯನನ್ನು ಉಪಾಸನೆ ಮಾಡಿ ಅಜೇಯತ್ವವನ್ನು, ಯುದ್ಧ ಸಮಯದಲ್ಲಿ ಸಾವಿರ ತೋಳನ್ನು ಪಡೆಯುವ ವರಗಳನ್ನು ಪಡೆದವನು.
</details>
