+++
title = "022 ಏನು ಪರಿಣತೆ"

+++

<details><summary>ಗದ್ಯ (ಕ.ಗ.ಪ) </summary>

22. ವಿರಾಟ ಅವನನ್ನು ಕೇಳಿದ : "ನಿನಗೆ ಯಾವ ಪರಿಶ್ರಮವಿದೆ?" ಅದಕ್ಕೆ ಭೀಮನು "ನಾನು ಅಡುಗೆಯವನು ಭೀಮನ ಮನೆಯಲ್ಲಿ ಅಡುಗೆಯ ಕೆಲಸಕ್ಕಿದ್ದವನು. ಎಂದು ಹೇಳಿದ. "ವಿರಾಟ "ಇನ್ನೇನು ವಿಶೇಷ ಗುಣಗಳಿವೆ?" ಎಂದು ಕೇಳಲು ಭೀಮ "ನನಗೆ ಮಲ್ಲ ಯುದ್ಧದಲ್ಲಿ ಹೋರಾಡುವ ಸಾಮಥ್ರ್ಯವಿದೆ". ಎಂದ. ಆಗ ವಿರಾಟ ನೀನು ವಿಶಿಷ್ಟ ವ್ಯಕ್ತಿ ಎಂದು ಹೇಳಿ ಭೀಮನನ್ನು  ಕೆಲಸಕ್ಕೆ ಇರಿಸಿಕೊಂಡ. ಮರು ದಿವಸ ಅರ್ಜುನನು ಮತ್ಸ್ಯ ನಗರಕ್ಕೆ ಬಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪರಿಣತೆ-ವಿಶೇಷ ಪರಿಶ್ರಮ, ಅಭಿರುಚಿ, ಬಾಣಸಿ-ಅಡಿಗೆಯವನು, ಸಮೀರನ ಸೂನು-ವಾಯುಪುತ್ರ (ಭೀಮ), ಹೊಳಲು-ಪಟ್ಟಣ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಪಂಪನ ಭೀಮನು ತನ್ನ ಪಾಕಕಲೆಯನ್ನು ವರ್ಣಿಸುತ್ತ "ಎನ್ನ ಅಟ್ಟ ಅಡುಗೆಯನ್ ಉಂಡೊಡೆ ಬಿನ್ನಣಮೇನ್ ಅರಸ, ನರೆಗಳಾಗವು ಸವಿಯೊಳ್" ಎಂದು ಹೇಳುತ್ತಾನೆ. ಅಂದರೆ ಅವನು ಬಡಿಸಿದ್ದನ್ನು ತಿಂದರೆ ರುಚಿಗೆ ಮುಪ್ಪೇ ಬರುತ್ತಿರಲಿಲ್ಲವಂತೆ !  
ವಲ್ಲಲ, ವಲಲ ಪೌರೋಗವ ಪುರೋಗವ = ವಾಯುವಿನ ಮಗನಾದ ಭೀಮ ಎಂದರ್ಥ, ವ್ಯಾಸ ಭಾರತ ಸಾರೋದ್ಧಾರದಲ್ಲಿ "ಬೇಕಾದರೆ ಮಲ್ಲಯುದ್ಧವನ್ನು ಮಾಡುತ್ತೇನೆ. ನಾನು ಆರಾಲಿಕ ಎಂದರೆ ಮದ್ದಾನೆಯೊಂದಿಗೆ ಹೋರಾಟಬಲ್ಲವ, ಗೋವಿಕರ್ತ=ಗೂಳಿಗಳನ್ನು ಎದುರಿಸಬಲ್ಲವನು" ಎನ್ನುತ್ತಾನೆ. ಅರಾಲಿಕ ಎಂದರೆ ಸೂಪಕರ್ತ ಎಂಬರ್ಥವೂ ಗೋವಿಕರ್ತಎಂದರೆ ಗದ್ಯ ಪದ್ಯ ರಚನೆಗಳಲ್ಲಿ ನಿಪುಣ ಎಂಬರ್ಥವೂ ಇದೆ. ಪೌರೋಗವ < ಪುರೋಗು=ವಾಯು, ಪೌರೋಗವ=ವಾಯು ಪುತ್ರ. ಪೌರೋಗವ ಶಬ್ದಕ್ಕೆ ಪಾಕಶಾಲಾಧ್ಯಕ್ಷ ಎಂಬರ್ಥವಿದೆ ಎಂದು ವಿರಾಟಪರ್ವ ತೆಲುಗು ಗದ್ಯಾನುವಾದದಲ್ಲಿ ಕಪ್ಪಗಂತುಲ ಲಕ್ಷ್ಮಣ ಶಾಸ್ತ್ರಿಗಳು ವಿವರಿಸಿದ್ದಾರೆ.   
ಮಹಾಭಾರತಮು. ವಿರಾಟಪರ್ವಮು. ಪು. 5  
"ದೊಡ್ಡ ದೊಡ್ಡ ಸೌದೆ ಹೊರೆಗಳನ್ನು ಒಬ್ಬನೇ ಹೊತ್ತು ತರುತ್ತೇನೆ" ಎಂದು ವಲಲನು ವಿರಾಟನಿಗೆ ಹೇಳಿದ್ದ. ಬಲವಾದ ಆನೆ, ಗೂಳಿಗಳೊಂದಿಗೆ ಸೆಣಸಬಲ್ಲೆನೆಂದೂ ಹೇಳಿಕೊಂಡಿದ್ದ.
</details>
