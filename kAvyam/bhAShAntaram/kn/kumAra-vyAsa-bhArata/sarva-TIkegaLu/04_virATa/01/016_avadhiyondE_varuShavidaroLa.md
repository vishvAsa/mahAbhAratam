+++
title = "016 ಅವಧಿಯೊನ್ದೇ ವರುಷವಿದರೊಳ"

+++

<details><summary>ಗದ್ಯ (ಕ.ಗ.ಪ) </summary>

16. "ತಮ್ಮ ಭೀಮ ! ಅರಣ್ಯವಾಸವನ್ನು ಯಶಸ್ವಿಯಾಗಿ ಮುಗಿಸಿದ್ದೇವೆ. ಈಗ ಒಂದೇ ಒಂದು ವರ್ಷದ ಅಜ್ಞಾತವಾಸ. ಈ ಅವಧಿಯನ್ನು ನಾವುಗಳು ತಾಳ್ಮೆಯಿಂದ ಕಳೆಯುತ್ತೇವೆ. ಆದರೆ ನೀನು ಕೋಪಿಷ್ಠ. ಸಣ್ಣ ಪುಟ್ಟ ಪ್ರಚೋದನೆಗೇ ನೀನು ಕೆರಳಿ ಕಾರ್ಯಾಚರಣೆ ಮಾಡಲು ಹೋದರೆ ಕೌರವ ನಮ್ಮನ್ನು ಪತ್ತೆ ಹಚ್ಚುವಂತಾಗುತ್ತದೆ. ಆಗ ನಮ್ಮ ಹನ್ನೆರಡು ವರ್ಷದ ವನವಾಸ ವ್ಯರ್ಥವಾಗಿ ಮತ್ತೊಮ್ಮೆ ನಾವು ಕಾಡುಪಾಲಾಗಬೇಕಾಗುತ್ತದೆ. ಈ ನಿನ್ನ ಆರ್ಭಟದಿಂದ ಕೌರವರಿಗೇ ಪ್ರಯೋಜನವಾಗುವುದಿಲ್ಲವೇ ? ನಿನಗೇನು ಇದು ಗೊತ್ತಿಲ್ಲವೆ ? ಸುಮ್ಮನಿರು" ಎಂದು ಧರ್ಮರಾಯನು ತಮ್ಮನನ್ನು ಒಲಿಸಿಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಎವಗೆ-ಎಮಗೆ, ನಮಗೆ (ಮಕಾರ ಇಲ್ಲಿ ವಕಾರವಾಗಿದೆ ಈ ಪದ ಮಧ್ಯ ವ್ಯತ್ಯಾಸವನ್ನು ವ್ಯಾಕರಣವು ಅನುಮೋದಿಸಿದೆ),   
ಅವನಿ-ಭೂಮಿ, ಅವಗಡಿಸು-ಕೆರಳು, ಧಿಕ್ಕರಿಸು, ಅವಸರಪಡು, ಲಾಗು-ಅಧಿಕ, ಹೆಚ್ಚಳ
</details>
