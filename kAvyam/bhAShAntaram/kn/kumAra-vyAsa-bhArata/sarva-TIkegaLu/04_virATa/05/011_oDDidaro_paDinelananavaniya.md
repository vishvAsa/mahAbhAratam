+++
title = "011 ಒಡ್ಡಿದರೊ ಪಡಿನೆಲನನವನಿಯ"

+++

<details><summary>ಗದ್ಯ (ಕ.ಗ.ಪ) </summary>

11. ರಾಜಪುತ್ರ ! ಈ ವಿಸ್ತಾರವಾದ ಸೇನೆಯನ್ನು ನೋಡಿದರೆ ಭೂಮಿಯ ಎದುರಿಗೆ ಇನ್ನೊಂದು ನೆಲ ಇದ್ದಹಾಗೆ ಅನ್ನಿಸುತ್ತಿದೆ. ಭೂಮಿಯ ಮೇಲೆ ಹರಡಿದ ಪರದೆ ಇಟ್ಟಂತಿದೆ. ಅಗಲವಾದ ತಾಳಗಳ ಸಮೂಹ, ಚಾಮರ, ಬೀಸಣಿಗೆ ಧ್ವಜಗಳ ಸಮೂಹ ! ಇವುಗಳ ಎದುರಿಗೆ ಅಡ್ಡಹಾಯುವ ಸೂರ್ಯನ ಕಿರಣದ ಗಾಳಿಯ ಸೊಕ್ಕು ಹಾಸ್ಯಾಸ್ಪದವಾಗಿ ಕಾಣುತ್ತಿದೆ. ಆ ಕೌರವನ ಸೇನೆಯನ್ನು ವರ್ಣಿಸುವುದಕ್ಕೆ ನನಗೆ ಶಕ್ತಿಯಿಲ್ಲ" ಎಂದು ಆ ಗೊಲ್ಲನು ಉತ್ತರನಿಗೆ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಡ್ಡು-ಸಿದ್ಧಮಾಡು, ಇಡು, ಪಡಿನೆಲ-ಇನ್ನೊಂದು ನೆಲ, ಅವನಿಯ-ಭೂಮಿಯ, ದಡಿ-ಪರದೆ, ಇನ-ಸೂರ್ಯ, ಪವನ-ಗಾಳಿ, ಖಡ್ಡತನ-ಸೊಕ್ಕು, ಮದ, ಒಡ್ಡು-ಸೇನೆ, ಅಭಿವರ್ಣಿಸು-ವಿವರಿಸು
</details>
