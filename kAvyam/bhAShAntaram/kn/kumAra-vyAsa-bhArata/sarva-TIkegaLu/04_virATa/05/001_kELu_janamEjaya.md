+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ವೈಶಂಪಾಯನರು ಜನಮೇಜಯನಿಗೆ ಹೇಳಿದರು. ದುರ್ಯೋಧನನ ಸೇನೆ ವಿರಾಟ ನಗರದ ದನಕರುಗಳ ಮೇಲೆ ದಾಳಿ ನಡೆಸಿತು. ಭೀಷ್ಮ ದ್ರೋಣ ಕರ್ಣ ಮೊದಲಾದ ಮಹಾವೀರರೇ ಯುದ್ಧಕ್ಕೆ ಬಂದಿದ್ದರು. ಅವರು ಸುರಿಸಿದ ವೇಗದ ಬಾಣಗಳಿಂದ ದನದ ಕಾವಲಿನ ಪಡೆ ಘಾಸಿಗೊಂಡಿತು. ಕರ್ಣ ದುಶ್ಶಾಸನ ಸೈಂಧವ ಮೊದಲಾದವರು ದಂಡಿನ ಸಮೇತ ನುಗ್ಗಿ ಗೋಪಾಲಕರ ಸಾಲುಗಳನ್ನು ಬಡಿಯುತ್ತ ಬಂದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೇಲಾಳು-ವೀರಪ್ರಮುಖ, ಕೋಲ ಸೂಟಿಯ ಸರಿವಳೆ-ವೇಗದ ಬಾಣಗಳ ಮಳೆ, ಮುಗ್ಗು-ಕುಸಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಅತ್ತಕಡೆ ದಕ್ಷಿಣ ಭಾಗದಿಂದ ಬಂದ ತ್ರಿಗರ್ತ ಸೈನಿಕರು ಮತ್ತು ಕೌರವ ಸೈನಿಕರುಗಳನ್ನು ಎದುರಿಸಿ ದನಗಳನ್ನು ಹಿಂದಕ್ಕೆ ತರಲು ವಿರಾಟರಾಜನು ಹೋದ. ತ್ರಿಗರ್ತನಿಗೆ ಸೆರೆ ಸಿಕ್ಕಿದ್ದ ಅವನು ಭೀಮನಿಂದಾಗಿ ಬಿಡುಗಡೆ ಹೊಂದಿ ಹಿಂದಿರುಗಿದ. ಶತ್ರುಗಳನ್ನು ಗೆದ್ದು ದನಗಳನ್ನು ಹಿಂದಕ್ಕೆ ಕಳಿಸಿ ಪಾಂಡವರು ಆ ರಾತ್ರಿಯನ್ನು ರಣರಂಗದಲ್ಲೇ ಕಳೆದರು ಎಂದು ಮೂಲಭಾರತ ಹೇಳುತ್ತದೆ (ಸಂಗ್ರಾಮ ಶಿರಸೋ ಮಧ್ಯೇ ತಾಂ ರಾತ್ರಿಂ ಸುಖಿನೋ„ವಸನ್) ಮರುದಿವಸ ಉತ್ತರದ ಕಡೆಯಿಂದ ಕೌರವರ ದಾಳಿ ನಡೆಯಿತು.
</details>
