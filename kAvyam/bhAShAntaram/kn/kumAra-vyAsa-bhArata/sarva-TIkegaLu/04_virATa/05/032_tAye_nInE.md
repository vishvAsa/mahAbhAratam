+++
title = "032 ತಾಯೆ ನೀನೇ"

+++

<details><summary>ಗದ್ಯ (ಕ.ಗ.ಪ) </summary>

32. ಆಗ ಉತ್ತರನು ತಂಗಿಯನ್ನು ಕುರಿತು "ನೀನೇ ಹೋಗಿ ಸಾರಥಿಯನ್ನು ಕರೆದುಕೊಂಡು ಬಾ" ಎಂದು ಕೇಳಿಕೊಂಡ. ಉತ್ತರೆಯು ಒಪ್ಪಿ ಮನ್ಮಥನ ಮರಿಯಾನೆಯಂತೆ ಗಂಭೀರವಾಗಿ ನಡೆದುಕೊಂಡು ಹೋದಳು. ಆ ರಾಜಕುಮಾರಿಯು ಹೊಸ ಬಗೆಯ ಗಾಂಭೀರ್ಯದಿಂದ ಬರುವುದನ್ನು ನೋಡಿದ ವಿಟರುಗಳ ಮನಸ್ಸು ಅಲ್ಲಿ ಸಿಕ್ಕಿಕೊಂಡವು. ಉತ್ತರೆ ಎಲ್ಲ ಜನರ ಕಣ್ಣು ಮನಸ್ಸುಗಳನ್ನು ಸೆಳೆಯುತ್ತ ನಡೆದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೂತ-ಸಾರಥಿ 'ತಾಯೆ.... ಸೂತನ ತಾ' ಶಬ್ದಗಳು ಮೂಡಿರುವ ಸೊಬಗನ್ನು ನೋಡಿ, ಮನೋಭವ-ಮನ್ಮಥ, ಕರಣ-ಇಂದ್ರಿಯ, ಕರಣದಲಾಯ- ಕರಣದಲಿ+ಆಯ, ತೊಡಕು-ಸಿಕ್ಕು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಿಟರುಗಳು ಉತ್ತರೆಯ ರೂಪವನ್ನು ನಡಿಗೆಯ ಶೈಲಿಯನ್ನು ನೋಡಿ ಮೆಚ್ಚಿದರೆಂದು ಕವಿ ಹೊಗಳುತ್ತಾನೆ. ಈ ಸನ್ನಿವೇಶಕ್ಕೆ ಇಂಥ ಶೃಂಗಾರ ಹೊಂದುವುದಿಲ್ಲ. ಮುಂದಿನ ಪದ್ಯವಂತೂ ಅನಗತ್ಯವೆನ್ನಿಸುತ್ತದೆ. ಮುಂದೆ ಅವಳ ಸೌಂದರ್ಯ ಮತ್ತು ನಡಿಗೆಯ ಬೆಡಗುಗಳನ್ನು ವರ್ಣಿಸಲು ಇನ್ನಷ್ಟು ಪದ್ಯಗಳು ಅನಗತ್ಯವಾಗಿ ಬಂದಿವೆ.
</details>
