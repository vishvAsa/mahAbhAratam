+++
title = "040 ಮುನ್ದೆ ಕವಿವಮ್ಬುಗಳು"

+++

<details><summary>ಗದ್ಯ (ಕ.ಗ.ಪ) </summary>

40. ಮುಂದೆ ನುಗ್ಗಿದ ಬಾಣಗಳು ಸೈನಿಕರನ್ನು ಕೊಂದು ಬಿದ್ದುವು. ಅರ್ಜುನನು ಬಿಲ್ಲಿಗೆ ಬಾಣ ಹೂಡಿದಾಗ ಒಂದರ ಹಿಂದೆ ಮತ್ತೊಂದು ಬರುತ್ತಿತ್ತು. ಮೊದಲ ಬಾಣವೇ ಸೈನಿಕರನ್ನು ಕೊಲ್ಲುತ್ತಿದ್ದುದರಿಂದ ಎರಡನೆಯ ಬಾಣಕ್ಕೆ ಯಾವ ಗುರಿಯೂ ಇಲ್ಲದಂತಾಗಿತ್ತು. ಈ ಅದ್ಭುತವನ್ನು ಏನೆಂದು ಹೇಳಲಿ ? ಆದುದರಿಂದ ಅರ್ಜುನನು ಬಿಡುತ್ತಿದ್ದ ಮಂತ್ರಾಸ್ತ್ರಗಳೇ ಅರ್ಜುನನ ಬಳಿಗೆ ಬಂದು "ಅಯ್ಯಾ ! ಅರ್ಜುನ ಒಂದು ಗುರಿಗೆ ಎರಡು ಬಾಣಗಳನ್ನು ತೊಡಬೇಡ" ಎಂದು ಬೇಡಿಕೊಂಡವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂಬು-ಬಾಣ, ಸುಭಟ-ವೀರ, ಬಳಿ-ಅನಂತರ, ಸಂದ-ಪ್ರಯೋಗಿಸಿದ, ಮಂತ್ರಾಸ್ತ್ರ-ದಿವ್ಯಾಸ್ತ್ರಗಳು. ಇವುಗಳನ್ನು ಮಂತ್ರ ಪೂರ್ವಕವಾಗಿ ಬಿಡಬೇಕಾಗಿತ್ತು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಒಂದು ಗುರಿಗೆರಡಂಬ ತೊಡಬೇಡ... ಮೊದಲನೆಯ ಬಾಣ ವ್ಯರ್ಥವಾದರೆ ಎರಡನೆಯದಾದರೂ ಗುರಿ ಮುಟ್ಟಲಿ ಎಂಬ ಆಶಯದಿಂದ ಎರಡು ಅಥವಾ ಹೆಚ್ಚು ಬಾಣ ಬಿಡುತ್ತಾರೆ. ಆದರೆ ಅರ್ಜುನನ ಮೊದಲ ಬಾಣವೇ ಖಚಿತವಾಗಿ ಗುರಿಯನ್ನು ಭೇದಿಸುತ್ತಿದ್ದುದರಿಂದ ಮುಂದಿನ ಬಾಣಗಳಿಗೆ ಕೆಲಸವೇ ಇರುತ್ತಿರಲಿಲ್ಲ ಎಂಬ ಭಾವ.
</details>
