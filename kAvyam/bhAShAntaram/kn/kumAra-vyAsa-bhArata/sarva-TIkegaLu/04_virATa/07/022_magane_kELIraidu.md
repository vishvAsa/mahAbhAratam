+++
title = "022 ಮಗನೆ ಕೇಳೀರೈದು"

+++

<details><summary>ಗದ್ಯ (ಕ.ಗ.ಪ) </summary>

22. ಭೀಷ್ಮರು ನಗುತ್ತಾ "ಮಗು ! ಕೌರವ ! ಕೇಳು. ಹತ್ತುವರುಷಕ್ಕೆ ಎರಡೇ ಎರಡು ತಿಂಗಳು ಅಧಿಕವಾಗಿ ಉಳಿಯುತ್ತವೆ. ಈ ಮಾಸಾದಿಗಳನ್ನು ಅವರು ಹದಿಮೂರು ವರ್ಷಗಳವರೆಗೆ ಕಳೆದಿದ್ದಾರೆ. ಮಿಗುವ ಅವಧಿ ಎಷ್ಟು ಗೊತ್ತೆ ? ವಿದ್ವಾಂಸರ ಲೆಕ್ಕಾಚಾರದ ಪ್ರಕಾರ ನಿನ್ನೆ ಮಧ್ಯಾಹ್ನದವರೆಗಿನ ಅವಧಿ ನಿನಗೆ ಸೇರಿದ್ದು. ಪಾಂಡವರು ಕಾಣಿಸಿಕೊಂಡಿರುವ ಇಂದಿನ ದಿವಸ ಪಾಂಡವರದು" ಎಂದು ಹೇಳಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಈರೈದು-ಹತ್ತು (ಈರ್=ಎರಡು), ವತ್ಸರ-ವರ್ಷ, ಬುಧ-ವಿದ್ವಾಂಸ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನಿನ್ನಿನ ಹಗಲು ನಿನ್ನದು.... ಅವರದು.... ಅಂದರೆ ನಿನ್ನೆ ಮಧ್ಯಾಹ್ನದ ಒಳಗೆ ಅವರು ಸಿಕ್ಕಿದ್ದರೆ ಆ ಅವಧಿ ನಿನ್ನದಾದುದರಿಂದ ಮತ್ತೆ ವನವಾಸವಿರುತ್ತಿತ್ತು. ಆದರೆ ನಿನ್ನೆ ಮಧ್ಯಾಹ್ನದ ನಂತರ ಅವರ ಬಿಡುಗಡೆಯ ಅವಧಿಯಾದುದರಿಂದ ಇಂದು ಅವರ ಅವಧಿಯಾಗಿದೆ. ಅಂದರೆ ಅವರು ತಮ್ಮ ವನವಾಸ ಅಜ್ಞಾತವಾಸದ ಅವಧಿಗಳನ್ನು ಸಮರ್ಪಕವಾಗಿ ಕಳೆದಿದ್ದಾರೆ ಎಂದರ್ಥ.
</details>
