+++
title = "031 ಎಲೆಲೆ ನರ"

+++

<details><summary>ಗದ್ಯ (ಕ.ಗ.ಪ) </summary>

31.  ಆಗ ದ್ರೋಣ ಕೃಪ ಇವರುಗಳು "ಎಲೆಲೆ ! ಈ ಅರ್ಜುನನು ಜಾರಿಕೊಂಡ. ಈಗ ಕೌರವನ ಬೆನ್ನು ಹತ್ತಿದ್ದಾನೆ. ಅಡ್ಡ ಹಾಕಿ ಆ ವೀರನನ್ನು ನಮ್ಮ ಕಡೆಗೆ ತಿರುಗಿಸಿಕೊಳ್ಳಿ" ಎಂದು ಕೂಗುತ್ತ ಬಂದರು. ಬಾಣವನ್ನು ಧನುಸ್ಸಿನಿಂದ ಕೆನ್ನೆಯವರೆಗೆ ಸೆಳೆದುಕೊಂಡು ಅರ್ಜುನನನ್ನು ಅಡ್ಡಗಟ್ಟಿದರು. "ಎಲವೊ ಫಲುಗುಣ, ನಿಲ್ಲು ! ನಮ್ಮ ಜತೆ ಹೋರಾಡು. ಅನಂತರ ಠೀವಿಯಿಂದ ಹೋಗುವೆಯಂತೆ" ಎಂದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ನರ-ಅರ್ಜುನ, ಬಳಿಯಹತ್ತು-ಬೆನ್ನು ಬೀಳು, ಹಿಂಬಾಲಿಸು, ಗೌತಮ-ಕೃಪ, ಹಿಳುಕು-ಬಾಣದ ಹಿಂತುದಿ, ಒಟ್ಟೈಸಿ-ಒಟ್ಟಯಿಸಿ, ಠೀವಿಯನ್ನು ತೋರಿ, ಕಡೆಗಣಿಸಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ದ್ರೋಣ ಗೌತಮರು ಅರ್ಜುನನು ದುರ್ಯೋಧನನ ಬಳಿಗೆ ಹೋಗದಂತೆ ಅವನನ್ನು ತಮ್ಮ ಮೇಲೆ ಯುದ್ಧಕ್ಕೆ ಎಳೆಯಲು ನೋಡುತ್ತಾರೆ. ಕಾಲಹರಣ ಮಾಡಿದರೆ ಕೌರವನು ಹಸ್ತಿನಾವತಿಯ ಕಡೆ ದನಗಳ ಸಮೇತ ಹೋಗಲು ಅನುಕೂಲವಾಗಲಿ ಎಂಬುದು ಅವರ ಹಂಚಿಕೆ.
</details>
