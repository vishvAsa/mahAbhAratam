+++
title = "013 ಇನ್ದು ಪಿತೃದಿನವಿನ್ದು"

+++

<details><summary>ಗದ್ಯ (ಕ.ಗ.ಪ) </summary>

13. "ಇಂದು ತಂದೆಯವರ ಶ್ರಾದ್ಧ. ಇಂದು ಸಂಕ್ರಮಣ, ಇಂದು ಸೂರ್ಯಗ್ರಹಣ, ಇಂದು ಹರಿದಿನ. ಇಂದು ಯಜ್ಞಾರಂಭದ ದಿನ ಇಂದು ಹುಟ್ಟಿದ ಹಬ್ಬ (ವಡ್ಡಂತಿ), ಇದು ಒಳ್ಳೆಯ ದಿನ ಎನ್ನುತ್ತ ಬಂದು ನಾನಾ ಬಗೆಯ ದಾನಗಳಿಗೆ ಕೈ ಚಾಚಿ ಹೊಳ್ಳಿಸಿ (ಖಾಲಿಮಾಡಿ) ತಿಂದು ಕೊಬ್ಬಿರುವ ನಿಮಗೆ ವೀರರ ಮಾತು ಏಕೆ ?" ಎಂದು ಕರ್ಣನು ಕೃಪಾಚಾರ್ಯರನ್ನು ಗೇಲಿ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಿತೃದಿನ-ತಂದೆಯವರ ಶ್ರಾದ್ಧದ ದಿನ, ಹರಿದಿನ-ಏಕಾದಶಿ ದ್ವಾದಶಿ, ವಿಷ್ಣು ಪೂಜೆ, ಕೀರ್ತನೆ ಜಾಗರಣೆಗಳ ದಿನ, ವಡ್ಡಂತಿ < ವರ್ಧಂತಿ ಹುಟ್ಟಿದ ಹಬ್ಬ, ಹೊಳ್ಳಿಸಿ (ಗಡದ್ದಾಗಿ ತಿಂದು) ಖಾಲಿ ಮಾಡುವಿಕೆ, ಸುಭಟ-ವೀರ
</details>

<details><summary>ಟಿಪ್ಪನೀ (ಕ.ಗ.ಪ) </summary>

11, 12ನೇ ಪದ್ಯಗಳು ಪ್ರಕ್ಷೇಪವಾಗಿರಬಹುದೆಂದು ಊಹಿಸಲು ಅವಕಾಶವಿದೆ. ಇಲ್ಲದಿದ್ದರೆ ಕುಮಾರವ್ಯಾಸನಿಗೆ ಔಚಿತ್ಯ ಜ್ಞಾನವಿರಲಿಲ್ಲ. ಎನ್ನಬೇಕಾದೀತು. ಅನೇಕ ಕಡೆ ಇಂಥ ಅನಗತ್ಯ ವಿಸ್ತರಣ ಕಂಡುಬರುತ್ತದೆ. ಮುಂದಿನ ಪದ್ಯವೂ ಪ್ರಕ್ಷಿಪ್ತವಿರಬಹುದು.
</details>
