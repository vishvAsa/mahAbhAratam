+++
title = "025 ಕಣ್ಡುದಳವಿ ವಿರೋಧಿಗೆಮಗೆಯು"

+++

<details><summary>ಗದ್ಯ (ಕ.ಗ.ಪ) </summary>

25. " ನಮಗೂ ವೈರಿ ಪಾಂಡವರಿಗೂ ಯುದ್ಧ ಘಟಿಸುವಂತೆ ಕತ್ತಿ ಎತ್ತುವ ಸಂಗತಿಯೊಂದೇ ನಮಗೆ ಕಾಣಿಸುತ್ತಿದೆ. ನನ್ನ ಮನಸ್ಸು ಮೊದಲು ಆಲೋಚಿಸುತ್ತಿರುವುದು ಯುದ್ಧವನ್ನೊಂದೇ. ಅದು ಬಿಟ್ಟು ಪಾಂಡುಸುತರೊಡನೆ ಸಹಬಾಳ್ವೆ ನಡೆಸಿ ಉಂಡು ತೊಟ್ಟು ಬದುಕುವ ಭಂಡ ಜೀವನ ನನಗೆ ಬೇಕಾಗಿಲ್ಲ. ವೈರವನ್ನು ಸಾಧಿಸಬೇಕು" ಎಂದು ಕೌರವನು ಭೀಷ್ಮರಿಗೆ ನಿವೇದಿಸಿಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳವಿ-ಯುದ್ಧ, ಬಲುಗೈದು-ಕತ್ತಿ, ಆಯುಧ, ಮುಂಕೊಂಡು-ಮೊದಲಿಗೆ, ಈ ಮುನ್ನವೇ, ಕಳ-ಯುದ್ಧ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಭೀಷ್ಮರ ಸಂಧಿ ಪ್ರಯತ್ನವನ್ನು ಕೌರವ ತಿರಸ್ಕರಿಸುತ್ತಾನೆಂದು ವ್ಯಾಸರು ಹೇಳುತ್ತಾರೆ.  
"ಪಿತಾಮಹ, ನಾನು ಪಾಂಡವರಿಗೆ ರಾಜ್ಯವನ್ನು ಹಳ್ಳಿ ಸೇನೆ ಅಥವಾ ಸೇವಕರನ್ನು ಹಿಂದಕ್ಕೆ ಕೊಡುವುದಿಲ್ಲ. ಸ್ವಲ್ಪ ಹಣವನ್ನು ಕೂಡ ಕೊಡುವುದಿಲ್ಲ. ಯುದ್ಧವೇ ನಡೆಯಲಿ  
ನಾಹಂ ರಾಜ್ಯಂ ಪ್ರದಾಸ್ಯಾಮಿ ಪಾಂಡವೇಭ್ಯ : ಪಿತಾಮಹ  
ಗ್ರಾಮಂ ಸೇನಾಂಚ ದಾಸಾಂಶ್ಚ ಸ್ವಲ್ಪ ದ್ರವ್ಯಮಪಿ ಪ್ರಭೋ  
ಯುದ್ಧೌಪಚಾರಿಕಂ ಯತ್ತು ತತ್ಸರ್ವಂ ಸಂವಿಧೀಯತಾಂ  
ಭೀಷ್ಮರಿಗೆ ವನ-ಅಜ್ಞಾತವಾಸಗಳ ಅವಧಿ ಮುಗಿದ ಸಂಗತಿ ತಿಳಿದಿತ್ತು. ಉತ್ತರನನ್ನು ಅರ್ಜುನನು ಬೆನ್ನಟ್ಟಿ ಹೊರಟ ದೃಶ್ಯ ನೋಡಿದಾಗಲೇ ಅವರಿಗೆ ತಿಳಿದಿರುತ್ತದೆ. ಈ ವಿಷಯವಾಗಿ ಭೀಷ್ಮ ದ್ರೋಣರು ಸಂಕೇತದ ಭಾಷೆಯಲ್ಲಿ ಮಾತಾಡಿಕೊಳ್ಳುತ್ತಾರೆಂದು ವ್ಯಾಸರು ಹೇಳಿದ್ದಾರೆ. "ಅವಧಿ ಮುಗಿಯಿತು. ಅಂದೇ ನನಗೆ ತಿಳಿದಿತ್ತು. ಆದರೆ ದುರ್ಯೋಧನನು ಪಾಠ ಕಲಿಯಲಿ ಎಂದು ಅವನಿಗೆ ಹೇಳಿರಲಿಲ್ಲ" ಎಂದು ಭೀಷ್ಮರು ದ್ರೋಣರಿಗೆ ಹೇಳುತ್ತಾರೆ.
</details>
