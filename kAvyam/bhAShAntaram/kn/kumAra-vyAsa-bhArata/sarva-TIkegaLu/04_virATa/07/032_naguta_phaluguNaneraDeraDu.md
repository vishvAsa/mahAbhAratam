+++
title = "032 ನಗುತ ಫಲುಗುಣನೆರಡೆರಡು"

+++

<details><summary>ಗದ್ಯ (ಕ.ಗ.ಪ) </summary>

32. ಆದರೆ ಅರ್ಜುನನು ದ್ರೋಣ ಕೃಪರನ್ನು ಎದುರಿಸಲು ಹೋಗಲಿಲ್ಲ. ನಗುತ್ತ ಎರಡು ಬಾಣಗಳನ್ನು ಅವರುಗಳ  ಪಾದಗಳಿಗೆ ಎರಗಿಸಿದ. ಅನಂತರ ದಾಟಿಕೊಂಡು ಕೌರವನ ಸೇನೆಯ ಮುಂದೆ ಬಂದ. ಎಡಕ್ಕೆ ಬಲಕ್ಕೆ ಎದುರು ಭಾಗಕ್ಕೆ ಕಾಂತಿ ಬೀರುವ ಹೊಸ ಬಾಣದ ತೆರೆಯನ್ನು ಹಾಕಿದ. ಕೂಡಲೇ ಸುಡುಬಿಸಿಲಿಗೆ ಸಿಕ್ಕಿದ ಸಸಿಯಂತೆ ಆಗಿತ್ತು ಕೌರವನ ಸೇನೆಯ ಸ್ಥಿತಿ !
</details>

<details><summary>ಪದಾರ್ಥ (ಕ.ಗ.ಪ) </summary>

ಕೋಲು-ಬಾಣ, ಅಂಘ್ರಿ-ಪಾದ, ಎಚ್ಚ, ಎಸು-ಬಿಡು, ಎಚ್ಚ-ಬಿಟ್ಟನು, ಮೋಹರ-ಸೇನೆ, ಹೊಗರೊಗು-ಕಾಂತಿ ಸೂಸು, ಸೆಗಳಿಗೆ-ಸೆಗಳಿಕೆ (ಪ್ರಾಸಕ್ಕಾಗಿ ಬದಲಾವಣೆ) ಧಗೆ, ಬೆಂಕಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ಅರ್ಜುನನು ಕೌರವನನ್ನು ಎದುರಿಸಿ "ನಾನು ಅರ್ಜುನ, ಧರ್ಮರಾಯನ ಆಜ್ಞೆಯಂತೆ ಬಂದಿರುವವನು, ಕುಂತಿಯ ಮೂರನೇ ಮಗ. ಯುದ್ಧಕ್ಕೆ ಬಂದಿದ್ದೇನೆ. ಮುಖ ತಿರುಗಿಸಬೇಡ ಯುದ್ಧ ಮಾಡು" ಎಂದು ಹೇಳುತ್ತಾನೆ.  
"ಯುಧಿಷ್ಠಿರ ಸ್ಯಾಮಿ ನಿದೇಶಕಾರೀ   
ಪಾರ್ಥಸ್ತೃತೀಯೋ ಯುಧಿ ಸಂಸ್ಥಿತೋಸ್ಮಿ   
ತವರ್ಥಮಾವೃತ್ಯ ಮುಖ ಪ್ರಯಚ್ಛ   
ನರೇಂದ್ರ ವೃತ್ತಂ ಸ್ಮರ ಧಾರ್ತರಾಷ್ಟ್ರ"
</details>
