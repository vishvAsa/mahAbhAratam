+++
title = "041 ಹಿಕ್ಕಿದವು ಹಯಬಲದ"

+++

<details><summary>ಗದ್ಯ (ಕ.ಗ.ಪ) </summary>

ರಣಧೀರನಾದ ಅರ್ಜುನನ ಬಾಣಗಳು ಅಶ್ವಗಳನ್ನು ಕತ್ತರಿಸಿ ತುಂಡು ಮಾಡಿದವು. ಬಲಶಾಲಿಗಳಾದ  ವೀರರನ್ನು ಭೇದಿಸಿ ಹೊರಬಂದವು.  ಆನೆಗಳ ಸಮೂಹವನ್ನು ಒಕ್ಕಿ  ಅವುಗಳ ಸೊಂಡಿಲುಗಳನ್ನು ರಕ್ತದ ಕೆಸರಿನಲ್ಲಿ ಹೂಳಿದವು.  ಪ್ರತಿಭಟಿಸಿದವರ ದೇಹದ ಮಾಂಸಖಂಡಗಳನ್ನು ಹದ್ದುಗಳಿಗೆ ಆಹಾರವಾಗಿಕೊಟ್ಟವು. ನಾನಾ ದಿಕ್ಕುಗಳಲ್ಲಿ  ಆಹಾರದ ವಸತಿ ಕಲ್ಪಿಸಿದವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹಿಕ್ಕು-ಛೇದಿಸು,  ಒಕ್ಕು-ಬಡಿ (ಒಕ್ಕಿ ತೂರುವುದು ಬತ್ತದ ಗದ್ದೆಯಲ್ಲಿ ನಡೆಯುವ ಕ್ರಿಯೆಯಿಂದ ಪ್ರಭಾವಿತವಾದ ಒಂದು ಪ್ರತಿಮೆ)  
ದ್ವಿಜ-ಹದ್ದು (ಹಕ್ಕಿ) (ದ್ವಿಜ- ಎರಡು ಬಾರಿ ಹುಟ್ಟುವ ಜೀವಿ) ಅಂಬು-ಬಾಣ
</details>
