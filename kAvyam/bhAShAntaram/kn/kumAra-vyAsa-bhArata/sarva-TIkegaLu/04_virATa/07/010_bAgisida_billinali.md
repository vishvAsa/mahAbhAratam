+++
title = "010 ಬಾಗಿಸಿದ ಬಿಲ್ಲಿನಲಿ"

+++

<details><summary>ಗದ್ಯ (ಕ.ಗ.ಪ) </summary>

10. ಕೃಪರು ಕರ್ಣನಿಗೆ ಹೇಳುತ್ತಾರೆ. "ಅಯ್ಯಾ, ದ್ರೌಪದಿಯ ಸ್ವಯಂವರ ಸಂದರ್ಭದಲ್ಲಿ ಯುದ್ಧಕ್ಕೆ ಬಂದ ರಾಜರುಗಳನ್ನೆಲ್ಲ ಸೋಲಿಸಿದವನು ಯಾರು ? ಈಗ ನೀನು ಬಡಾಯಿ ಕೊಚ್ಚುತ್ತಿದ್ದೀಯೆ. ಹಿಂದೆ ಚಿತ್ರಾಂಗದನು ಕೌರವನನ್ನು ಹಿಡಿದಿದ್ದಾಗ ನೀನು ಹೋಗಿ ಬಿಡಿಸಿಕೊಂಡು ಬಂದೆಯಲ್ಲವೆ ? ಹೋಗಲಿ ಆ ದುರಹಂಕಾರದ ಸೈಂಧವನ ಮುಡಿಯನ್ನು ಎರಡು ಭಾಗ ಮಾಡಿದ ವೀರ ಯಾರು ಹೇಳು. ಆ ಅರ್ಜುನನ ಕೈಚಳಕವನ್ನು ಬಲ್ಲವರು ಯಾರು  ?"
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಗಕೊಯ್-ಭಂಗಿಸು, ದರ್ಪವಿಳಿಸು (ಪಡೆನುಡಿ)  
ಬಾಗಿಸಿದ ಬಿಲ್ಲಿನಲಿ.. ಇದು ಅರ್ಜುನನು ಬಿಲ್ಲನ್ನು ಬಾಗಿಸಿ ಮತ್ಸ್ಯ ಯಂತ್ರವನ್ನು ಭೇದಿಸಿದ ಸಂಗತಿಗೆ ಸಂಬಂಧಿಸಿದ ಉಲ್ಲೇಖ. ಮದುವೆಯ ಸಂದರ್ಭದಲ್ಲಿ ದ್ರೌಪದೀ ಸ್ವಯಂವರಕ್ಕೆಂದು ಬಂದಿದ್ದ ರಾಜರೆಲ್ಲ ಅರ್ಜುನನೊಂದಿಗೆ ಯುದ್ಧಕ್ಕೆ ನಿಂತಾಗ ಅರ್ಜುನ ಅವರನ್ನೆಲ್ಲ ಸೋಲಿಸಿದ ಸಂದರ್ಭದ ಉಲ್ಲೇಖ ಇಲ್ಲಿದೆ.  
ಆ ಗರುವ ಸೈಂಧವನ... ಪಾಂಡವರು ಕಾಡಿನಲ್ಲಿದ್ದಾಗ ಸೈಂಧವನು ದ್ರೌಪದಿ ಒಬ್ಬಳೇ ಇದ್ದಾಗ ಅಪಹರಿಸಿಕೊಂಡು ಹೋದ ಪ್ರಸಂಗ- ಆ ಸುದ್ದಿ ತಿಳಿದು ಭೀಮಾರ್ಜುನರು ಅವನನ್ನು ಬೆನ್ನಟ್ಟಿ ಹಿಡಿದು ಅವನ ಮುಡಿ ಮೀಸೆಗಳನ್ನು ಕತ್ತರಿಸಿದ ಪ್ರಕರಣ ಅರಣ್ಯಪರ್ವದಲ್ಲಿದೆ.
</details>
