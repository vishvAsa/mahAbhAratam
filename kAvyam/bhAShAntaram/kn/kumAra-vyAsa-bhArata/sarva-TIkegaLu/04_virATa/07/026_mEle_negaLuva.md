+++
title = "026 ಮೇಲೆ ನೆಗಳುವ"

+++

<details><summary>ಗದ್ಯ (ಕ.ಗ.ಪ) </summary>

26. ಭೀಷ್ಮರು, "ಹಾಗಾದರೆ ಮುಂದೆ ಮಾಡಬೇಕಾದ ಕೆಲಸವನ್ನು ನೀನೇ ಬಲ್ಲೆ" ಎಂದು ಕೌರವನಿಗೆ ಹೇಳಿದರು. "ಅಯ್ಯೋ ! ಕೌರವನು ಕೆಟ್ಟ" ಎಂದುಕೊಂಡು ನಿಟ್ಟುಸಿರು ಬಿಟ್ಟರು. ಅನಂತರ "ಅಯ್ಯಾ ಕೌರವ ! ನಾವು ಯುದ್ಧ ಮಾಡುತ್ತೇವೆ. ನೀನು ಸ್ವಲ್ಪ ಸೇನೆಯನ್ನು ತೆಗೆದುಕೊಂಡು ದನಕರುಗಳನ್ನು ಹಿಡಿದುಕೊಂಡು ಊರಿಗೆ ಹೋಗು" ಎಂದು ಹೇಳಿದ ಭೀಷ್ಮರು ಸೇನೆಯನ್ನು ಎರಡು ಭಾಗ ಮಾಡಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ನೆಗಳು-ಮಾಡು, ಆಚರಿಸು, ಹದನ-ರೀತಿ, ಕಾರ್ಯವಿಧಾನ, ಆನು-ವಹಿಸಿಕೋ, ಪಶುಜಾಲ-ದನಗಳ ಗುಂಪು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೌರವನನ್ನು ಗೋವುಗಳೊಂದಿಗೆ ಭೀಷ್ಮರು ಹಸ್ತಿನಾವತಿಯ ಕಡೆ ಹೋಗುವಂತೆ ಹೇಳಿದರು. ಕೌರವನೊಂದಿಗೆ ಕಾಲು ಭಾಗದ ಸೇನೆ, ದನಗಳ ಕಾವಲಿಗೆ ಕಾಲು ಭಾಗದ ಸೇನೆ ಇರಿಸಿ. ಉಳಿದ ಅರ್ಧವನ್ನು ತಾವೇ ಇರಿಸಿಕೊಂಡರು. ತಮ್ಮ ದುರ್ಭೇದ್ಯವಾದ ವಜ್ರಗರ್ಭ, ವ್ರೀಹಿಮುಖ, ಅರ್ಧಚಕ್ರಾಂಕಮಂಡಲ ಎಂಬ ವ್ಯೂಹಗಳನ್ನು ರಚಿಸಿ ಸೇನೆಯ ಹಿಂದೆ ಸ್ವಯಂ ಭೀಷ್ಮರೇ ಸುವರ್ಣ ಮಯ ತಾಳಧ್ವಜವನ್ನು ರಥಕ್ಕ ಕಟ್ಟಿ ನಿಂತರು ಎಂದು ವ್ಯಾಸಭಾರತ ಹೇಳುತ್ತದೆ.
</details>
