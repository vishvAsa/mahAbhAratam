+++
title = "008 ಮನುಮಥನ ಮದದಾನೆ"

+++

<details><summary>ಗದ್ಯ (ಕ.ಗ.ಪ) </summary>

8. ಮನ್ಮಥನು ಸಾಕಿದ್ದ ಮದದಾನೆಯಂತೆ ! ಅಥವಾ ಮನ್ಮಥನ ಮಹಾಮಂತ್ರದ ಅಧಿದೇವತೆಯಂತೆ ! ಜನರನ್ನು ಮರುಳುಗೊಳಿಸುವ ಮತ್ತೇರಿಸುವ ಮದ್ದಿನಂತೆ, ಸಂಸಾರ ಸುಖವೇ ಆಕಾರ ಪಡೆದು ಬಂದಂತೆ,  ಮನ್ಮಥನ ಮಸೆದ ಕತ್ತಿಯ ಅಲಗಿನಂತೆ, ಋಷಿಗಳನ್ನು ಕೂಡ ಮೋಹಗೊಳ್ಳುವಂತೆ ಮಾಡುವ ತಿಲಕದಂತೆ,  ಸೌಂದರ್ಯವೆಂಬ ಸಮುದ್ರದಲ್ಲಿ ಹುಟ್ಟಿದ ಲಕ್ಷ್ಮಿಯಂತಿದ್ದ ಲತಾಂಗಿ ದ್ರೌಪದಿ ಕೀಚಕನ ಮನೆಗೆ ಬಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮನುಮಥನ-ಮನ್ಮಥನ, ಕಂದರ್ಪ-ಮನ್ಮಥ, ಮದ್ದು-ವಶಪಡಿಸಿಕೊಳ್ಳಲು ಬಳಸುವ ಔಷಧ (ವಶೀಕರಣದ ಔಷಧ) ದೂರದಿಂದ ದ್ರೌಪದಿಯನ್ನು ಕಂಡಾಗ ಕೀಚಕನ ಕಲ್ಪನೆ ಗರಿಗೆದರಿದೆಯೆಂದು ಭಾವಿಸಬಹುದು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

(ನೋಡುತ್ತಿರುವವನು ಕೀಚಕನೆಂದು ಭಾವಿಸಿದರೆ ಈ ವರ್ಣನೆಗೆ ಅರ್ಥ ಬರುತ್ತದೆ. ಬರಿಯ ಕವಿಯದೆಂದು ಭಾವಿಸಿದರೆ ಅವನು ತೋರುವ ಉತ್ಸಾಹ ಸಮರ್ಥನೀಯವಾಗುವುದಿಲ್ಲ).
</details>
