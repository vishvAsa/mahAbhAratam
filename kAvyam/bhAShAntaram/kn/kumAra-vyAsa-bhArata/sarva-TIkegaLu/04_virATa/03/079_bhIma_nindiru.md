+++
title = "079 ಭೀಮ ನಿನ್ದಿರು"

+++

<details><summary>ಗದ್ಯ (ಕ.ಗ.ಪ) </summary>

79. ಭೀಮನ ಬಳಿ ಬಂದ ದ್ರೌಪದಿಯು, "ಅಯ್ಯಾ ಭೀಮ ! ನಿಲ್ಲು ! ನಾನು ಆ ದುಷ್ಟ ಕೀಚಕನಿಗೆ ನಾಟ್ಯ ಮಂದಿರದ ಬಳಿಗೆ ಬರುವಂತೆ ಹೇಳಿ ಬಂದಿದ್ದೇನೆ. ನೆನಪಿಡು. ನೀನು ಆಲಸ್ಯ ಮಾಡಬೇಡ. ಕುಂಟುನೆವಗಳನ್ನು ಹೇಳುವ ಅಲ್ಪ ಬುದ್ಧಿಯನ್ನು ತೋರಬೇಡ. ಆ ಕಾಮುಕನನ್ನು ಕೆಳಕ್ಕೆ ಕೆಡವಿ(ಕೊಂದು) ನಿನಗೆ ನನ್ನ ಮೇಲಿರುವ ಪ್ರೀತಿಯನ್ನು ತೋರಿಸು" ಎಂದಳು. ಬಲ ಭೀಮನು ನಗುತ್ತಾ ಎದ್ದ. ಮಲ್ಲಗಂಟು ಹಾಕಿದ ವಸ್ತ್ರವ(ಪಂಚೆಯ)ನ್ನು ಉಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ತಾಮಸ-ತಡ, ಉದಾಸೀನ, ಛಾನಸ, ಅಡಗೆಡಹಿ-ಕೆಳಗೆ ಬೀಳಿಸಿ, ಘಳಿ - (ಇದಕ್ಕೆ ಕನ್ನಡ ಕನ್ನಡ ನಿಘಂಟಿನಲ್ಲಿ ಕೊಟ್ಟಿರುವ ಅರ್ಥ ಸರಿಹೊಂದಿವುದಿಲ್ಲ. ಕೃಷ್ಣ ಜೋಯಿಸರ ವಿರಾಟಪರ್ವದಲ್ಲಿ ಪಳಿಯನುಟ್ಟನು ಎಂಬ ಪಾಠವಿದೆ. ಪಳಿ ಎಂದರೆ ವಸ್ತ್ರ ಈ ಪಾಠವನ್ನು ಸ್ವೀಕರಿಸಬಹುದು)  
(ಅಣ್ಣ ತಮ್ಮಂದಿರ ಮೇಲಿನ ಸಿಟ್ಟಿನಿಂದಾಗಿ ಭೀಮನು ಸಹಾಯಕ್ಕೆ ಬರದೆ ಉಳಿದರೂ ಉಳಿಯಬಹುದು ಎಂಬ ಅನುಮಾನ ದ್ರೌಪದಿಗೆ ಇತ್ತೆಂದು ಕವಿ ಧ್ವನಿಸುತ್ತಾನೆ)
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಘಳಿ - ಪಳಿ  
ವಿರಾಟಪರ್ವ  - ಮೈ.ವಿ.ವಿ.
</details>
