+++
title = "027 ಅರರೆ ಹೆಙ್ಗಸು"

+++

<details><summary>ಗದ್ಯ (ಕ.ಗ.ಪ) </summary>

27. ಧರ್ಮರಾಯ ದ್ರೌಪದಿಗೆ ಹೇಳಿದ. "ಸೈರಂಧ್ರಿ ನೀನು ಹೆಂಗಸು, ಧೈರ್ಯಸ್ಥೆ. ಸ್ವಲ್ಪ ಮೌನದಿಂದಿದ್ದರೆ ಏನು ಕೊಳ್ಳೆಹೋಗುತ್ತದೆ? ಅಲ್ಲದೆ ಮಹಾರಾಜನ ಬಳಿಯಲ್ಲಿ ಈ ಬಗೆಯ ಬಾಯಿಬಡಿಕತನ ಮರ್ಯಾದೆ ತರುವಂಥದ್ದೇನು ?" ಈ ಮಾತು ಕೇಳಿದ ಸೈರಂಧ್ರಿ ಕೆರಳಿದಳು. ಅನಂತರ "ಈ ಹಿರಿಯರಲ್ಲಿ ಏನೂ ಹುರುಳಿಲ್ಲ. ಈ ವಿಷಯವನ್ನು ಮೊದಲು ಭೀಮನೊಡನೆ ಪ್ರಸ್ತಾಪಿಸುತ್ತೇನೆ. ಆಮೇಲೆ ಏನಾಗುತ್ತದೋ ನೋಡೋಣ" ಎಂದುಕೊಂಡು ಮನೆಗೆ ಹೊರಟಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೋನ-ಮೌನ, ಅಂತರ-ವ್ಯತ್ಯಾಸ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ದ್ರೌಪದಿ ಭೀಮನನ್ನು ಸ್ಮರಿಸಿದ್ದಾಳೆ. ಕಿಂಕರೋಮಿ ? (ಏನು ಮಾಡಲಿ), ಕಿಂಗಚ್ಛಾಮಿ (ಎಲ್ಲಿ ಹೋಗಲಿ?) ಕಥಂ ಕಾರ್ಯಂಭವೇನ್‍ಮಮ ಎಂದು ಮನಸ್ಸಿನಲ್ಲೇ ಕೇಳಿಕೊಂಡು ಭೀಮಂ ವೈ ಮನಸಾಗಮತ್ ಭೀಮನನ್ನು ಸ್ಮರಿಸಿದಳು ಎಂಬ ಮಾತಿದೆ.
</details>
