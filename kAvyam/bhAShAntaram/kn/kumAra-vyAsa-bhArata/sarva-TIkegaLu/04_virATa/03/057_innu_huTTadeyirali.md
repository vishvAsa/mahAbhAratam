+++
title = "057 ಇನ್ನು ಹುಟ್ಟದೆಯಿರಲಿ"

+++

<details><summary>ಗದ್ಯ (ಕ.ಗ.ಪ) </summary>

57. "ನನ್ನಂತೆ ಅವಮಾನಕ್ಕೆ ಗುರಿಯಾಗುವ ಹೆಂಗಸರು ಇನ್ನು ಮುಂದೆ ಹುಟ್ಟದಿರಲಿ. ಹಾಗೆಯೇ ಲೋಕದಲ್ಲಿ ಭೀಮನಂಥ ಗಂಡ ಹುಟ್ಟದೆ ಇರಲಿ. ಹಿಂದಿನವರಲ್ಲ್ಲಿ ನನ್ನ ಹಾಗೆ ಮತ್ತು ಪಾಂಡವರ ಹಾಗೆ ಅತಿಶಯ ಸಂಕಟದಿಂದ ನವೆದವರು ಬೇರೆ ಯಾರಿದ್ದಾರೆ ?" ಎಂದು ದ್ರೌಪದಿ ಸಂಕಟಪಟ್ಟಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಭಂಗಿತ-ಅವಮಾನಕ್ಕೆ ಗುರಿಯಾದವ, ಭುವನ-ಲೋಕ, ಭೀಮ ಸನ್ನಿಭರು-ಭೀಮನಿಗೆ ಸಮನಾದವರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಈ ಪದ್ಯ ಮತ್ತು ಮುಂದಿನ ಹಲವು ಪದ್ಯಗಳು ಸಂಪೂರ್ಣವಾಗಿ ಕುಮಾರವ್ಯಾಸನ ಸೃಷ್ಟಿ. ದ್ರೌಪದಿಯ ವಾಗ್ಮಿತೆ ಇಲ್ಲಿ ಪ್ರಕಾಶಗೊಂಡಿದೆ. ಮಾತನ್ನು ಮನವೊಲಿಸುವ ಕಲೆ ಎನ್ನುತ್ತಾರೆ. ಭೀಮನ ಮನಸ್ಸನ್ನು ಕೀಚಕ ವಧೆಗೆ ಸಿದ್ಧಪಡಿಸುವ ಹಂತಗಳನ್ನು ಇಲ್ಲಿ ಕಾಣಬಹುದಾಗಿದೆ. ತನ್ನ ವಂಶದ ಹಿರಿಮೆ, ಗಂಡಂದಿರ ಹಿರಿಮೆ, ಆದರೆ ತನಗೆ ಮೇಲಿಂದ ಮೇಲೆ ಬಂದು ಒದಗುತ್ತಿರುವ ಹಾನಿಕರ ಸಂದರ್ಭಗಳು, ಪಾಂಡವರ ನಿಷ್ಕ್ರಿಯತೆ ತನ್ನ ಆತ್ಮಹತ್ಯೆಯ ನಿರ್ಧಾರ ಎಲ್ಲವನ್ನು ಇಲ್ಲಿ ಬಗೆ ಕರಗುವಂತೆ ಚಿತ್ರಿಸಿ ಭೀಮನ ಮನಸ್ಸನ್ನು ಗೆದ್ದುಕೊಳ್ಳುವ ಸಂಕಲ್ಪದಲ್ಲಿ ಆಕೆ ಯಶಸ್ವಿಯಾಗಿದ್ದಾಳೆ. ಪಾಂಡವರೆಲ್ಲ ಮಹಾವೀರರೆಂದು ಹೊಗಳುತ್ತಲೇ ಅವರು ಅನ್ನಗೇಡಿಗಳು ಎಂದೂ ನಿಂದಿಸುತ್ತಾಳೆ.
</details>
