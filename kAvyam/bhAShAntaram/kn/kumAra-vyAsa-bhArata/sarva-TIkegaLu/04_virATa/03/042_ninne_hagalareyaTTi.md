+++
title = "042 ನಿನ್ನೆ ಹಗಲರೆಯಟ್ಟಿ"

+++

<details><summary>ಗದ್ಯ (ಕ.ಗ.ಪ) </summary>

42. ದ್ರೌಪದಿ ಭೀಮನಿಗೆ ಹೇಳಿದಳು. "ನಿನ್ನೆ ಮಧ್ಯಾಹ್ನ ಕೀಚಕ ನಾಯಿ ಎಲ್ಲರೆದುರಿಗೆ ರಾಜಸಭೆಯ ಬಳಿ ನನ್ನನ್ನು ಒದ್ದ. ನಿನ್ನಂಥ ವೀರರಿರುವಾಗ ನನಗೆ ಅವಮಾನವಾದದ್ದು ಸರಿಯೆ ? ಅಷ್ಟೇ ಅಲ್ಲ. ಅವನು ನನ್ನನ್ನು ಹಿಂಬಾಲಿಸದೆ ಬಿಡುವುದಿಲ್ಲ. ಹಾಗಿದ್ದರೆ ನಾನು ಬದುಕುವುದಿಲ್ಲ. ಹಾಗೆ ನಾನು ಆತ್ಮಹತ್ಯೆ ಮಾಡಿಕೊಂಡರೆ ಆ ಪಾತಕ ನಿನ್ನನ್ನು ತಾಗುತ್ತದೆ". ಈ ಮಾತು ಕೇಳಿ ಭೀಮನಿಗೆ ತುಂಬ ಕೋಪ ಬಂದಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅರೆಯಟ್ಟಿ-ಅಟ್ಟಿಸಿಕೊಂಡು ಬಂದು, ನಿನ್ನವಂದಿಗರು-ನಿನ್ನಂಥ (ವೀರರು), ಪರಿಭವ-ಸೋಲು, ಬೆಂಬಳಿ-ಹಿಂಬಾಲಿಸುವುದನ್ನು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲದಲ್ಲಿ ಭೀಮನು ಸಭೆಯಲ್ಲಿ ಧರ್ಮರಾಯನು ತನಗೆ ಮರವನ್ನು ಮುರಿಯಬೇಡವೆಂದು ಹೇಳಿದುದನ್ನು ಸಮರ್ಥಿಸುತ್ತಾನೆ.
</details>
