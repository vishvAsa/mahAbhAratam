+++
title = "035 ನಿಳಯವನು ಹೊರವಣ್ಟು"

+++

<details><summary>ಗದ್ಯ (ಕ.ಗ.ಪ) </summary>

35. ಮನೆಯಿಂದ ಭೀಮನಿದ್ದ ಪಾಕಶಾಲೆಯ ಕಡೆಗೆ ದ್ರೌಪದಿ ಹೊರಟಳು. ಆಗ ಕಗ್ಗತ್ತಲು. ಆದರೆ ಅವಳ ಕಣ್ಣಿನ ಕಾಂತಿಯು ಆ ಕತ್ತಲೆಯನ್ನು ಹೋಗಲಾಡಿಸಿತ್ತು. ಕೈಬಳೆಗಳ ಝಣ ಝಣ ಧ್ವನಿಯಿಂದ ಅವಳ ಎಡ ಭುಜಲತೆ ತೂಗುತ್ತಿತ್ತು. ಅವಳ ಸೆರಗು ಜಾರಿ ಎದೆ ನಡುಗುತ್ತಿತ್ತು. ರಭಸವಾಗಿ ಹೆಜ್ಜೆ ಹಾಕುತ್ತ ತುಂಬ ಕಳವಳದ ಮನಸ್ಸಿನ ಆ ಮುಗ್ಧ ದ್ರೌಪದಿಯು ಪಾಕಶಾಲೆಯನ್ನು ಪ್ರವೇಶಿಸಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊರವಂಟು-ಹೊರಟು, ತಿಮಿರ-ಕತ್ತಲೆ, ವಾಮ-ಎಡ, , ಒಲೆವ-ಅಲುಗಾಡುವ, ಅತ್ತಿತ್ತ ತೂಗುವ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಒಲಿದು ಮೇಲುದ ನೂಕಿ-(ಇಲ್ಲಿ ಒಲಿದು ಎಂಬ ಶಬ್ದಕ್ಕೆ ಅರ್ಥ ಕಷ್ಟವಿಲ್ಲವಾದರೂ ಇದು ಒಲೆವ ಎಂದೋ ಬಲಿದು ಎಂದೋ ಇದ್ದಿದ್ದರೆ ಚೆನ್ನಾಗಿತ್ತೆನಿಸುತ್ತದೆ)
</details>
