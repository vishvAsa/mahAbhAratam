+++
title = "059 ಮನ್ದೆಗೆಳಸಿದ ಪಾಪಿ"

+++

<details><summary>ಗದ್ಯ (ಕ.ಗ.ಪ) </summary>

59. "ಸಭೆಯಲ್ಲಿ ಎಲ್ಲರ ಮುಂದೆ ಎಳೆ ತರಿಸಿ ಅವಮಾನಿಸಿದವನು ಕೌರವ. ಅನಂತರ ಅರಣ್ಯವಾಸ ಕಾಲದಲ್ಲಿ ಸೈಂಧವನು ನನ್ನ ಮುಂದಲೆಯನ್ನು ಹಿಡಿದು ನನ್ನನ್ನು ಎಳೆದುಕೊಂಡು ಹೋದ. ಇಂದು ಈ ಕೀಚಕ ನಾಯಿಯ ಕಾಲಲ್ಲಿ ಒದೆಸಿಕೊಂಡು ನೊಂದಿದ್ದೇನೆ. ಹೀಗೆ ಮೂರು ಬಾರಿ ಬಂದ ಭಂಗಗಳೇ ಸಾಕಲ್ಲವೆ ?" ಎನ್ನುತ್ತ ದ್ರೌಪದಿ ನರಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಂದೆಗೆಳಸಿದ-ಜನರ ನಡುವೆ ಎಳೆಸಿದ. ಬಸವಳಿ-ವಶತಪ್ಪು, ಎಚ್ಚರತಪ್ಪು, ಕೊರಗು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಮಂದೆಗೆಳಸಿದ : ಕೃಷ್ಣಜೋಯಿಸರ ವಿರಾಟಪರ್ವದಲ್ಲಿ ಮಂದಿಗೆಳೆದನು ಪಾಪಿ... ಎಂಬ ಪಾಠವಿದೆ. ಇದನ್ನೂ ಸ್ವೀಕರಿಸಬಹುದು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ಕೌರವನು ಜೂಜಿನಲ್ಲಿ ಧರ್ಮರಾಯನನ್ನು ಸೋಲಿಸಿದ ಮೇಲೆ ದುಶ್ಶಾಸನನ ಮೂಲಕ ದ್ರೌಪದಿಯನ್ನು ಅಂತಃಪುರದಿಂದ ಎಳೆದು ತರಿಸಿ ಅವಮಾನ ಮಾಡಿದ ಪ್ರಸಂಗ. ವಿವರಕ್ಕೆ ಸಭಾಪರ್ವದ 14ನೆಯ ಸಂಧಿಯನ್ನು ನೋಡಿ.  
2. ಸೈಂಧವ ಬಂದು........ ವಿವರಗಳಿಗೆ ಅರಣ್ಯಪರ್ವದ ಇಪ್ಪತ್ತೆರಡನೆಯ ಸಂಧಿಯನ್ನು ನೋಡಿ. ಪಾಂಡವರು ಅರಣ್ಯವಾಸದ ಸಂದರ್ಭದಲ್ಲಿ ಸಿಂಧುದೇಶಕ್ಕೆ ಬಂದಾಗ ಪಾಂಡವರೆಲ್ಲ ಬೇಟೆಗೆಂದು ಕಾಡಿಗೆ ಹೋಗಿದ್ದ ಸಂದರ್ಭದಲ್ಲಿ ಅಲ್ಲಿಗೆ ಬಂದ ಸೈಂಧವನು ದ್ರೌಪದಿಯ "ಮೇಲುz ಬರಸೆಳೆದು ತುರುಬಿಂಗೆ ಹಾಯ್ದನು ಹಿಡಿದು ಕುಸುಬಿದನು" ಘಟನೆ ಇಲ್ಲಿ ವರ್ಣಿತವಾಗಿದೆ.   
3. ಈಗ ಕೀಚಕನು ಮಾಡಿದ ಅವಮಾನ.
</details>
