+++
title = "017 ಹೊಡೆ ಮರಳಿ"

+++

<details><summary>ಗದ್ಯ (ಕ.ಗ.ಪ) </summary>

17. ಕೀಚಕನಿಂದ ಹೊಡೆತವನ್ನು ತಿಂದಿದ್ದ ದ್ರೌಪದಿಯು ಬಿದ್ದಿದ್ದವಳು ಮತ್ತೆ ಮೇಲೆ ಎದ್ದಳು. ತಲೆಗೂದಲಿಗೆ ಅಂಟಿಕೊಂಡಿದ್ದ ಧೂಳನ್ನೆಲ್ಲ ಕೊಡವಿಕೊಂಡಳು. ಎದೆಯಿಂದ ಜಾರಿದ್ದ ಸೆರಗನ್ನು ಮತ್ತೆ ಹೊದ್ದುಕೊಂಡಳು. ಗಲ್ಲದ ಬಳಿ ಸುರಿಯುತ್ತಿದ್ದ ರಕ್ತವನ್ನು ತನ್ನ ಬೆರಳಿಂದ ಮತ್ತೆ ಮತ್ತೆ ಮಿಡಿಯುತ್ತಿದ್ದಳು. ಅನಂತರ ಸಭೆಯ ಕಡೆಗೆ ತಿರುಗಿ.  
"ಆಹಾ ! ನೀವು ಯಾರೂ ಮಾತಾಡಬಾರದೆ ? ಆ ದುಷ್ಟನು ಹೆಣ್ಣನ್ನು ಬಡಿದರೆ ಸುಮ್ಮನೆ ನೋಡುತ್ತ ನಿಂತಿರಬಹುದೆ ? ಆಹಾ ! ಇಲ್ಲಿಯ ಹಿರಿಯರು ಮೌನವ್ರತವನ್ನು ಆರಂಭಿಸಿದ ಸಮಯ ಬಹಳ ಪ್ರಶಸ್ತವಾಗಿದೆ" ಎಂದು ಸಂಕಟಪಟ್ಟಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊಡಮರಳಿ-ಹೊರಳು, ಮಗುಚಿಕೊ, ಮೇಲುದು-ಸೆರಗು, ಮೇಲುವಸ್ತ್ರ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಹಿರಿಯರು ಹಿಡಿದ ಮೋನದ ಹೊತ್ತು ಲೇಸು ಇದು ದ್ರೌಪದಿಯ ವ್ಯಂಗ್ಯೋಕ್ತಿ. ಶಾಂತ ಪರಿಸ್ಥಿತಿಯಲ್ಲಿ ಮೌನ ಒಳ್ಳೆಯದು ಆದರೆ ಕೀಚಕನ ದೌರ್ಜನ್ಯ ಒಬ್ಬ ಹೆಂಗಸಿನ ಮೇಲೆ ನಡೆದುದನ್ನು ಕಣ್ಣಾರೆ ಕಂಡಾಗಲೂ ಹೀಗೆ ಮೌನವ್ರತವನ್ನು ಹಿಡಿದದ್ದು ಸರಿಯಲ್ಲ ಎಂಬ ಅಣಕ ಇಲ್ಲಿದೆ.
</details>
