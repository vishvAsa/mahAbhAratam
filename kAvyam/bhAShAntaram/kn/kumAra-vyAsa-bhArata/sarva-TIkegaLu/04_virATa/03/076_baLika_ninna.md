+++
title = "076 ಬಳಿಕ ನಿನ್ನ"

+++

<details><summary>ಗದ್ಯ (ಕ.ಗ.ಪ) </summary>

"ದ್ರೌಪದಿ, ಇರಲಿ ಈಗ ಬೇಡ. ನಿನ್ನ ಪುರಾಣ ಪ್ರಸಂಗವನ್ನು ಇನ್ನು ಯಾವಾಗಲಾದರೂ ಬಿಡುವಾದಾಗ ಕೇಳಿ ತಿಳಿದುಕೊಳ್ಳುತ್ತೇನೆ. ಆದರೆ ಒಂದು ಬಾರಿ ನಿನ್ನ ಮನೋಹರವಾದ ಕರುಣೆಯಿಂದ ತುಂಬಿದ ಕಡೆಗಣ್ಣ ನೋಟದ ಕವಚವನ್ನು ತೊಡಿಸಿ ಉಪಕಾರ ಮಾಡು. ನನ್ನ ಮೇಲೆ ಹಿಂಜರಿಯದೆ ಬಾಣ ಬಿಡುತ್ತಲೇ ಇರುವ ಮನ್ಮಥನ ಬಾಣದ ಹಿಳುಕನ್ನು (ಹಿಂತುದಿಗೆ ಕಟ್ಟಿರುವ ಪುಕ್ಕ) ಮುರಿದು ಹಾಕು. (ಅಂದರೆ ನನಗೆ ಒಲಿ ಎಂದರ್ಥ) ಆಗ ನಾನು ನಿನ್ನ ಸೇವಕನಾಗುತ್ತೇನೆ" ಎಂದು ಅಳುಕುತ್ತಲೇ ಆ ದುಷ್ಟನು ದ್ರೌಪದಿಗೆ ಹೇಳುತ್ತ ಕೈಮುಗಿದ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಹುಳುಕು - ವಾಸ್ತವವಾಗಿ 'ಹಿಳುಕು' ಎಂದಿದೆ.   
ಕುಮಾರವ್ಯಸ ಭಾರತ ಸಂಗ್ರಹ : ಸಂ: ಎಂ ವಿ.ಸೀ
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ಉಪದೇಶವನ್ನು ಪುರಾಣಶ್ರವಣ, ಧರ್ಮ ಶ್ರವಣ ಎಂದು ರನ್ನ ಕರೆದಿದ್ದಾನೆ. ಉಪದೇಶ ಮಾಡುವಾಗ ಮಾತ್ರ ಎಲ್ಲರೂ ವ್ಯಾಸರು, ಪರಾಶರರು ಎಂಬ ಮಾತು, ಇದೆ (ಪರೋಪ ದೇಶವೇಳಾಯಾಂ ಸರ್ವೇ ವ್ಯಾಸ ಪರಾಶರ:")  
2. ಕೀಚಕನು ದ್ರೌಪದಿಯನ್ನು ಕಂಡಾಗಿನಿಂದ ಬರಿಯ ಶೃಂಗಾರದ ಪರಿಭಾಷೆಯನ್ನೇ ಬಳಸಿರುವುದನ್ನು, ಮುಂದೆಯೂ ಬಳಸುವುದನ್ನು, ಗಮನಿಸಬೇಕು. ಕೀಚಕ ದ್ರೌಪದಿಯರಿಬ್ಬರೂ ತೀರ ಎಳೆಯರೇನಲ್ಲ. ಆದುದರಿಂದ ಕೀಚಕ ಬಳಸುವ ಭಾಷೆ ಅವನ ವಯೋಮಾನಕ್ಕೆ ತಕ್ಕುದಲ್ಲ ಎನ್ನಿಸುತ್ತದೆ.
</details>
