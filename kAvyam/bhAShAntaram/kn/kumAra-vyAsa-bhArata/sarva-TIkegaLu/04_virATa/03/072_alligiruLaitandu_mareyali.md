+++
title = "072 ಅಲ್ಲಿಗಿರುಳೈತನ್ದು ಮರೆಯಲಿ"

+++

<details><summary>ಗದ್ಯ (ಕ.ಗ.ಪ) </summary>

72. . "ನಾನು ರಾತ್ರಿ ಅಲ್ಲಿಗೆ ಬಂದು ಮರೆಯಲ್ಲಿರುತ್ತೇನೆ. ಕೀಚಕನು ಬಂದಾಗ ಆ ದುಷ್ಟನ ಎದೆಯನ್ನು ಬಗೆದು ಅವನ ರಕ್ತವನ್ನು ಶಾಕಿನಿಯರಿಗೆ ಬಲಿಕೊಡುತ್ತೇನೆ. ಈ ವಿಚಾರದಲ್ಲಿ ಸಂದೇಹವಿಲ್ಲ. ಅವನನ್ನು ಕೊಂದುದನ್ನು ಅಕ್ಕಪಕ್ಕದಲ್ಲಿ ಯಾರಾದರೂ ನೋಡಿದರೆ ಅದಕ್ಕೂ ಏನು ಔಷಧ ಎಂಬುದು ನನಗೆ ಗೊತ್ತು. ಹೆದರಬೇಡ ಹೋಗು" ಹೀಗೆ ಹೇಳಿ ಭೀಮನು ದ್ರೌಪದಿಯನ್ನು ಕಳಿಸಿಕೊಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಖುಲ್ಲ-ದುಷ್ಟ, ಶಾಕಿನಿ-ಶಾಕಿನಿ ಡಾಕಿನಿ ಇವರು ಸ್ತ್ರೀ ಪಿಶಾಚಗಳು ಎಂಬ ಕವಿ ಸಮಯ. ಶಾಕಿನಿ ದುರ್ಗೆಯ ಪರಿಚಾರಕಿಯಲ್ಲಿ ಒಬ್ಬಳು ಕ್ಷುದ್ರದೇವತೆ. ಶಾಕಿನಿ ಡಾಕಿನಿಯರು ನರಭಕ್ಷಕಿಯರು, ರಕ್ತಪಿಪಾಸುಗಳು, ಕೆಲಬಲ-ಅಕ್ಕಪಕ್ಕದವರು.
</details>
