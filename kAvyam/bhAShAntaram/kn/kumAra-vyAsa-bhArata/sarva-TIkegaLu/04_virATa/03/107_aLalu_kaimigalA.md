+++
title = "107 ಅಳಲು ಕೈಮಿಗಲಾ"

+++

<details><summary>ಗದ್ಯ (ಕ.ಗ.ಪ) </summary>

107. ಇತ್ತ ಸುದೇಷ್ಣೆಗೂ ದುಃಖ ಮಿತಿಮೀರಿತ್ತು. ಅವಳು ಸೈರಂಧ್ರಿಯನ್ನು ಕರೆಸಿದಳು. "ಅಮ್ಮ ! ತಾಯಿ ! ಮಹಾತ್ಮಳು ನೀನು ! ನಾವು ನಿಮಗೆ ತುಂಬ ಹೆದರಿದ್ದೇವೆ. ನಮಸ್ಕಾರ. ನೀವು ಈ ನಗರದಲ್ಲೇ ಇದ್ದರೆ ನಮ್ಮೆಲ್ಲರ ಭೀತಿ ಹೆಚ್ಚಾಗುತ್ತದೆ. ಆದುದರಿಂದ ತಾವು ತಮಗಿಷ್ಟ ಬಂದ ಕಡೆಗೆ ದಯಮಾಡಬಹುದು. ಅಷ್ಟೇ ಅಲ್ಲ, ನಮ್ಮ ಮೇಲೆ ಕೃಪೆಮಾಡಿ ನಮ್ಮನ್ನು ಉಳಿಸಬೇಕು" ಎಂದು ಪ್ರಾರ್ಥಿಸಿದಳು ಆಗ ದ್ರೌಪದಿ ಹೀಗೆ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳಲು-ದುಃಖ, ಕೈಮಿಗು-ಅತಿಶಯವಾಗು, ಹೊಳಲು-ನಗರ, (ರಾಜಧಾನಿ), ಠಾವು-ಜಾಗ, ಬಿಜಯಮಾಡುವುದು-ಪ್ರಯಾಣ ಮಾಡಬಹುದು,
</details>

<details><summary>ಪಾಠಾನ್ತರ (ಕ.ಗ.ಪ) </summary>

ತಮ್ಮನು - ನಮ್ಮನು  
ವಿರಾಟಪರ್ವ, ಮೈ.ವಿ.ವಿ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇಲ್ಲಿ ಇದ್ದಕ್ಕಿದ್ದಂತೆ ಸುದೇಷ್ಣೆ ದ್ರೌಪದಿಯನ್ನು ಬಹುವಚನದಿಂದ ಸಂಬೋಧಿಸಿರುವುದನ್ನು ಗಮನಿಸಬೇಕು ಅವಳಿಗೆ ದ್ರೌಪದಿಯ ಬಗೆಗೆ ಹೆದರಿಕೆ ಗೌರವಗಳೆರಡೂ ಜಾಸ್ತಿಯಾಗಿದ್ದರ ಗುರುತು ಇದು.
</details>
