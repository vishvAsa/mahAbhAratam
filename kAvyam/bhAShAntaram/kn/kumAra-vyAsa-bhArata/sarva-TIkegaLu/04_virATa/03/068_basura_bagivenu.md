+++
title = "068 ಬಸುರ ಬಗಿವೆನು"

+++

<details><summary>ಗದ್ಯ (ಕ.ಗ.ಪ) </summary>

68. "ಕೀಚಕನ ಎದೆಯನ್ನು ಸೀಳಿ ಹಾಕುತ್ತೇನೆ. ವಿರಾಟನು ವಂಶದವರು ಪ್ರತಿಭಟಿಸಿದರೆ ಅವನ ವಂಶದ ಹೆಸರೇ ಉಳಿಯದಂತೆ ಒರಸಿಹಾಕುತ್ತೇನೆ. ಕೀಚಕನ ಸಾವಿನಿಂದಾಗಿ ನಾವು ಇಲ್ಲಿರುವ ಸಂಗತಿ ಕೌರವನಿಗೆ ತಿಳಿದರೆ ನಾನು ಮೊದಲೇ ಹೋಗಿ ಕೌರವ ಸಮೂಹವನ್ನೆಲ್ಲ ಕೊಚ್ಚಿ ಹಾಕುತ್ತೇನೆ. ಅನಂತರ ದೇವತೆಗಳು ನನ್ನ ಚರ್ಯೆಯನ್ನು ಒಪ್ಪದೆ ಅಯ್ಯೋ ಭೀಮನು ಕಷ್ಟದ ಕೆಲಸ ಮಾಡಿದ್ದು ಸರಿಯಲ್ಲ ಎಂದು ವಿಮರ್ಶಿಸಿದರೆ ಆ ದೇವ ಸಮೂಹದ ಮುಖಗಳನ್ನು ಕೈಲಾಸ ಪರ್ವತದಲ್ಲಿ (ಕೋಡುಗಲ್ಲಿಗೆ) ತೇಯುತ್ತೇನೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಿಸುಕು-ಪ್ರತಿಭಟಿಸು, ಪ್ರತಿಕ್ರಿಯೆ ತೋರು, ವ್ರಜ-ಸಮೂಹ, ಕುಸುರಿದರಿ-ಕೊಚ್ಚಿ ಹಾಕು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಭೀಮನ ವಿಚಾರ ಸರಣಿ ಇಲ್ಲಿದೆ. ಪರಿಣಾಮಗಳನ್ನು ಮುಂದೂಹಿಸಿ ಪರಿಹಾರವನ್ನು ಸೂಚಿಸುತ್ತಿದ್ದಾನೆ. ಇಂಥವನ್ನು ಚಕ್ರ ಚಿಂತನೆ ಅಥವಾ ಚಿಂತನ ಚಕ್ರ ಎನ್ನಬಹುದು.   
ಪ್ರಳಯಾಂತಕ ಬುದ್ಧಿ ಎನ್ನುವುದು ಇದನ್ನೆ. ಹೋಮರನ ಭಾಷೆಯಲ್ಲಿ ಇವೆಲ್ಲ ವಿಂಗ್ಡ್ ವಡ್ರ್ಸ್. ಈ ಚಕ್ರ ಚಿಂತನೆ ಮುಂದಿನ ಪದ್ಯಕ್ಕೂ ಹಾಯ್ದಿದೆ.
</details>
