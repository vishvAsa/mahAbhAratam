+++
title = "061 ಹಗೆಗಳಿಗೆ ತಮ್ಪಾಗಿ"

+++

<details><summary>ಗದ್ಯ (ಕ.ಗ.ಪ) </summary>

61. "ಅಲ್ಲ, ಶತ್ರುಗಳಿಗೆ  ತಂಪಾಗಿ ಬದುಕುವ ಮುಗ್ಧ ಜನ ಈ ಲೋಕದಲ್ಲಿ ಇನ್ನಾರಿದ್ದಾರೆ ? (ಅಂದರೆ ಪಾಂಡವರೇ ಹಾಗೆ ತಂಪಾಗಿ ಬದುಕುವ ಜನ ಎಂದರ್ಥ) ಅವಮಾನಕರ ಪ್ರಸಂಗಗಳಿಗೆ  ಹೆಗಲುಕೊಡುವ  ವಿರೋಧಿಗಳು ಇದ್ದಾರೆಯೆ ? ತಮ್ಮ ಪರಾಕ್ರಮದ ಬಿರುದನ್ನು ಬಿಟ್ಟು ಬಡಿ ಹೋರಿಗಳಂತೆ (ನಿರ್ವೀರ್ಯಗೊಳಿಸಿಕೊಂಡವರು) ಇರುವ ಮೂಗುದಾರ ಹಾಕಿಸಿಕೊಂಡವರು ಬೇರೆ ಯಾರಿದ್ದಾರೆ ?" ಎಂದು ದ್ರೌಪದಿ ಮರುಗಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಿಗಡ-ವೀರ, ಬಡಿಹೋರಿ-ಬೀಜ ಒಡೆಸಿಕೊಂಡು ನಿವೀರ್ಯವಾದ ಹೋರಿ, ಮೂಗುರ್ಚಿ-ಅಧೀನಕ್ಕೆ ಒಳಗಾದವನು. ಮೂಗುದಾರ ಹಾಕಿಸಿಕೊಂಡ ಪ್ರಾಣಿಯಂತೆ ಇರುವವನು.
</details>
