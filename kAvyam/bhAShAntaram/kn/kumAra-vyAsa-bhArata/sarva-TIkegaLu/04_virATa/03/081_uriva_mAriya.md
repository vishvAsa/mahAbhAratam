+++
title = "081 ಉರಿವ ಮಾರಿಯ"

+++

<details><summary>ಗದ್ಯ (ಕ.ಗ.ಪ) </summary>

81. ಕೆಂಡದಂಥ ಮಾರಿ (ದ್ರೌಪದಿ)ಯನ್ನು ಪ್ರೇಮಿಸಿದ ಕೀಚಕನು ಅಲಂಕಾರ ಮಾಡಿಕೊಂಡ. ಮಲ್ಲಿಗೆಯ ಮೊಗ್ಗೆಯನ್ನು ಮುಡಿದುಕೊಂಡ. ಸಾದು ಜವಾಜಿ ಕಸ್ತೂರಿಯ ಗಂಧಗಳನ್ನು ಬಳಿದುಕೊಂಡ. ಗಂಡುಡುಗೆಯಲ್ಲಿ ಶೋಭಿಸಿದ. ವಯ್ಯಾರದಿಂದ ಸೆರಗನ್ನು ಕಟ್ಟಿ ಕತ್ತಿಯನ್ನು ತಿರುಗಿಸುತ್ತ ರಾತ್ರಿ ಒಬ್ಬನೇ ತನ್ನ ಮನೆಯಿಂದ ಹೊರಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬೇಟ-ಪ್ರೀತಿ, ಉರಿವ ಮಾರಿಯ ಬೇಟದಾತನು-ಕೀಚಕನು, ಉರಿವ ಮಾರಿ. ಉರಿಯುವ ಮಾರಿಯಂತಿದ್ದ ದ್ರೌಪದಿಯನ್ನು ಕೀಚಕ ಪ್ರೀತಿಸಿ..., ತುರುಗು-ತುರುಕು, ಇರಿಸು, ಪೂಸು-ಬಳಿದುಕೋ, ಸಾದು<ಸಾಂದು, ಒಂದು ಸುಗಂಧ ದ್ರವ್ಯ, ಜವಾಜಿ-ಪುನುಗು, ಸುಗಂಧದ್ರವ್ಯ, ಸುರಗಿ-ಕತ್ತಿ, ನಿಜಾಲಯ ತನ್ನ ಮನೆ.
</details>
