+++
title = "097 ಇವಳಿಗೋಸುಗವಳಿದನೇ ಸಹ"

+++

<details><summary>ಗದ್ಯ (ಕ.ಗ.ಪ) </summary>

97. ಸೈರಂಧ್ರಿಯನ್ನು ಉಪಕೀಚಕರೆಲ್ಲ ನೋಡಿದರು. ಓಹೋ ಈಕೆಯಿಂದಾಗಿ ನಮ್ಮಣ್ಣ ಸತ್ತನೆ ತಪ್ಪೇನು ? ಎಂದುಕೊಂಡು ಆ ಅಪರಾತ್ರಿಯಲ್ಲಿ ಅವರೆಲ್ಲ ವಿರಾಟರಾಜನ ಬಳಿಗೆ ಹೋಗಿ ಅವನಿಗೆ ಸಂಗತಿಯನ್ನೆಲ್ಲ ತಿಳಿಸಿದರು. ಅನಂತರ ಅಣ್ಣನ ಶವ ಸಂಸ್ಕಾರ ಮಾಡುವಾಗ ಅವಳನ್ನೂ ಬೆಂಕಿಗೆ ಹಾಕುತ್ತೇವೆ. ಅಪ್ಪಣೆ ಕೊಡು ಎಂದು ಕೇಳಿ ಒಪ್ಪಿಸಿ ಮತ್ತೆ ನಾಟ್ಯ ಮಂದಿರದ ಬಳಿಗೆ ಬಂದು ದ್ರೌಪದಿಯನ್ನು ಹಿಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳಿ-ಸಾಯಿ, ಸಹಭವ-(ಜತೆಯಲ್ಲಿ ಹುಟ್ಟಿದವ) ಅಣ್ಣ, ನೇಮ-ಅಪ್ಪಣೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಪಂಪಭಾರತದಲ್ಲಿ "ಕೀಚಕನ ಸೋದರರು ಬಂದು"   
" ಎಲ್ಲಂ ಈ ಡಾಮರ-ಡಾಕಿನಿಯಿಂದ್ ಆದುದು. ಈಕೆಗಮ್ ಎಮ್ಮಣ್ಣಂಗಂ ಒಂದೆ ವಿಧಿಯಂ ಮಾೞ್ಪೆವು" (ಉಪಕೀಚಕರ ಆರ್ಭಟ 8-79 ವ) ಎಂದು ನಿರ್ಧರಿಸುತ್ತಾರೆ.
</details>
