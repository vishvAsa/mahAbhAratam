+++
title = "077 ಅರಿದರಾದೊಡೆ ನಿನ್ನ"

+++

<details><summary>ಗದ್ಯ (ಕ.ಗ.ಪ) </summary>

77. ದ್ರೌಪದಿ ಹೇಳಿದಳು. "ಅಯ್ಯಾ! ಕೀಚಕ ! ನನ್ನ ಗಂಡಂದಿರಿಗೆ ಏನಾದರೂ ತಿಳಿದರೆ ನಿನ್ನ ವಂಶವನ್ನೇ ನಿರ್ಮೂಲ ಮಾಡುತ್ತಾರೆ. ಆದುದರಿಂದ ಅಕ್ಕಪಕ್ಕದವರಾರಿಗೂ ಗೊತ್ತಾಗದಂತೆ ರಾತ್ರಿ ಬಂದು ನಾಟ್ಯಾಭ್ಯಾಸ ಮಂದಿರದಲ್ಲಿ ಇರು. ನಿನಗೆ ಆಯುಸ್ಸು ತುಂಬಿದಂತೆ ಕಾಣುತ್ತಿದೆ (ಸಾವು ಬರಲಿದೆ ಎಂದರ್ಥ) ಆ ಕತ್ತಲೆಯ ಮರೆಯಲ್ಲಿ ನಾನು ಬಂದು ಸೇರಿಕೊಳ್ಳುತ್ತೇನೆ. ನನ್ನನ್ನು ಮರೆತು ನೀನು ಸುಮ್ಮನಿರುವಂತೆ ಕಾಣುತ್ತಿಲ್ಲ. ಆದುದರಿಂದ ಆದದ್ದು ಆಗಲಿ, ನೋಡೋಣ"
</details>

<details><summary>ಪದಾರ್ಥ (ಕ.ಗ.ಪ) </summary>

ತರಿ-ನಿರ್ಮೂಲ ಮಾಡು, ಎನ್ನವರು-ನನ್ನ ಪತಿಗಳು, ಗರುಡಿ-ಅಭ್ಯಾಸದ ಮನೆ, ನಾಟ್ಯಮಂದಿರ, ನೆರೆದುದು-ತುಂಬಿದುದು, ಐತಹೆನು-ಬರುತ್ತೇನೆ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಮನೆಯೊಳಾನೈತಹೆನು - ಮರೆಯೊಳಾನೈತಹೆನು  
ಕುಮಾರವ್ಯಾಸ ಭಾರತ ಸಂಗ್ರಹ : ಸಂ: ಎಂ ವಿ.ಸೀ ,   
ಕನ್ನಡ ಭಾರತ, ಡಾ.ಎ .ವಿ. ಪ್ರಸನ್ನ
</details>
