+++
title = "073 ಹರುಷದಲಿ ಹೆಚ್ಚಿದಳು"

+++

<details><summary>ಗದ್ಯ (ಕ.ಗ.ಪ) </summary>

73. ದ್ರೌಪದಿಗೆ ಸಂತೋಷವಾಗಿತ್ತು. ಹರ್ಷದಿಂದ ಸಂಭ್ರಮಿಸಿದಳು. ನನ್ನ ಗಂಡ ಭೀಮನು ಪುರುಷ ಮಾತ್ರನಲ್ಲ. ಪುರುಷರ ಪುರುಷ ಎಂದುಕೊಂಡಳು "ಆಹಾ ! ಭೀಮ ! ನೀನು ಪತಿಯಾಗಿ ಸಿಕ್ಕಿದ್ದು ನನ್ನ ಪರಮ ಪುಣ್ಯವಲ್ಲವೆ ?" ಎನ್ನುತ್ತ ಗಂಡನನ್ನು ಬೀಳ್ಕೊಂಡು ಹಿಂದಿರುಗಿದಳು. ಕತ್ತಲು ಹರಿದು ಬೆಳಗಾಯಿತು. ಸೂರ್ಯನು ತಾವರೆಯ ಬಾಗಿಲಿಗೆ ಹಾಕಿದ್ದ ಬೀಗವನ್ನು ತೆರೆದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೆಚ್ಚು-ಉಬ್ಬು, ಸಂಭ್ರಮಿಸು, ಸುಕೃತ-ಪುಣ್ಯ, ನಿಜ-ತನ್ನ, ತರಣಿ-ಸೂರ್ಯ, ಬೀಯಗ-ಬೀಗ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ತರಣಿ ತೆಗೆದನು ತಾವರೆಯ ಬಾಗಿಲಿನ ಬೀಯಗವ : ಇದೊಂದು ಕವಿ ಸಮಯ. ರಾತ್ರಿಯಾದಾಗ ತಾವರೆಯ ಬಾಗಿಲು ಮುಚ್ಚಿಕೊಳ್ಳುತ್ತದೆ ತಾನೆ. ಅಂದರೆ ಸೂರ್ಯ ಅವುಗಳನ್ನು ಒಳದೂಡಿ ಬೀಗ ಹಾಕಿರುತ್ತಾನಂತೆ. ಬೆಳಗಾಗ ಬೀಗವನ್ನು ತೆರೆದು ತಾವರೆ ಅರಳುವಂತೆ ಮಾಡುತ್ತಾನೆ.
</details>
