+++
title = "006 ಸುರಪ ಶಿಖಿ"

+++

<details><summary>ಗದ್ಯ (ಕ.ಗ.ಪ) </summary>

6. ಬರುತ್ತಾ ದಾರಿಯಲ್ಲಿ ದ್ರೌಪದಿಯು ದೇವೇಂದ್ರ ಅಗ್ನಿ, ಯಮ, ನಿರುತಿ, ವರುಣ ಮೊದಲಾದ ದಿಕ್ಪಾಲರಿಗೆ ನಮಸ್ಕಾರ ಮಾಡಿದಳು. ಅನಂತರ ಸ್ವಲ್ಪ ಹೊತ್ತು ನಿಂತಲ್ಲೇ ನಿಂತು ಕಣ್ಣು ಮುಚ್ಚಿ ಸೂರ್ಯನನ್ನು ಧ್ಯಾನಿಸಿ ಅನಂತರ ಕಣ್ಣು ತೆರೆದಳು. ಆಗ ಸೂರ್ಯನು ಒಬ್ಬ ಬಲಶಾಲಿಯಾದ ರಾಕ್ಷಸನನ್ನು ಅವಳ ಕಾವಲಿಗೆ ಬಿಟ್ಟನು. ನಿಧಾನವಾಗಿ ಹೆಜ್ಜೆ ಹಾಕುತ್ತ ಸೈರಂಧ್ರಿ ಕೀಚಕನ ಮನೆಗೆ ಬಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸುರಪ-ಇಂದ್ರ, ಶಿಖಿ-ಅಗ್ನಿ, ಅಬುಜಮಿತ್ರ-ಸೂರ್ಯ (ತಾವರೆಯ ಸ್ನೇಹಿತ) ತರಣಿ-ಸೂರ್ಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ಕೂಡ ಸೈರಂಧ್ರಿ 'ಉಪಾತಿಷ್ಠತ ಸಾ ಸೂರ್ಯಂ' ಎಂಬ ಮಾತಿದೆ. ಆಗ "ಅಂತರ್ಹಿತಂ ತತಸ್ತಸ್ಯಾ ರಕ್ಷೋ ರಕ್ಷಾರ್ಥ ಮಾದಿಶತ್; ತಚ್ಚೈ ನಾ ಜಹತ್ ತತ್ರಸರ್ವಾವಸ್ಥಾಸ್ವನಿಂದಿತಾ" (ಅವಳ ರಕ್ಷೆಗೆ ಸೂರ್ಯನು ಅದೃಶ್ಯ ರಾಕ್ಷಸನನ್ನು ಕಳಿಸಿದ. ಆ ರಾಕ್ಷಸನು ನಿರ್ದೋಷಿಯಾದ ದ್ರೌಪದಿಯನ್ನು ಎಲ್ಲ ದಿಕ್ಕುಗಳಿಂದ ಕಾಪಾಡಲು ಸಿದ್ಧನಾಗಿದ್ದ)  
ಸೂರ್ಯನಂಥ ದೇವ ಪುರುಷನು ರಾಕ್ಷಸನನ್ನೇಕೆ ದ್ರೌಪದಿಯ ರಕ್ಷಣೆಗೆ ಕಳುಹಿಸಿದ ಎಂಬುದು ಸೋಜಿಗದ ಸಂಗತಿಯಾಗಿದೆ ಅಥವಾ ರಾಕ್ಷಸರೂ ಅವನ ಭೃತ್ಯ ವರ್ಗದಲ್ಲಿದ್ದರೋ ಏನೋ ಅಥವಾ ಕೀಚಕನನ್ನು ಎದುರಿಸಲು ರಾಕ್ಷಸನೇ ತಕ್ಕವನು ಎಂದು ಸೂರ್ಯನು ಭಾವಿಸಿರಬಹುದು.
</details>
