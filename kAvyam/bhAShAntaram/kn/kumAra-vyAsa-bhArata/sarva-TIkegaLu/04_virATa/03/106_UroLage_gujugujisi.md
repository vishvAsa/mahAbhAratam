+++
title = "106 ಊರೊಳಗೆ ಗುಜುಗುಜಿಸಿ"

+++

<details><summary>ಗದ್ಯ (ಕ.ಗ.ಪ) </summary>

106. ರಾಜಧಾನಿಯಲ್ಲೆಲ್ಲ ಗುಜುಗುಜು ಎಂದು ಎಲ್ಲರೂ ಈ ವಿಷಯವನ್ನೇ ಚರ್ಚಿಸುತ್ತಿದ್ದರು. ಈ ಸುದ್ದಿ ಜೋರಾಗಿ ಹರಡಿತು. ಸೇರಿದ ಯಾರ ಬಾಯಲ್ಲಿ ಕೇಳಿದರೂ ಇದೇ ಜಪ. ಆದರೆ ವಿರಾಟನು ದೊಡ್ಡ ಚಿಂತೆಯಲ್ಲಿದ್ದ. (ಪಕ್ಕದ ರಾಜ್ಯಗಳೆಲ್ಲ ಕೀಚಕನಿಗೆ ಹೆದರುತ್ತಿದ್ದುದರಿಂದ ತನ್ನ ರಾಜ್ಯಕ್ಕೆ ಅಪಾಯವಿರಲಿಲ್ಲ. ಈಗ ಏನು ಗತಿ ಎಂಬ ಚಿಂತೆ ಕೂಡ ಅವನದಾಗಿತ್ತು). ಅಲ್ಲದೆ ದ್ರೌಪದಿಯ ಬಗೆಗೆ ಚಿಂತಿಸುತ್ತ "ಇವಳೇನು ಮಾರಿಯೋ ಸೈರಂಧ್ರಿಯೋ" ಎಂದು ಯೋಚಿಸಿ "ಇವಳನ್ನು ಅರಮನೆಯಲ್ಲಿ ಕೆಲಸಕ್ಕೆ ಇರಿಸಿಕೊಳ್ಳಬೇಡ, ಕಳಿಸಿಬಿಡು" ಎಂದು ಸುದೇಷ್ಣೆಗೆ ಆಜ್ಞೆ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನೆರೆದ ನೆರವಿ-ಸೇರಿದ್ದ ಜನಸಮೂಹ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವ್ಯಾಸಭಾರತದಲ್ಲಿ ಕೀಚಕನ ಸಾವಿನ ಸುದ್ದಿ ತಿಳಿದ ವಿರಾಟನು ಗಂಧರ್ವರ ಬಗೆಗೆ ಹೆದರಿ ಸುದೇಷ್ಣೆಯನ್ನು ಕರೆದು ಸೈರಂಧ್ರಿಯನ್ನು ಅರಮನೆಯಿಂದ ಕಳಿಸಿಬಿಡುವಂತೆ ಹೇಳುತ್ತಾನೆ. ಅವಳು ಸೈರಂಧ್ರಿಗೆ ತನ್ನ ಗಂಡನ ಭಯವನ್ನು ತಿಳಿಸಿ   
"ಸೈರಂಧ್ರೀ ಗಮ್ಯತಾಂ ಶೀಘ್ರಂ ಯತ್ರಕಾಮಯಸೇ ಗತಿಂ   
ರಾಜಾ ಬಿಭೇತಿ ತೇ ಭದ್ರೇ ಗಂಧರ್ವೇಭ್ಯ: ಪರಾಭವಾತ್  
ತ್ವಂಚಾಪಿ ತರುಣೀಸುಭ್ರೂ ರೂಪೇಣಾಪ್ರತಿಮೋ ಭುವಿ  
ಪುಂಸಾಮಿಷ್ಟಶ್ಚ ವಿಷಯೋ ಗಂಧರ್ವಾಶ್ಚಾತಿ ಕೋಪ ವಾ:"
</details>
