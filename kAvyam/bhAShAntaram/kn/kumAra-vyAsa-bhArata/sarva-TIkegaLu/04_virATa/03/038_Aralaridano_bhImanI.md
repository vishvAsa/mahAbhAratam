+++
title = "038 ಆರಲರಿದನೊ ಭೀಮನೀ"

+++

<details><summary>ಗದ್ಯ (ಕ.ಗ.ಪ) </summary>

38. "ಈ ಭೀಮನು ಸೂಪವಿದ್ಯೆಯನ್ನು (ಪಾಕಕಲೆ) ಯಾರಿಂದ ಕಲಿತನೋ ಏನೋ. ಭೇಷ್. ವಿಧಿ ಕೆರಳಿದಾಗ ಎಂಥವರನ್ನೂ ಎಂಥ ಸ್ಥಿತಿಗೆ ತರುತ್ತದೆ ! ಶಿವಶಿವಾ !" ಎಂದುಕೊಂಡು ದ್ರೌಪದಿ ನಗುನಗುತ್ತ ಒಳಗೆ ಹೊಕ್ಕಳು. ಆ ಬಕವೈರಿ ಭೀಮನು ಮಂಚದಲ್ಲಿ ಮಲಗಿದ್ದ.  ನಿದ್ರಾಭಾರದಿಂದ ಮೈಮರೆತಿದ್ದ ಆ ಭೀಮನ ಬಳಿಗೆ ದ್ರೌಪದಿ ಬಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅರಿ-ತಿಳಿ, ಸೂವಾರ ವಿದ್ಯೆ-ಅಡಿಗೆಯ ಕಲೆ, ಸೂಪಕಾರ> ಸೂವಾರ> ಸುವಾರ, ಬಕಾರಿ-ಬಕನೆಂಬ ರಾಕ್ಷಸನನ್ನು ಕೊಂದ ಭೀಮ (ವಿವರಗಳಿಗೆ ಆದಿಪರ್ವದ ಬಕವಧಾ ಪ್ರಸಂಗವನ್ನು ಗಮನಿಸಿ) ನಿದ್ರಾಭಾರವಿಹ್ವಲಕರಣ-ತುಂಬ ನಿದ್ದೆಯ ಭಾರದಿಂದಾಗಿ ಗೊಂದಲಗೊಂಡ ಇಂದ್ರಿಯಗಳು, ಹೊದ್ದು-ಸಮೀಪಿಸು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ತನ್ನ ಬದುಕಿನ ದುರಂತಮಯ ಸನ್ನಿವೇಶದಲ್ಲಿ, ಆತ್ಮಹತ್ಯೆಯ ಬಗೆಗೆ ಯೋಚಿಸುವ ಸ್ಥಿತಿ ತಲಪಿದ್ದ ದ್ರೌಪದಿ ಇಲ್ಲಿ ಭೀಮನ ಪಾಕ ನೈಪುಣ್ಯದ ಪರಿಯನ್ನು ಕಂಡು ಪ್ರಸನ್ನಳಾಗಿ ಮೈಮರೆತಿದ್ದಾಳೆ. ಇಂಥ ದುರಂತ ಬಿಡುವು ಕುಮಾರವ್ಯಾಸನ ಸೃಷ್ಟಿ.
</details>
