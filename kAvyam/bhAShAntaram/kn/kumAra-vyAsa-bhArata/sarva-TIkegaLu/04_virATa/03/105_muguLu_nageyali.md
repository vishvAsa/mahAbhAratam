+++
title = "105 ಮುಗುಳು ನಗೆಯಲಿ"

+++

<details><summary>ಗದ್ಯ (ಕ.ಗ.ಪ) </summary>

105. ಭೀಮನು ಬಾಗಿಲಲ್ಲಿ ನಿಂತಿದ್ದುದನ್ನು ಕಂಡು ಮುಗುಳು ನಗೆಯನ್ನು ಸೂಸುತ್ತ ದ್ರೌಪದಿಯು ತನ್ನ ಕಣ್ಣಂಚಿನಿಂದಲೇ ಭೀಮನ ಕಡೆಗೆ ನೋಡಿದಳು. ವೀರಭೀಮನನ್ನು ನೋಡಿದವಳೇ ನಾಟಕೀಯವಾಗಿ "ಗಂಧರ್ವ 'ಪತಿ'ಗೆ ನಮಸ್ಕಾರ ನಮಸ್ಕಾರ ಕೈ ಮುಗಿಯುತ್ತಿದ್ದೇನೆ" ಎಂದು ಹೇಳಿದಳು. ಹರ್ಷ ಉಕ್ಕಿ ಬಂದಿತ್ತು. ರೋಮಾಂಚನಗೊಂಡು ಉತ್ಸಾಹದಿಂದ ತನ್ನ ಮನೆಗೆ ಹೋದಳು. ಆಗ ಬೆಳಗಾಯಿತು. ಸೂರ್ಯನು ಉದಯ ಪರ್ವತವನ್ನು ಏರಿದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊಗರು-ಕಾಂತಿ, ರೋಮಾಳಿ-ಕೂದಲುಗಳ ಸಮೂಹ, ಗುಡಿ-ಉತ್ಸಾಹ, ಅಡರು-ಏರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ದ್ರೌಪದಿಯ ಹಾಸ್ಯ ಪ್ರಜ್ಞೆ ಇಲ್ಲಿ ಮೆಚ್ಚಬೇಕಾದದ್ದು. ಜನರನ್ನು ಲೆಕ್ಕಿಸದೆ ಬಂದ ಅವಳು ಭೀಮನನ್ನು ಗಂಧರ್ವಪತಿಯೊಂದಿಗೆ ಸಮೀಕರಿಸಿದ ಕೌಶಲ ಶ್ಲಾಘನೀಯವಾಗಿದೆ.  
2. ಮೂಲಭಾರತದಲ್ಲಿ ದ್ರೌಪದಿ ನರ್ತನಶಾಲೆಗೆ ಹೋಗಿ ಅಲ್ಲಿ ದ್ರೌಪದಿ ಅರ್ಜುನರ ನಡುವೆ ನಡೆದ ಮಾತುಕಥೆಗಳ ವಿವರವಿದೆ.
</details>
