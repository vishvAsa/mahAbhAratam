+++
title = "037 ತರಿದ ಕುರಿಗಳ"

+++

<details><summary>ಗದ್ಯ (ಕ.ಗ.ಪ) </summary>

37. ಆ ಪಾಕಶಾಲೆಯಲ್ಲಿ ಕತ್ತರಿಸಿದ ಕುರಿಗಳ ರಾಶಿ. ಹಂದಿಯ ಮಾಂಸದ ರಾಶಿ. ರಕ್ತ ಜಿನುಗುವ ಮೊಲದ ತುಂಡುಗಳ ರಾಶಿ. ತಿರುಚಿ ಹಾಕಿದ ಗುಬ್ಬಿಗಳ ರಾಶಿ. ಕಿತ್ತು ಸೀಳಿಹಾಕಿದ ನವಿಲು ಲಾವುಗೆ ಪಕ್ಷಿಗಳ ರಾಶಿ. ಒಂದು ಕಡೆ ತುಂಬಿದ್ದ ಎಲುಬುಗಳ ಸಾಲು, ಮಾಂಸದ ಸಾಲುಗಳು, ಹರಿದ ರೆಕ್ಕೆಗಳು ಇವನ್ನು ಕಂಡು ದ್ರೌಪದಿ ಮಾಂಸ ತುಂಬಿದ್ದ ಪಾಕಶಾಲೆಯನ್ನು ಹೊಗಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ತರಿ-ತುಂಡುಮಾಡು, ಅಡಗು-ಮಾಂಸ, ಜುರಿತ-ಸೋರುವ, ಖಂಡ-ಭಾಗ, ತಿರಿ-ತಿರುಚು, ಕೀಸು-ಕೊರೆದು ಹಾಕು, ತುರುಗು-ರಾಶಿಹಾಕು, ಸುಂಟಿಗೆ-ಮಾಂಸ, ಹರದೆರಕೆ-ಹರಿದೆರಕೆ ಇರಬಹುದು (ಹರಿದ=ಕತ್ತರಿಸಿ ಹಾಕಿದ) ಎರಕೆ-ರೆಕ್ಕೆ ಅಡಬಳ-ಮಾಂಸ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇವೆಲ್ಲ ಭೀಮನ ಅಚ್ಚುಕಟ್ಟುತನ ಎಂಬ ಭಾವ ಅವಳಲ್ಲಿದೆ. ಕುಮಾರವ್ಯಾಸನಿಗೆ ಅರಮನೆಯ ಪಾಕಶಾಲೆಗಳ ಪರಿಚಯ ಚೆನ್ನಾಗಿತ್ತು ಎಂಬುದು ಸ್ಪಷ್ಟವಾಗುತ್ತದೆ.
</details>
