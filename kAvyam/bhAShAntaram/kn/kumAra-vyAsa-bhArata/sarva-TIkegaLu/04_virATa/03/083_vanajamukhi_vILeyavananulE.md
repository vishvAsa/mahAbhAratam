+++
title = "083 ವನಜಮುಖಿ ವೀಳೆಯವನನುಲೇ"

+++

<details><summary>ಗದ್ಯ (ಕ.ಗ.ಪ) </summary>

83. ಕೀಚಕನು ತನ್ನ ಸಂಗಡವೇ ವೀಳಯವನ್ನು ಅನುಲೇಪನ ಸಾಮಗ್ರಿಗಳನ್ನು ಮಲ್ಲಿಗೆಯ ಹೂವನ್ನು ಆಭರಣಗಳನ್ನು ಶ್ರೇಷ್ಠವಾದ ವಸ್ತ್ರಗಳನ್ನು ತಂದಿದ್ದ. ಅವುಗಳನ್ನೆಲ್ಲ ಅವಳಿಗೆ ಕೊಡುತ್ತಾ ಸುಂದರಿ ನಿನಗೆ ಇಷ್ಟವಾದರೆ ಸ್ವೀಕರಿಸು, ನೋಡು ನಾನು ನಿನಗೆ ಸಮನಾಗಿದ್ದೇನೆ. ನನ್ನಂತೆ ದೇವತೆಗಳಲ್ಲಿ ಕೂಡ ಸುಂದರರಾದವರಿಲ್ಲ. ಇನ್ನು ಮನುಷ್ಯರಲ್ಲಿ ನನಗೆ ಸಮಾನರಾದವರು ಯಾರಿದ್ದಾರೆ ? ಹೇಳು" ಎಂದು ಸೈರಂಧ್ರಿಯನ್ನು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ವನಜಮುಖಿ- ತಾವರೆಯ ಮುಖದವಳು, ವೀಳಯ-ಎಲೆ, ಅನುಲೇಪನ-ಪರಿಮಳ ಸಾಮಗ್ರಿ, ಅರಳು-ಹೂ, ತೊಡಿಗೆ-ಅಲಂಕಾರದ ಆಭರಣ, ಅನುಪಮಾಂಬರ-ಸುಂದರ ವಸ್ತ್ರ, ಮನೋಹರವಹರೆ-ನಿನಗೆ ಸುಂದರವಾಗಿದೆ ಎನಿಸುವುದಾದರೆ, ಇಷ್ಟವಾದರೆ, ಚಿತ್ತೈಸು-ಸ್ವೀಕರಿಸು, ಪಾಸಟಿ-ಸಮ, ಅನಿಮಿಷ-ದೇವತೆ
</details>
