+++
title = "002 ಅಮ್ಮೆನಲ್ಲಿಗೆ ದೇವಿ"

+++

<details><summary>ಗದ್ಯ (ಕ.ಗ.ಪ) </summary>

2. ಸುದೇಷ್ಣೆಯ ಅಪ್ಪಣೆಯನ್ನು ನಯವಾಗಿ ನಿರಾಕರಿಸುತ್ತ ಸೈರಂಧ್ರಿಯು "ದೇವಿ, ನಾನು ಆ ಕೀಚಕನ ಮನೆಗೆ ಹೋಗುವುದಿಲ್ಲ. ಏಕೆಂದರೆ ನಿಮ್ಮ ತಮ್ಮ ಮಹಾದುಷ್ಟ. ಅವನಿಗಾಗಿ ಒಳಿತು. ಕೆಡಕುಗಳೆರಡಕ್ಕೂ ನಾವು ಬಾಧ್ಯರಾಗಬೇಕಾಗುತ್ತದೆ. ಆತ ಸತ್ತರೆ ಅಪಕೀರ್ತಿ ನಮಗೆ ತಗುಲಿಕೊಳ್ಳುತ್ತದೆ. ನಾವು ಶ್ರದ್ಧೆಯಿಂದ ಇಷ್ಟುದಿನ ನಿಮ್ಮ ಸೇವೆಯನ್ನು ಮಾಡಿ ಈಗ ಇಂಥ ಕೊಲೆಗೆಲಸ ಮಾಡಿಸುವುದು ಧರ್ಮವಲ್ಲ. ಆದುದರಿಂದ ದಯವಿಟ್ಟು ಬೇರೆ ಯಾರನ್ನಾದರೂ ಕಳಿಸಿ" ಎಂದು ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಮ್ಮೆನು-ನಾನು ಹೋಗುವುದಿಲ್ಲ, ಹೋಗಲಾರೆ, ಲೇಸು ಹೊಲ್ಲೆಹ-ಒಳ್ಳೆಯದು ಕೆಟ್ಟದ್ದು, ಹಳಿವು-ನಿಂದೆ, ಅಪವಾದ, ವಿಕರ್ಮ-ಕೆಟ್ಟ ಕೆಲಸ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ಕೂಡ ಸ್ಪಷ್ಟವಾಗಿ ದ್ರೌಪದಿ   
ನ ಗಚ್ಛೇಯಂ ಅಹಂ ತಸ್ಯ, ರಾಜಪುತ್ರಿ, ನಿವೇಶನಂ  
ತ್ವಮೇವ ರಾಜ್ಞಿ ಜಾನಾಪಿ ಯಥಾ ಸ ನಿರಪತ್ರಪಃ  
(ಕೀಚಕನು ನಾಚಿಕೆಯಿಲ್ಲದವನು. ಅದು ನಿನಗೇ ಗೊತ್ತು. ನಾನು ಅವನ ಮನೆಗೆ ಹೋಗುವುದಿಲ್ಲ).
</details>
