+++
title = "075 ಕುಸುಮಶರ ಯಮನಹನು"

+++

<details><summary>ಗದ್ಯ (ಕ.ಗ.ಪ) </summary>

75. ದ್ರೌಪದಿ ಸಿಡುಕು ವ್ಯಂಗ್ಯಗಳು ಬೆರೆತ ಧ್ವನಿಯಲ್ಲಿ "ಕೀಚಕ ! ಪಾಪಿ ! ಕಾಮ ಪೀಡಿತರಾದವರ ಪಾಡು ಇದೇ. ಅವರ ಪಾಲಿಗೆ ಮನ್ಮಥನೇ ಯಮನಂತೆ ಪ್ರಾಣಾಂತಕನಾಗುತ್ತಾನೆ. ಅಮೃತ ಅವರ ಪಾಲಿಗೆ ವಿಷವಾಗುತ್ತದೆ. ತಂಪನೆಯ ಆಲಿಕಲ್ಲುಗಡ್ಡೆಗಳು ಬಿಸಿಬಿಸಿಯಾಗುತ್ತವೆ. ನಂಟರೇ ಇರುವುದಿಲ್ಲ. ಮೆಚ್ಚುತ್ತಿದ್ದವರಿಗೆ ಬೇಡವಾದವರಾಗುತ್ತಾರೆ ಏಕೆಂದರೆ ಅವನ ಸ್ಥಿತಿಗೆ ಕೆರಳಿ ಅವರೆಲ್ಲ ವೈರಿಗಳಾಗುತ್ತಾರೆ. ಅನ್ಯರ ಪತ್ನಿಯನ್ನು ಮೋಹಿಸುವ ದುರಾತ್ಮರನ್ನು ಈ ಭೂಮಿ ಹೊರಲು ಇಷ್ಟಪಡುವುದಿಲ್ಲ" ಎಂದು ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಸುಮಶರ-ಮನ್ಮಥ (ಹೂ ಬಾಣವನ್ನು ಆಯುಧವಾಗಿ ಉಳ್ಳವನು) ಆಲಿಕಲು-ಆಲಿಕಲ್ಲು, ಆನೆಯ ಕಲ್ಲು ಎಂದೂ ಹೇಳುತ್ತಾರೆ (ಆನೆಯ ಕಲ್ಮಳೆ) (ತಂಪಾಗಿ ಹರಳುಗಟ್ಟಿದ ಆಲಿಕಲ್ಲುಗಳು ಬಿಸಿಯಾಗುತ್ತವೆ) ಒಸೆದರು-ಪ್ರೀತಿಸಿದವರು, ಒಲ್ಲದರ್ ಅಹರು-ಬೇಡವಾದವರಾಗುತ್ತಾರೆ, ಶಶಿವದನೆ-ಚಂದ್ರನಂತಹ ಮುಖವುಳ್ಳವಳು, ವಸುಧೆ-ಭೂಮಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ಕೀಚಕನು ತನ್ನ ವಿರಹವನ್ನು ಹೇಳಿಕೊಳ್ಳುತ್ತ "ವಸಂತ ಪುಷ್ಪದ ಪರಿಮಳದಿಂದ ತಾಡಿತವಾದ ಹಕ್ಕಿಯಂತಾಗಿದ್ದೇನೆ" ಎನ್ನುತ್ತಾನೆ.   
ಮೂಲದಲ್ಲಿ ದ್ರೌಪದಿಯು "ಭೀತಾಸ್ಮಿ ಗಂಧರ್ವಾಣಾಂ" ಎಂದು ಹೇಳಿ ನಮ್ಮ ಸಮಾಗಮದ ವಿಷಯವನ್ನು ಯಾರಿಗೂ ತಿಳಿಸದೆ ಏಕಾಕಿಯಾಗಿ ಬರಬೇಕೆಂದು ಹೇಳುತ್ತಾಳೆ.
</details>
