+++
title = "044 ರಮಣ ಕೇಳುಳಿದವರು"

+++

<details><summary>ಗದ್ಯ (ಕ.ಗ.ಪ) </summary>

44. "ಭೀಮ ! ಕೇಳು. ಉಳಿದ ನಾಲ್ವರು ಪತಿಗಳು ನನ್ನನ್ನು ಮುದ್ದು ಮಾಡುತ್ತಾರೆ ನಿಜ. ಆದರೆ ಅವರೆಲ್ಲ ಮರ್ಯಾದೆ ಪ್ರತಿಷ್ಠೆಗಳ ಪ್ರಶ್ನೆ ಬಂದಾಗ ಅಲ್ಲಿ ನಿಲ್ಲದೆ ಹೊರಟು ಹೋಗುವಂಥವರು. ನಿನ್ನನ್ನು ಬಿಟ್ಟರೆ ಉಳಿದವರೆಲ್ಲ ಅಗತ್ಯವಾದ ಕಾರ್ಯ ಮಾಡಲಾಗದವರಾಗಿದ್ದಾರೆ. ಆದುದರಿಂದ ನೀನು ನನ್ನನ್ನು ತುಂಬ ಕರುಣೆಯಿಂದ ನೋಡು. ಮನಸ್ಸಿನ ಶಾಂತತೆಯನ್ನು ದೂರವಿಡು. ಆ ಕ್ರೂರಿ ಕೀಚಕನಿಗೆ ಯಮದರ್ಶನ ಮಾಡಿಸಿ ಕರುಣಿಸು" ಎಂದು ದ್ರೌಪದಿ ಭೀಮನಿಗೆ ಕೈಮುಗಿಯುತ್ತ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಾನಾರ್ಥ : ಮರ್ಯಾದೆ ಉಳಿಸುವ ಪ್ರಶ್ನೆ ಬಂದಾಗ, ಕುಠಾರ-ಕ್ರೂರಿ (ಕೀಚಕ)
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಭೀಮನನ್ನು ಮೆಚ್ಚಿಸಲು ದ್ರೌಪದಿಯು ಉಳಿದ ನಾಲ್ವರನ್ನು ತುಂಬ ತುಚ್ಛವಾಗಿ ಕಂಡಿರುವುದು ಉಚಿತವೆನಿಸುವುದಿಲ್ಲ. ಅವಳು ಸಮಯಸಾಧಕಿ. ಮಾತು ಬದಲಿಸುವವಳು ಎಂಬ ಅಭಿಪ್ರಾಯ ಬರಲು ಆಸ್ಪದವಾಗುತ್ತದೆ. ಮೂಲ ಭಾರತದಲ್ಲಿ ಈ ಬಗೆಯ ಹೀಯಾಳಿಕೆಯಿಲ್ಲ. ಮೂಲದಲ್ಲಿ ದ್ರೌಪದಿ ಒಂದು ಅಧ್ಯಾಯದಷ್ಟು ಸಮಯ ತೆಗೆದುಕೊಂಡು ಧರ್ಮರಾಯನನ್ನು ನಿಂದಿಸಿದ್ದಾಳೆ ನಿಜ. ಜೂಜಾಡಿದ ಧರ್ಮರಾಯನಿಂದಲೇ ಎಲ್ಲ ಕಷ್ಟಗಳೂ ಬಂದಿವೆ ಎನ್ನುತ್ತಾಳೆ. ಉಳಿದವರ ಬಗೆಗೆ ಹಾಗೆಲ್ಲ ಹೇಳುವುದಿಲ್ಲ. ಅರ್ಜುನನು ಅಂತಃಪುರವನ್ನು ಸೇರಿ 'ಕೂಪೇ„ಗ್ನಿರಿವ ಸಂವೃತ' ನಾಗಿದ್ದಾನಂತೆ ಅರ್ಜುನ. ಎಲ್ಲರೂ ಈಗ ಯಾವ ಸ್ಥಿತಿಗೆ ಇಳಿದಿದ್ದಾರೆ ಎಂದು ಸೂಚಿಸಿ ಕನಿಕರ ಪಡುತ್ತಾಳೆ.
</details>
