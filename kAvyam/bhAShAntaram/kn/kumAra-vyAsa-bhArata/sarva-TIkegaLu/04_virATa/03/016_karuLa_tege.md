+++
title = "016 ಕರುಳ ತೆಗೆ"

+++

<details><summary>ಗದ್ಯ (ಕ.ಗ.ಪ) </summary>

16. ಅಗ ಸೂರ್ಯನು ದ್ರೌಪದಿಯ ಕಾವಲಿಗೆ ಕಳಿಸಿದ್ದ ರಾಕ್ಷಸನು ಅದೃಶ್ಯವಾಗಿಯೇ "ನಿನ್ನ ಕರುಳು ಕೀಳ ! ಮಾಂಸ ತಿನ್ನ ! ಎಂದು ಕೂಗಾಡುತ್ತ ಸಂಭ್ರಮದಿಂದ ಕೀಚಕನಿಗೆ ಎರಡು ಬಾರಿಸಿದ. ಅವನನ್ನು ಹಿಡಿದು ಕುಕ್ಕಿದ. ಪೆಟ್ಟು ತಿಂದ ದುಷ್ಟ ಕೀಚಕನು ಕೆಳಗೆ ಬಿದ್ದು ಅನಂತರ ಎದ್ದು ಕಿರುಚಿಕೊಳ್ಳುತ್ತ ತನ್ನ ಮನೆಯ ಕಡೆಗೆ ಓಡಿದ. ಈ ಕಡೆ ವಿರಾಟರಾಯನೇ ಮೊದಲಾದ ಎಲ್ಲರೂ ಈ ದೃಶ್ಯವನ್ನು ಕಂಡು ನಡುಗಿದರು. ಹಠಾತ್ತಾಗಿ ನಡೆದ ಈ ದೃಶ್ಯಾವಳಿಯಿಂದ ಅವರೆಲ್ಲ ಭಯಭೀತರಾಗಿದ್ದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಡಗು-ಮಾಂಸ, ಕುಸುಬು-ಬಟ್ಟೆ ಕುಕ್ಕಿ ಹಾಕುವಂತೆ ಕುಕ್ಕು, ಅಡೆಗೆಡೆ-ಅಡ್ಡವಾಗಿ ಬೀಳು, ಬಿದ್ದುಹೋಗು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕನು ಅವಳನ್ನು ಅಟ್ಟಿಸಿಕೊಂಡು ಅಟ್ಟಹಾಸ ಮಾಡಿದ್ದು ಅವಳನ್ನು ಒದ್ದು ಕೆಳಗೆ ಕೆಡವಿದ್ದು ಅನಂತರ ಅವನು ಕಿರುಚಿಕೊಳ್ಳುತ್ತ ಓಡಿದ್ದು ರಾಜನಿಗೆ, ಎಲ್ಲ ಸಭಾಸದರಿಗೆ ವಿಚಿತ್ರ ಭಯ ತಂದಿತ್ತು. ಸೂರ್ಯನು ಕಳಿಸಿದ್ದ ದಾನವನು ಅದೃಶ್ಯವಾಗಿಯೇ ತನ್ನ ಕೆಲಸ ಮಾಡಿದ್ದ. ಕೀಚಕ ಹೆದರಿ ಓಡಿದನೆಂದು ಅವರಿಗಾರಿಗೂ ತಿಳಿಯಲಿಲ್ಲವಾದ್ದರಿಂದ ಭಯಗೊಂಡರು.
</details>
