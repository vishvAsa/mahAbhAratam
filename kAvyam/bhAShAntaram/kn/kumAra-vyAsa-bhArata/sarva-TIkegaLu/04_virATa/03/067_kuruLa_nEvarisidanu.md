+++
title = "067 ಕುರುಳ ನೇವರಿಸಿದನು"

+++

<details><summary>ಗದ್ಯ (ಕ.ಗ.ಪ) </summary>

67. ಭೀಮನು ದ್ರೌಪದಿಯ ತಲೆಗೂದಲನ್ನು ಮೆಲ್ಲಗೆ ಸವರಿದ. ಅವಳ ಗಲ್ಲವನ್ನು ಒರೆಸಿ ಮುದ್ದಾಡಿದ. ಅನಂತರ ಕಣ್ಣೀರಿನಲ್ಲಿ ಮಿಂದಿದ್ದ ಅವಳ ಮುಖವನ್ನು ಅಲ್ಲೇ ಪಕ್ಕದಲ್ಲಿ ಇರಿಸಿದ್ದ ಗಿಂಡಿಯ ನೀರಿನಲ್ಲಿ ಚೆನ್ನಾಗಿ ತೊಳೆದ. ಅನಂತರ ಅವಳನ್ನು ಸಮಾಧಾನಪಡಿಸುತ್ತ "ದ್ರೌಪದಿ ! ದುಃಖವನ್ನು ಹತ್ತಿಕ್ಕಿಕೋ. ನಾನು ವಿವರವಾಗಿ ಏನನ್ನೂ ಹೇಳಬಯಸುವುದಿಲ್ಲ (ಒಂದೇ ಮಾತಿನಲ್ಲಿ ಹೇಳುವುದಾದರೆ) ಇಂದು ನಾನು ನಮ್ಮಣ್ಣನ ಆಜ್ಞೆಯನ್ನು ದಾಟಿದೆ, ದಾಟಿದೆ ಹೋಗು"
</details>

<details><summary>ಪದಾರ್ಥ (ಕ.ಗ.ಪ) </summary>

ಕುರುಳು-ಕೂದಲು, ಮುಂಡಾಡು-ಮುದ್ದುಮಾಡು, ನೇವರಿಸು, ಹೊರೆ-ಸಮೀಪ, ಗಿಂಡಿ-ಕೊಂಬು ಅಥವಾ ಸೊಂಡಿಲಿರುವ  ನೀರಿನ ಪಾತ್ರೆ, ಖಾತಿ-ದುಃಖ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕುಮಾರವ್ಯಾಸನ ಭಾಷೆ ತುಂಬ ಹದಗೊಳ್ಳುವುದು ಇಂಥ ಸಂದರ್ಭಗಳಲ್ಲಿ. ಒಂದೇ ಮಾತಿನಲ್ಲಿ ಹೇಳುತ್ತೇನೆ, ವಿಸ್ತಾರವಾಗಿ ಹೇಳಬೇಕಾದುದಿಲ್ಲ ಎನ್ನುತ್ತ ಅವನು ಒಂದೇ ಮಾತಿನಲ್ಲಿ ತನ್ನ ನಿರ್ಧಾರವನ್ನು ಪ್ರಕಟಿಸಿ ಅನಂತರ ವಿಸ್ತಾರವಾಗಿ ಹೇಳುವ ತಂತ್ರವನ್ನು ಅನುಸರಿಸಿರುವುದು ಗಮನಿಸಬೇಕಾದ ಅಂಶ. ದಾಟಿದೆ-ದಾಟಿದೆ ಎಂಬ ದ್ವಿರುಕ್ತಿಯು ಭಾಷಾ ಪ್ರಯೋಗದ ಮಟ್ಟದಲ್ಲಿ ಆ ಕವಿಯ ಸಿದ್ಧಿಯನ್ನು ತೋರುತ್ತದೆ.   
2 ದಾಂಟಿದೆನು ದಾಂಟಿದೆನು : ಕೇಶಿರಾಜನು ಇಂಥ ಪ್ರಯೋಗಗಳನ್ನು ಯುಗಲೋಚ್ಚರಣ ಎಂದು ಕರೆದಿದ್ದಾನೆ (ಸೂತ್ರ 206) ಕಾವ್ಯದಲ್ಲಿ ಕ್ವಚಿತ್ತಾಗಿ ಬರುವ ಈ ಪ್ರಯೋಗಗಳು ತುಂಬ ಪ್ರಭಾವ ಪೂರ್ಣವಾಗಿರುತ್ತವೆ. ಉದಾ: ರನ್ನರ ಗದಾಯುದ್ಧದಲ್ಲಿ ಬರುವ   
ಸತ್ತ ಆನೆಗಳ ಹೆಣಗಳ ರಾಶಿಯನ್ನು ಏರಿ ಏರಿ, ರಕ್ತದ ಪ್ರವಾಹಗಳನ್ನು ದಾಟಿ ದಾಟಿ.... ಎಂಬ ಯುಗಲೋಚ್ಚರಣಗಳಿಂದ ಕುಮಾರವ್ಯಾಸನು ಪ್ರಭಾವಿತನಾಗಿದ್ದಾನೆ.  
3  ಸಹನೆ ಮಿತಿಮೀರಿ, ಧರ್ಮರಾಯನ ಧರ್ಮಬಂಧನದಿಂದ   
ಕಟ್ಟಲ್ಪಟ್ಟಿದ್ದ ಭೀಮನು (ಧರ್ಮಪಾಶಸ್ಥಿತ ತ್ವೇಹಂ) ಬಿಡಿಸಿಕೊಂಡು ಮಾತಾಡುತ್ತಿದ್ದಾನೆ.
</details>
