+++
title = "064 ಭಾವ ಭಾಗ್ಯಾಧಿಕನು"

+++

<details><summary>ಗದ್ಯ (ಕ.ಗ.ಪ) </summary>

64. ದ್ರೌಪದಿಯ ವ್ಯಂಗ್ಯೋಕ್ತಿ ಮುಂದುವರಿದಿದೆ "ಆಹಾ ! ನಮ್ಮ ಭಾವ ಕೌರವರಾಯ ಇದ್ದಾನಲ್ಲ. ಅವನು ಮಹಾ ಭಾಗ್ಯಶಾಲಿ. ನೀವುಗಳೋ ಕೃಷ್ಣನ ಕರುಣೆಯಿಂದಾಗಿ ಚಕ್ರಾಧಿಪತ್ಯವನ್ನು ಧರ್ಮದಿಂದ ಪಾಲಿಸುತ್ತಿದ್ದಿರಿ ! ಏನು ಹೇಳಲಿ. ಈಗ ನೀವು ಭಯದಿಂದ ಅನ್ಯರ ಸೇವೆ ಮಾಡುತ್ತ ಬೆಂದ ಒಡಲು ಹೊರೆಯುತ್ತಿದ್ದೀರಿ. ಹೇಗೂ ನಾನು ಸಾಯುವವಳು. ನಿಮಗೆ ಏಕೆ ಹೆದರಲಿ ? ಇದ್ದುದನ್ನು ಇರುವಂತೆಯೇ ಹೇಳಿ ಬಿಡುತ್ತೇನೆ" ಎಂದು ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಭಾವ-ಭಾವನಾದ ಕೌರವ, ಕೂರ್ಮೆ-ಪ್ರೀತಿ, ತಟತಟವಾಗಿ , ತಟಪಟವಾಗಿ - ಪ್ರಾಣಭಯದಿಂದ, ಲೋಗರ-ಜನರ, ಸಾಮಾನ್ಯರ, ಅನ್ಯರ, ಬೆಂದೊಡಲ ಹೊರುವಿರಿ-ಭಂಡಬಾಳನ್ನು ಹೊರುತ್ತಿದ್ದೀರಿ. (ಬೆಂದೊಡಲ ಹೊರೆವಿರಿ ಎಂದೂ ಹೇಳಬಹುದೇನೋ).
</details>
