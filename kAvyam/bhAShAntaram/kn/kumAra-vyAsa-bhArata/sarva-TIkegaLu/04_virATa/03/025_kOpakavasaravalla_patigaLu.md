+++
title = "025 ಕೋಪಕವಸರವಲ್ಲ ಪತಿಗಳು"

+++

<details><summary>ಗದ್ಯ (ಕ.ಗ.ಪ) </summary>

25. "ಸೈರಂಧ್ರಿ ಇದು ಕೋಪದ ಸಂದರ್ಭವಲ್ಲ. ನಿನ್ನ ಗಂಡಂದಿರು ಸಾಮಾನ್ಯ ಮನುಷ್ಯರೇನು? ದುಃಖಿಸಬೇಡ. ನೀನು ಪರಮ ಪತಿವ್ರತೆ, ಪುಣ್ಯ ವಧು. ಕ್ಷಮೆ ಎಂಬುದು ಒಂದು ಬೆಳಕಲ್ಲವೆ ? ಅದು ಎಲ್ಲ ವಿಧವಾದ ದೋಷಗಳನ್ನು ಹೋಗಲಾಡಿಸುತ್ತದೆ. ಕ್ಷಮೆ ಎಂಬುದು ಶೌರ್ಯ ಮತ್ತು ಧರ್ಮದ ರೂಪದಲ್ಲಿ ವಾಸಿಸುತ್ತದೆ" ಎಂದಾಗ ಸೈರಂಧ್ರಿ ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅವಸರ-ಸಮಯ, ಕಾಪುರುಷ-ಸಾಮಾನ್ಯ ಮಾನವ, ಪರಿತಾಪ-ಸಂಕಟ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕುಮಾರವ್ಯಾಸನ ವಿರಾಟರಾಜನು ಈ ಪ್ರಸಂಗದಲ್ಲಿ ಬಾಯಿ ಬಿಡುವುದೇ ಇಲ್ಲ. ಆದರೆ ಅವಳು ಸಭಾಸದರನ್ನೆಲ್ಲ ಆಕ್ಷೇಪಿಸಿದಾಗ ವಿರಾಟನು ಅವಳ ನಡತೆಯು ಸಭಾಗೌರವಕ್ಕೆ ತಕ್ಕುದಲ್ಲ ಎಂದು ಹೇಳುತ್ತಾರೆ. ವಿರಾಟನು ಬಲಗರ್ವಿತನಾದ ಕೀಚಕನನ್ನು ಶಿಕ್ಷಿಸಲಾರದೆ ಸಾಮನೀತಿಯನ್ನು ಅನುಸರಿಸಿದ ಎಂದು ವ್ಯಾಸರು ಹೇಳುತ್ತಾರೆ. ಅವನ ಜಾರಿಕೆಯ ಮಾತು ನೋಡಿ "ಹೊರಗೆ ನಡೆದದ್ದು ನನಗೆ ತಿಳಿಯದು ಆದುದರಿಂದ ಪೂರ್ತಿ ತಿಳಿಯದೆ ನಾನು ಏನು ಹೇಳಲಿ?"  
"ಪರೋಕ್ಷಂ ನಾಭಿ ಜಾನಾಮಿ ವಿಗ್ರಹಂ ಯುವ ಯೋ„ರಹಂ   
ಅರ್ಥತತ್ವ ಮವಿಜ್ಞಾಯ ಕಿಂನುಸ್ಯಾತ್ ಕೌಶಲಂ ಮಮ ?"  
"ಸೈರಂಧ್ರಿ ! ನನ್ನ ಪರೋಕ್ಷದಲ್ಲಿ ನಿಮ್ಮಿಬ್ಬರಿಗೆ ಕಲಹವಾಗಿದ್ದರೆ ಅದು ನನಗೆ ತಿಳಿಯದು. ಅದನ್ನು ತಿಳಿದುಕೊಳ್ಳದೆ ನಿರ್ಣಯ ಮಾಡುವಂತಿಲ್ಲ" ಎಂದು ಹೇಳಿದ.  
ಧರ್ಮರಾಯನು ದ್ರೌಪದಿಗೆ ಹೇಳಿದ ಮಾತು ಕೂಡ ಅರ್ಥಗರ್ಭಿತವಾಗಿದೆ ಮೂಲಭಾರತದಲ್ಲಿ. "ಸೈರಂಧ್ರಿ. ವರ್ಷಕ್ಕೆ ಎರಡು ಭಾಗ (ಉತ್ತರಾಯಣ-ದಕ್ಷಿಣಾಯನ) ಹನ್ನೆರಡು ತಿಂಗಳು - ಅವಯವಗಳು. ಇಪ್ಪತ್ತನಾಲ್ಕು ಪರ್ವಗಳು ಪಕ್ಷಗಳು. ಮುನ್ನೂರ ಅರವತ್ತು ಅರಗಳು (ಬಂಡಿಯ ಚಕ್ರದ ಕಡ್ಡಿಗಳು ಅಂದರೆ ದಿನಗಳು). ಅಂಥ ಕಾಲ ಮುಗಿಯಲು ಒಂದೇ ಒಂದು ತಿಂಗಳು ಮಿಕ್ಕಿದ್ದ ಸಂದರ್ಭದಲ್ಲಿ ಆ ಅವಧಿಯನ್ನು ಕಾಯಬೇಕು...."
</details>
