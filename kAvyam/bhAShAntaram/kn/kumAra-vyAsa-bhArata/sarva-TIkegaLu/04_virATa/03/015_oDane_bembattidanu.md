+++
title = "015 ಒಡನೆ ಬೆಮ್ಬತ್ತಿದನು"

+++

<details><summary>ಗದ್ಯ (ಕ.ಗ.ಪ) </summary>

15. ಕೀಚಕನು ಅವಳನ್ನು ಅಟ್ಟಿಸಿಕೊಂಡು ಹೋದ. ಅವಳ ಜಡೆಯನ್ನು ಹಿಡಿದು "ದಾಸಿಯ ಮಗಳೆ ನೀನು ಓಡಿಬಿಟ್ಟರೆ ನಾನು ಬಿಡುತ್ತೇನೆಯೆ ?" ಎಂದು ಗದರಿಸುತ್ತ ಕಾಲಲ್ಲಿ ಅವಳನ್ನು ಮೆಟ್ಟಿ ಹೊಡೆದ. ದ್ರೌಪದಿ ಕೆಳಗೆ ಬಿದ್ದಳು. ರಕ್ತ ಕಾರಿದಳು. ಅವಳ ಮುಡಿ ದೂಳಿನಲ್ಲಿ ಹೊರಳಾಡಿತ್ತು. ಬಿರುಗಾಳಿಗೆ ಸಿಕ್ಕಿ ಕೆಳಗೆ ಬಿದ್ದ ಬಾಳೆಯಂತೆ ಬಿದ್ದು ನರಳಾಡಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಡೆಮೆಟ್ಟು-ಬಲವಾಗಿ ತುಳಿ, ಬೆಂಬತ್ತು-ಅಟ್ಟಿಸಿಕೊಂಡು ಹೋಗು, ಸೈಗೆಡೆ-ಬೀಳು, ಕದಳಿ-ಬಾಳೆ, ಒರಳಿದಳು-ಕಿರುಚಿಕೊಂಡಳು (ಒರಳು-ಕಿರುಚು), ಹುಡಿ - ದೂಳು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಅವಳು ಓಡಿದುದು ವಿರಾಟನ ಆಸ್ಥಾನದ ಬಳಿಗೆ. ಅಲ್ಲಿ ಜನ ಜಂಗುಳಿಯಿತ್ತು. ರಾಜಭಟರೂ ಇದ್ದರು. ಅಲ್ಲಿ ತನಗೆ ರಕ್ಷಣೆ ಸಿಗಬಹುದು ಎಂಬ ಆಶೆಯಿಂದ ಅವಳು ಅಲ್ಲಿಗೆ ಓಡಿ ಬಂದಿದ್ದಳು.
</details>
