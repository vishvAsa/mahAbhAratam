+++
title = "034 ಎಲ್ಲರೊಳು ಕಲಿಭೀಮನೇ"

+++

<details><summary>ಗದ್ಯ (ಕ.ಗ.ಪ) </summary>

34. "ಐವರು ಪಾಂಡವರಲ್ಲಿ ಮಿಡುಕು ಉಳ್ಳವನೆಂದರೆ ಕಲಿಭೀಮ ಮಾತ್ರ. ನನಗೆ ವಿಪತ್ತು ಬಂದಿದೆಯೆಂದು ತಿಳಿದರೆ ತಡಮಾಡದೆ ಪ್ರತಿಕ್ರಿಯಿಸುತ್ತಾನೆ. ತುಂಬ ಪೈಪೋಟಿಯ ಸ್ವಭಾವವನ್ನು ಉಳ್ಳವನು. ಆದುದರಿಂದ ಈ ದುಷ್ಟ ಕೀಚಕನು ಕೊಡುತ್ತಿರುವ ಹಿಂಸೆಯ ವಿಷಯವನ್ನೆಲ್ಲ ಭೀಮನಿಗೆ ಹೇಳಿಬಿಡುತ್ತೇನೆ. ಉಳಿದ ಸೋದರರಂತೆ ಅವನಲ್ಲೂ ಹುರುಳಿಲ್ಲ ಎಂದು ಗೊತ್ತಾದರೆ ನಾನು ಘೋರವಾದ ವಿಷವನ್ನು ಸೇವಿಸಿ ಪ್ರಾಣ ತ್ಯಾಗ ಮಾಡುತ್ತೇನೆ. ಎಂದು ದ್ರೌಪದಿಯು ಯೋಚಿಸಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಿಡುಕು- ಪರಾಕ್ರಮ, ಹಾನಿ ಹರಿಬ-ಕೆಡುಕು, ತೊಂದರೆ, ಅಂಗೈಸು-ಒಪ್ಪು, ಸಮ್ಮತಿಸು, ಹೀಹಾಳಿ-ಪಂಥ, ಪ್ರತಿಜ್ಞೆ, ಹುರುಡು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ಎಲ್ಲ ಪ್ರಯತ್ನಗಳನ್ನು ಮಾಡಿ ವಿಫಲಗೊಂಡಾಗ ಮಾತ್ರ ಆತ್ಮಹತ್ಯೆಯ ನಿರ್ಧಾರಕ್ಕೆ ದ್ರೌಪದಿ ಬಂದುದನ್ನು ನೋಡಿದರೆ ಅವಳ ಆತ್ಮಸ್ಥೈರ್ಯ ಶ್ಲಾಘನೀಯವೆನ್ನಿಸುತ್ತದೆ.  
2. ಸೌಗಂಧಿಕ ಪುಷ್ಪವನ್ನು ತರಲು ಭೀಮನಿಗೇ ಹೇಳಿದ್ದುದನ್ನು ನೆನಪಿಸಿಕೊಂಡರೆ ಈಗಲೂ ಅವಳಿಗೆ ಭೀಮನ ಮೇಲೆ ಇರುವ ನಂಬಿಕೆ ಸ್ಪಷ್ಟವಾಗುತ್ತದೆ.
</details>
