+++
title = "045 ಕಲಹಕಾದೊಡೆ ನಾವು"

+++

<details><summary>ಗದ್ಯ (ಕ.ಗ.ಪ) </summary>

45. ಹೋರಾಡುವುದಕ್ಕೆ ನಾನು ; ನಿನ್ನನ್ನು ರಮಿಸಲು ಅವರುಗಳು! ಚೆನ್ನಾಗಿದೆ. ಗಾದೆಯ ಮಾತು ಕೇಳಿಲ್ಲವೆ ? ಕೆಲವರು ಸಂಪಾದನೆ ಮಾಡಿ ಹಣ ತರುತ್ತಾರೆ. ಉಳಿದವರು ಆನಂದವಾಗಿ ಉಂಡು ತಿಂದು ಕೆಲಸ ಮಾಡದೆ ಜಾರಿಕೊಳ್ಳುತ್ತಾರೆ. ಅವರು  ಎಂದಿಗೂ ಯಾರಿಗೂ ಹೆದರಿ ನಡೆಯುವವರಲ್ಲ. ನೀನೀಗ ಅವರ ಬಳಿ ಹೋಗು. ನಿನಗಾದ ಅವಮಾನ, ಈಗ ಮಾಡಬೇಕಾದ ಕೆಲಸ ಎರಡನ್ನೂ ಹೇಳಿ ಅವರು ಕಾರ್ಯ ಪ್ರವೃತ್ತರಾಗುವಂತೆ ಮಾಡು. ನಾನು ಮಾತ್ರ ಹೊರಗೆ. ಏಕೆಂದರೆ ಅಣ್ಣ ಧರ್ಮರಾಯನನ್ನು ಕಂಡರೆ ನನಗೆ ತುಂಬ ಭೀತಿ. (ಅವನು ಏನನ್ನುತ್ತಾನೊ ಎಂಬ ಭಯ!)
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳುಕಿ-ಅಂಜಿ, ಹಿಂಜರಿದು, ಹರಿಬ-ಕರ್ತವ್ಯ, ಕೆಲಸ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲದಲ್ಲಿ ಭೀಮ ಹೀಗೆ ಆಕ್ಷೇಪಿಸುವುದಿಲ್ಲ. ಕೆಲವು ವಾರಗಳವರೆಗೆ ಸಹನೆಯಿಂದ ಇರುವಂತೆ ಮತ್ತು ತಾವು ಕೌರವನ ಕೈಗೆ ಸಿಕ್ಕಿ ಬೀಳದಂತೆ ನೋಡಿಕೊಳ್ಳಬೇಕಾಗಿದೆ ಎಂದು ಹೇಳುತ್ತಾನೆ. ಆದರೆ ಮುಂದೆ ದ್ರೌಪದಿಯು ಕೀಚಕನ ಉಪಟಳವನ್ನು ದೀರ್ಘವಾಗಿ ವಿವರಿಸಿದಾಗ "ಅವನನ್ನು ಕೊಲ್ಲುತ್ತೇನೆ. ನರ್ತನ ಶಾಲೆಗೆ ಕರೆದುತಾ" ಎನ್ನುತ್ತಾನೆ.
</details>
