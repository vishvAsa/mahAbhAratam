+++
title = "007 ಚಾರು ನೂಪುರ"

+++

<details><summary>ಗದ್ಯ (ಕ.ಗ.ಪ) </summary>

7. ಅವಳ ಮನೋಹರವಾದ ಕಾಲ್ಗೆಜ್ಜೆಯ ಮಣಿಗಳ ಝಣ ಝಣ ಶಬ್ದ ಕೇಳಿ ಮನೆಯಲ್ಲಿದ್ದ ನವಿಲುಗಳು ಸಂಭ್ರಮದಿಂದ ಕುಣಿದಾಡಿದುವು (ಅವಳ ಕಾಲ್ಗೆಜ್ಜೆ  ಸದ್ದನ್ನು ಕವಿ ಇಲ್ಲಿ ನವಿಲನ್ನು ಆಕರ್ಷಿಸಿದ ಗುಡುಗಿನ ಧ್ವನಿಯಂತಿತ್ತು ಎನ್ನುತ್ತಾನೆ. ಅವಳ ಕಡೆಗಣ್ಣ ನೋಟದ ಮೀನೂ ಇಲ್ಲಿ ಸೇರಿಕೊಂಡಿದೆ) ಆ ದ್ರೌಪದಿಯ ದೇಹದ ಪರಿಮಳದ ಭರಕ್ಕೆ ತುಂಬಿಗಳು ಸಾಲು ಸಾಲಾಗಿ ಬಂದುವು.  ಹೀಗೆ ದ್ರೌಪದಿ ಕೀಚಕನ ಅರಮನೆಗೆ ಬಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಚಾರು-ಮನೋಹರ, ನೂಪುರ-ಕಾಲ್ಗೆಜ್ಜೆ, ರವ-ಶಬ್ದ, ಮಯೂರ-ನವಿಲು, ಕಟಾಕ್ಷ-ಕಡೆಗಣ್ಣು, ಅಂಗವಟ್ಟ-ದೇಹದ ಸೌಂದರ್ಯ, ಭಾರಣೆ-ಭರ, ಸಾರ-ಸಾಲು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕಾಳಿದಾಸನು ಮೇಘದೂತದಲ್ಲಿ ಅಗರು ಚಂದನಗಳ ಕಂಪುಳ್ಳ ಮೋಡವನ್ನು ಕಂಡು ಆ ಭವನದ ಮಯೂರಗಳು ಆನಂದದಿಂದ ನೃತ್ಯೋಪಹಾರ ಮಾಡುತ್ತಿದ್ದುವು ಎಂದು ಹೇಳಿದ್ದಾನೆ. ("ಬಂಧು ಪ್ರೀತ್ಯಾ ಭವನ ಶಿಖಿಭಿರ್ದತ್ತ ನೃತ್ತೋಪಹಾರಃ")
</details>
