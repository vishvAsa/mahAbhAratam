+++
title = "008 ಭಣ್ಡರುಲಿದೊಡೆ ಗರುವರದ"

+++

<details><summary>ಗದ್ಯ (ಕ.ಗ.ಪ) </summary>

"ಭಂಡರು ಆಡಿದರೆಂದು ಮಾನ್ಯರು ಅದಕ್ಕೆಲ್ಲ ಎದುರುತ್ತರ ಕೊಡುತ್ತಾರೆಯೇ?. ಸಾಕು ಈ ಮಾತೇಕೆ ? ನಿಮ್ಮನ್ನೆಲ್ಲ ಸಾಮೂಹಿಕವಾಗಿ ಕೊಚ್ಚಿ ಹಾಕುತ್ತೇನೆ. ಒಂದು ನಿಮಿಷ ಸೈರಿಸಿ. ಹೇಡಿಗಳಾಗಬೇಡಿ. ನಿಮ್ಮ ನಡವಳಿಕೆಯೆಲ್ಲ ನನಗೆ ಚೆನ್ನಾಗಿ ಗೊತ್ತು. ಹೆಜ್ಜೆ ಮುಂದಿಟ್ಟ ಮೇಲೆ ದಾಕ್ಷಿಣ್ಯಕ್ಕೆ ಒಳಗಾಗಬೇಡಿ" ಎಂದು ಹೇಳುತ್ತ ಅರ್ಜುನನು ಆ ಅತಿರಥರ ಮೇಲೆ ಬಾಣ ಪ್ರಯೋಗ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಉಲಿ-ಹೇಳು, ಗರುವರು-ಮಾನ್ಯರು, ದಿಂಡುದರಿ-ಇಡೀ ಗುಂಪನ್ನು ಕೊಚ್ಚಿ ಹಾಕು, ಹಂಗಿಗರು-ಋಣಿಗಳು, ಗಂಡುಗೆಡದಿರಿ-ಹೇಡಿಯಾಗುವುದು ಬೇಡಿ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಐದನೆಯ ಸಾಲಿನ ಗಂಡುಗೆಡದಿರಿ ಎಂಬುದಕ್ಕೆ ಬದಲಾಗಿ ಓರಿಯೆಂಟಲ್ ಲೈಬ್ರರಿಯ ಮುದ್ರಿತ ಕುಮಾರವ್ಯಾಸ ಭಾರತದ ಅಡಿಟಿಪ್ಪಣಿಯಲ್ಲಿ ತೊಂಡುಗೆಡೆದೊಡೆ ಎಂಬ ಊಹಾ ಪಾಠವನ್ನು ಕೊಡಲಾಗಿದೆ. ಇದನ್ನು ಡಿ.ಎಲ್. ನರಸಿಂಹಾಚಾರ್ಯರು ಒಪ್ಪಿದ್ದಾರೆ ಪೀಠಿಕೆಗಳು ಲೇಖನಗಳು ಪು ! 139, ತೊಂಡುಗೆಡೆ-ಅರಚಿಕೋ, ಕೂಗಾಡು
</details>
