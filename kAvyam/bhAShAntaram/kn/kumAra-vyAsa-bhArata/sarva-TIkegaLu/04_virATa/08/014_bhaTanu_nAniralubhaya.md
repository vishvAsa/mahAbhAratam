+++
title = "014 ಭಟನು ನಾನಿರಲುಭಯ"

+++

<details><summary>ಗದ್ಯ (ಕ.ಗ.ಪ) </summary>

14. " ಕರ್ಣ ! ನನ್ನಂಥ ವೀರನು ಇರುವಾಗ ಕುರುಸೇನೆಯಲ್ಲಿ ಪಾಂಡು ಸೇನೆಯಲ್ಲಿ ಬೇರೆ ಯಾರಿದ್ದಾರೆ ನನಗೆ ಸಮನಾದವರು  ಎಂದು ಅಬ್ಬರದ ಮಾತುಗಳನ್ನು ಹೇಳಿ ಹೇಳಿ ಕೌರವನ ಸಂಪತ್ತನ್ನು ಬಾಚಿಕೊಂಡೆಯಲ್ಲವೆ ? ಈಗ ಅರ್ಜುನ ನಿನ್ನನ್ನು ಪ್ರತಿಭಟಿಸುವ ವೀರ. ಅರ್ಜುನ ಎದುರಿಗೇ ಇದ್ದಾನೆ. ಅವನೆದುರಿಗೆ ನಿನ್ನ ಪರಾಕ್ರಮವನ್ನು ತೋರಿಸು, ಸೋಲು ಎಂಬ ಹೆಣ್ಣಿನ ವಿಟನೆ, ವಿಹ್ವಲನಾದೆಯಾ ?" ಎಂದು ಹೇಳಿ ನಕ್ಕ.
</details>

<details><summary>ಪದಾರ್ಥ (ಕ.ಗ.ಪ) </summary>

ಭಟ-ವೀರ, ಉಭಯರಾಯರ ಕಟಕ-ಕುರುಪಾಂಡವ ಸೇನೆ, ಅಪಜಯಸ್ತ್ರೀ ವಿಟ-ವಿಟ ಎಂದರೆ ಶೃಂಗರಿಸಿಕೊಂಡು ವಿಲಾಸಿನಿಯರನ್ನು ಕೂಡಬಯಸುವವನು ಇಲ್ಲಿ ಅಪಜಯ ಎಂಬ ಸುಂದರಿಯನ್ನು ಹಿಂಬಾಲಿಸುವ ವಿಟ ಎಂದು ಕರ್ಣನನ್ನು ಅಶ್ವತ್ಥಾಮ ಆಡಿಕೊಳ್ಳುತ್ತಿದ್ದಾನೆ ! ಕಟಕ-ಸೇನೆ, ಅಹನು-ಆಗಿದ್ದಾನೆ, ಪಟುತನ-ಪರಾಕ್ರಮ, ವಿಹ್ವಲ-ದುಃಖಿತ
</details>
