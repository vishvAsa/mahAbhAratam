+++
title = "015 ಆಗಲೇರಿಸಿ ನುಡಿದ"

+++

<details><summary>ಗದ್ಯ (ಕ.ಗ.ಪ) </summary>

15. "ಆಗ ನಿನ್ನ ಪರಾಕ್ರಮವನ್ನು ಕೊಚ್ಚಿಕೊಂಡೆಯಲ್ಲ ! ಆ ಮಾತು ಈಗ ಏನಾಯಿತು ? ಮಾನ್ಯರಾದವರು ತಾವು ಆಡುವ ಮಾತಿನ ಪರಿಣಾಮವನ್ನೇ ಲೆಕ್ಕಿಸದೆ ಸುಮ್ಮನೆ ಮಾತನಾಡಿ ನಿಂದೆಗೆ ಒಳಗಾಗಬಾರದು. ನಾವೋ ಬ್ರಾಹ್ಮಣರು. ನೀನು ಕ್ಷತ್ರಿಯನಲ್ಲವೆ ? ಈಗ ನೀನು ಅರ್ಜುನನು ಬಿಡಿಸಿದ ದನಕರುಗಳನ್ನು ಮತ್ತೆ ಹಿಂದಕ್ಕೆ ತಂದು ನಮಗೆಲ್ಲ ತೋರಿಸದೆ ಇರುವುದಿಲ್ಲ ಅಲ್ಲವೆ !" ಎಂದು ಅಶ್ವತ್ಥಾಮ ಕರ್ಣನಿಗೆ ವ್ಯಂಗ್ಯೋಕ್ತಿಯಲ್ಲಿ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಏರಿಸಿ ನುಡಿ-ಅಬ್ಬರದ ಮಾತುಗಳನ್ನಾಡು, ತರಿಚುಗೆಡೆ-ನಿಂದೆಗೆ ಒಳಗಾಗು, ಹಾರುವ-ಬ್ರಾಹ್ಮಣ,  ತಾಗು-ಪರಿಣಾಮ
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಕೃಷ್ಣ ಜೋಯಿಸ್‍ರ ಪಾಠ : ನುಡಿಗಳ ತಾಗಲರಿಯದೆ ಎಂಬುದಕ್ಕೆ ಬದಲಾಗಿ ಬಂಜೆವಾತಿನ ತಾಗನರಿಯದೆ
</details>
