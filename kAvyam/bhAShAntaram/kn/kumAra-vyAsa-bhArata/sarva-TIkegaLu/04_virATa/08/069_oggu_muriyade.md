+++
title = "069 ಒಗ್ಗು ಮುರಿಯದೆ"

+++

<details><summary>ಗದ್ಯ (ಕ.ಗ.ಪ) </summary>

69. ದುರ್ಯೋಧನನ ಮುಖದ ಸನ್ನೆಯಿಂದ ಸಾಲುಗೆಡದೆ ಸೇನೆ ಮೊಳಗುತ್ತಿರುವ ವಾದ್ಯಘೋಷದಿಂದ ಕೂಡಿ  ಹೆಣಗಳನ್ನು ತುಳಿದುಕೊಂಡು ಒಡೆದು ಬೀಳುವಂತೆ (ಭೇದಿಸಿಕೊಂಡು) ಶತ್ರುಗಳ ಮೇಲೆ ಮುತ್ತಿತು. ಆಗ ಅರ್ಜುನನು ಹುಗ್ಗಿಗರ (ಅಹಂಕಾರಿಗಳ) ಶಕ್ತಿಯನ್ನು ನಿಗುಚುತ್ತೇನೆ ಎನ್ನುತ್ತ ಅಗಣಿತವಾದ ಬಾಣಗಳಿಂದ ಕರೆದು ಕುರುಸೇನೆಯನ್ನು ಅಗ್ಗಡಲಿನಲ್ಲಿ (ರಕ್ತ ಸಮುದ್ರದಲ್ಲಿ) ಮುಳುಗಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಗ್ಗು-ಗುಂಪು, ಲಗ್ಗೆವರೆ-ವಾದ್ಯಘೋಷ, ಹುಗ್ಗಿಗ-ಗರ್ವಿಷ್ಠ, ನಿಗುಚು-ನೆಟ್ಟಗೆ ಮಾಡು, ಬಲುಹುರಿ-ಸತ್ವ, ಶಕ್ತಿ, ನಿಗ್ಗು-ನಿಗ್ಗುವೆನು ನಿರ್ವಹಿಸುತ್ತೇನೆ, ಅಗ್ಗಡಲು-ರಕ್ತ ಸಮುದ್ರ (ತ.ಸು.ಶಾಮರಾಯರ ನಿಘಂಟು) ಅಗಣಿತ-ಲೆಕ್ಕವಿಲ್ಲದಷ್ಟು
</details>
