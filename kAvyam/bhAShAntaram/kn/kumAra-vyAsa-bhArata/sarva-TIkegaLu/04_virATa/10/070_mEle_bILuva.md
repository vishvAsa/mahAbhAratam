+++
title = "070 ಮೇಲೆ ಬೀಳುವ"

+++

<details><summary>ಗದ್ಯ (ಕ.ಗ.ಪ) </summary>

70.  ಅವನ ದರ್ಶನ ಪಡೆಯಲು ಜನ ಕಾತರದಿಂದ ಮುಂದೆ ನುಗ್ಗಿದಾಗ ಅಲ್ಲೇ ಕೈಗೋಲು ಹಿಡಿದಿದ್ದ ಕಾವಲಿನವರು ಹೊಡೆದು ಓಡಿಸಲು ಮುಂದಾದರು. ಆಗ ಕೃಷ್ಣ ಆ ಕೈಗೋಲಿನವರನ್ನು ಗದರಿಸಿ ಆ ಜನಕ್ಕೆ ಕಾಣಿಸಿಕೊಂಡ. ಮಹಡಿಯ ಮೇಲಿಂದಲೂ ಹೆಂಗಸರು ತಮ್ಮ ಕಣ್ಣುಗಳ ಆರತಿಯನ್ನು ಬೆಳಗಿದರೆ ಸಂತೋಷದಿಂದ ಸ್ವೀಕರಿಸಿ ಶ್ರೀಕೃಷ್ಣನು ರಾಜಮಂದಿರಕ್ಕೆ ಬಂದ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೈಗೋಲಿನವರು-ಇವರನ್ನು ಕಂಬಿಯವರು ಎಂದು ಕರೆಯುತ್ತಾರೆ. ಜನ ಮಧ್ಯೆ ನುಗ್ಗದಂತೆ ತಡೆದು ಹದ್ದು ಬಸ್ತಿನಲ್ಲಿಡಲು ಅವರು ಕೈಯಲ್ಲಿ ಕೋಲು ಹಿಡಿದಿರುತ್ತಾರೆ, ನಿವಾಳಿ-ಆರತಿ, ಹೆಂಗಸರು ಮಂಗಳ ಸೂಚನೆಗಾಗಿ ಅನಿಷ್ಟ ನಿವಾರಣೆಗಾಗಿ ಆರತಿ ಎತ್ತುವ ಸಂಪ್ರದಾಯವಿದೆ. ಇಲ್ಲಿ ಮಹಡಿಯಲ್ಲಿದ್ದ ಸುಮಂಗಲಿಯರು ತಮ್ಮ ಕಣ್ಣಿನಿಂದಲೇ ಆರತಿ ಬೆಳಗುತ್ತಿದ್ದರು ಎಂದು ಕವಿ ಹೇಳುತ್ತಿದ್ದಾನೆ. ಅಂದರೆ ಮನ ತಣಿಯುವಂತೆ ಅವರೆಲ್ಲ ಕೃಷ್ಣನನ್ನು ನೋಡುತ್ತಿದ್ದರು ಎಂದರ್ಥ.
</details>
