+++
title = "069 ಹೊಕ್ಕನಸುರಾರಾತಿ ಪಾಣ್ಡವ"

+++

<details><summary>ಗದ್ಯ (ಕ.ಗ.ಪ) </summary>

69. ಕೃಷ್ಣ ಪಲ್ಲಕ್ಕಿಯಲ್ಲಿ ಹೊರಟ. ಪಾಂಡವರು ಎರಡೂ ಕಡೆಗಳಲ್ಲಿ ಅವನ ಪಕ್ಕದಲ್ಲೇ ನಡೆದು ಬಂದರು. ನಗರ ಜನ ಮತ್ತೆ ಕೃಷ್ಣನ ದರ್ಶನ ಪಡೆದು ನಮಸ್ಕರಿಸಿದರು. ಪಲ್ಲಕ್ಕಿಯವರ ಮತ್ತು ಸೈನಿಕರ ಕಾಲು ಧೂಳು ಎದ್ದಿತು. ಎಲ್ಲ ಬಗೆಯಲ್ಲಿ ಸ್ತೋತ್ರ ಮಾಡುವ ಶ್ರುತಿ (ವೇದ)ಗಳಿಗೆ ಸಿಕ್ಕದೆ ನುಣುಚಿಕೊಳ್ಳುವ ಕಳ್ಳ ಕೃಷ್ಣನು ಪಾಂಡವರ ಕೈಗೆ ಸುಲಭವಾಗಿ ಸಿಕ್ಕಿದ್ದಾನಲ್ಲ ಎಂದು ವಿದ್ವಾಂಸರ ಸಮೂಹ ಆಶ್ಚರ್ಯಪಟ್ಟಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಸುರಾರಾತಿ-ಅಸುರ-ರಾಕ್ಷಸ, ಅರಾತಿ-ಶತ್ರು-ರಾಕ್ಷಸ ಶತ್ರುವಾದ ಶ್ರೀಕೃಷ್ಣ, ಇಕ್ಕೆಲ-ಎರಡು ಪಕ್ಕ, ಸುತಿ-ವೇದ (ಸುತಿ<ಶ್ರುತಿ), ಕೈಮಿಗು-ಸಿಗದೆ ತಪ್ಪಿಸಿಕೊ, ಸೂರಿ ಸಂದೋಹ-ಸೂರಿ-ವಿದ್ವಾಂಸರ, ಸಂದೋಹ-ಸಮೂಹ
</details>
