+++
title = "009 ಜಗವ ಕೆಡಹಲು"

+++

<details><summary>ಗದ್ಯ (ಕ.ಗ.ಪ) </summary>

9. "ಲೋಕವನ್ನು ವಶಪಡಿಸಿಕೊಳ್ಳಲು ಪುಷ್ಪ ಬಾಣನಾದ ಮನ್ಮಥನು ಬಿಗಿದ ಬಲೆಯಲ್ಲವೇ ಇವಳು ? ಯೋಗಿಗಳನ್ನು, ಯತಿಗಳನ್ನು ವಶಪಡಿಸಿಕೊಳ್ಳಲು ಮನ್ಮಥನು ಉಜ್ಜಿ ಸಿದ್ಧಪಡಿಸಿಟ್ಟ ಹರಿತವಾದ ಆಯುಧವಲ್ಲವೇ ಇವಳು?" ಎಂದುಕೊಂಡು ಕೀಚಕನು ಮುಗ್ಧನಾಗಿ ನಿಂತ. ಕಾಮನ ಬಾಣಗಳು ಅವನ ಎದೆಗೆ ಬಲವಾಗಿ ನಾಟಿಕೊಂಡವು. ಅವಳ ಮೇಲೆ ಇರಿಸಿದ ದೃಷ್ಟಿಯನ್ನು ತೆಗೆಯಲಾರದೆ ಮನಸೋತ ಕೀಚಕನು ಆಕೆಯನ್ನು ವಶಪಡಿಸಿಕೊಳ್ಳಬೇಕೆಂದು ಪಾಪಕರ್ಮದ ಚಿಂತನೆ ಮಾಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಜಲಜ ವಿಶಿಖ-ಪುಷ್ಪ ಬಾಣ (ಮನ್ಮಥ), ಎಸು-ಬಾಣ ಬಿಡು, ಕೂರಲಗು-ಹರಿತವಾದ ಕತ್ತಿಯ ಅಂಚು, ಮುಗುದ-ಮುಗ್ಧ, ಅಂಬು-ಬಾಣ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕ - ಕಾಲೇಯರೆಂಬ ರಾಕ್ಷಸರ ಹಿರಿಯನಾದ ಬಾಣನೆಂಬ ರಾಕ್ಷಸನೇ ಕೀಚಕನಾಗಿ ಹುಟ್ಟಿದನೆಂದು ವಿರಾಟಪರ್ವದಲ್ಲಿ ಹೇಳಲಾಗಿದೆ. ಇವನು ಕೇಕಯರಾಜನ ಮಗ. ಇವನ ತಂಗಿ ಸುದೇಷ್ಣೆ ವಿರಾಟನನ್ನು ಮದುವೆಯಾದಳು. ಸೋದರಿಯ ಮೇಲೆ ವಿಶ್ವಾಸವುಳ್ಳ ಈತನೂ ವಿರಾಟನಗರದಲ್ಲೇ ನೆಲಸಿದ. ರಾಜ್ಯದ
</details>
