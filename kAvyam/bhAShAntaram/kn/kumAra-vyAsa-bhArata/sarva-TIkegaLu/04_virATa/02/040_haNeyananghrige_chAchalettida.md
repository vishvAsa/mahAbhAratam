+++
title = "040 ಹಣೆಯನಙ್ಘ್ರಿಗೆ ಚಾಚಲೆತ್ತಿದ"

+++

<details><summary>ಗದ್ಯ (ಕ.ಗ.ಪ) </summary>

40. ಕೀಚಕನು ಸುದೇಷ್ಣೆಯ ಪಾದಗಳಿಗೆ ಹಣೆಯನ್ನು ಚಾಚಿದ. ಪ್ರೀತಿಯ ತಮ್ಮನನ್ನು ಸುದೇಷ್ಣೆ ಮೇಲೆತ್ತಿ ಅಪ್ಪಿಕೊಂಡು "ನನ್ನ ಮದಿಸಿದ ಆನೆಯೇ ಕುಳಿತುಕೋ" ಎಂದು ಕುಳ್ಳಿರಿಸಿ ಅವನನ್ನೇ ನೋಡುತ್ತಿದ್ದಳು. ಅವನ ಮುಖ  ಹೆಣದ ಮುಖದಂತಾಗಿದೆ. "ಸೈರಂಧ್ರಿಯನ್ನು ಇವನು ಕೆಣಕಿದನೋ ಏನೊ ? ಕಡು ಪಾಪಿ ಇವನು ತನ್ನ ವಂಶವನ್ನೇ ನಾಶಮಾಡದೆ ಇರಲಾರನೆಂದು ಕಾಣುತ್ತದೆ. ಏನು ಮಾಡಲಿ ?" ಎಂದುಕೊಂಡು ಮರುಗಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂಘ್ರಿ-ಪಾದ, ಅಣಕಿಗ- ಪರಾಕ್ರಮಿ, ಶೂರ (ಕೃಷ್ಣ ಜೋಯಿಸ್), ಮದವಾರಣ-ಮದಿಸಿದ ಆನೆ (ದೊಡ್ಡವರು ಚಿಕ್ಕವರನ್ನು ಮಾತಾಡಿಸುವಾಗ ಮುದ್ದಿಗೆ ನನ್ನ 'ಮದಿಸಿದ ಆನೆಯೇ' ಎಂದು ಹೇಳುವ ರೂಢಿಯಿದೆ), ಮುಸುಡು-ಮುಖ, ಹಣಿದವಾಡು-ನಾಶಮಾಡು, ಮಾಣನ್-ಬಿಡುವುದಿಲ್ಲ.
</details>
