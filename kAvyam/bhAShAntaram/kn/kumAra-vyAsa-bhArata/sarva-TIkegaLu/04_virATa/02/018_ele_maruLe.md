+++
title = "018 ಎಲೆ ಮರುಳೆ"

+++

<details><summary>ಗದ್ಯ (ಕ.ಗ.ಪ) </summary>

18. ಪಾಂಡವರ ರಾಣಿಯಾದ ದ್ರೌಪದಿ  "ಅಯ್ಯೋ ಹುಚ್ಚ ! ಬೇಡ. ನನ್ನನ್ನು ಬಯಸ ಬೇಡ. ನಿನ್ನ ಕುತ್ತಿಗೆಗೆ ಹರಿತವಾದ ಕತ್ತಿಯನ್ನು ಬಯಸಬೇಡ. ಕೂಡಲೇ ನಿನ್ನ ಅರಮನೆಗೆ ತೆರಳು. ನಾನು ನಿನಗೆ ವಶವಾಗುವಷ್ಟು ಸುಲಭಳಲ್ಲ. ನಿನ್ನ ಸ್ಥಿತಿಯನ್ನು ನೋಡಿದ ಕೆಲವರು ನಕ್ಕಾರು. ನಿನಗೆ ಸತ್ತ ಮೇಲೆ ಸದ್ಗತಿ ದೊರಕುವುದಿಲ್ಲ. ಅಯ್ಯೋ ಬೇಡ " ಎಂದು ಹೇಳಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳುಪು-ಬಯಸು, ಮೋಹಗೊಳ್ಳು, ಕೂರಲಗು-ಹರಿತವಾದ ಕತ್ತಿ, ಕೈಯೊಡನೆ-ಈ ಕೂಡಲೇ, ನಿಂತ ನಿಲುವಿನಲ್ಲೇ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೈರಂಧ್ರಿಯಾಗಿ ಬೆದರಿದ್ದ ದ್ರೌಪದಿ ಈಗ ಧೈರ್ಯವಾಗಿ ಪರಿಸ್ಥಿತಿಯನ್ನು ಎದುರಿಸುತ್ತ ಗಂಭೀರವಾಗಿ ಮಾತಾಡಿರುವುದನ್ನು   
'ಪಾಂಡವರ ರಾಣಿ' ಎಂಬ ಮಾತು ಸ್ಪಷ್ಟವಾಗಿ ಧ್ವನಿಸುತ್ತದೆ. ಸಾವಿನ ಭಯ, ಜನಾಪವಾದದ ಭಯ, ದುರ್ಗತಿಯ ಭಯ   
ಎಲ್ಲವನ್ನೂ ತನ್ನ ಉತ್ತರದಲ್ಲಿ ಅಡಕಿಸಿದ್ದಾಳೆ.   
ಮೂಲಭಾರತದಲ್ಲಿ ಸೈರಂಧ್ರಿಯು "ಛಿ ! ನಾನು ಹೀನ ಜಾತಿಯವಳು, ಸೈರಂಧ್ರಿ, ಅಸಹ್ಯ ವೇಷದಲ್ಲಿದ್ದೇನೆ" ಎನ್ನುತ್ತಾಳೆ.
</details>
