+++
title = "030 ಹುಳುಕನಲ್ಲಾ ತುಮ್ಬಿ"

+++

<details><summary>ಗದ್ಯ (ಕ.ಗ.ಪ) </summary>

30. "ದುಂಬಿ ಹುಳುಕನಲ್ಲವೆ? ಕೋಗಿಲೆ ಹರಟೆಯ ಮಲ್ಲನಲ್ಲವೆ ? ಚಂದ್ರ ಮತ್ತು ವಸಂತನ ಶಕ್ತಿಯು ಎಂಥ ಮಾನ್ಯರನ್ನೂ ಇರಿಯದೆ ಬಿಡುತ್ತದೆಯೆ? ತಂಗಾಳಿ ಧರ್ಮನಿಷ್ಠನೆ? ಮಾವು  ಪ್ರೇಮಿಗಳಿಗೆ ದ್ವೇಷಿಯಲ್ಲವೆ ? ಇಂಥ ಪರಿವಾರದೊಂದಿಗೆ ಇರುವ ಆ ಮನ್ಮಥನೆಂಬವನು ಕೊಲೆಗಡಿಕನಲ್ಲವೆ ? ಹೀಗಿರುವಾಗ ನೀನು ನನ್ನನ್ನು ಅಲಕ್ಷಿಸಬಹುದೇ? ಏನು ? ಪಾಪಿ ! ಒಲಿಯದೆ ಹೀಗೆ ನೀನು ನನ್ನನ್ನು ಕೊಲ್ಲಬಹುದೆ ?" ಎಂದು ಕೀಚಕ ದ್ರೌಪದಿಗೆ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ದುಂಬಿ ಹೂ ( ಮನ್ಮಥನ ಆಯುಧ ಈ ಮಾತು ಬಂದಿರಬಹುದು.)  
ಹುಳುಕ<ಪುೞುಕ, ಚುಚ್ಚುವ ಗುಣ ಉಳ್ಳವ, ಕೊರೆಯುವಾತ, ಗಳಹ-ಹರಟುವವನು, ಬಲುಹು-ಶಕ್ತಿ, ಮಾಕಂದ-ಮಾವು, ಮಾವಿನಮರ, ಮನೋಭವ-ಮನ್ಮಥ, ಇಳಿಕೆಗೊಳು-ಕೀಳಾಗಿ ಕಾಣು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

[ಇಳಿಕೆಗೊಂಬರೆ ಇದಕ್ಕೆ 'ಇಳಿಕೆಗಾಂಬರೆ' ಎಂಬ ಪಾಠವೂ ಇದೆ]
</details>
