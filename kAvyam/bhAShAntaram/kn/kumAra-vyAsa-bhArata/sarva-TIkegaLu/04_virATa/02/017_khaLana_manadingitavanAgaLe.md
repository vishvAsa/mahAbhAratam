+++
title = "017 ಖಳನ ಮನದಿಙ್ಗಿತವನಾಗಳೆ"

+++

<details><summary>ಗದ್ಯ (ಕ.ಗ.ಪ) </summary>

ದ್ರೌಪದಿಯು ದೂರದಿಂದಲೇ ಕೀಚಕನನ್ನು ನೋಡಿದಳು. ತನಗಾಗಿ ಕಾದು ನಿಂತಿದ್ದಾನೆ. ಆತನ ಮನಸ್ಸಿನಲ್ಲಿ ಏನಿದೆ ಎಂಬುದು ಅವಳಿಗೆ ಖಚಿತವಾಗಿ ತಿಳಿಯಿತು. ಹೆದರಿ ಕಂಗಾಲಾದಳು. "ಈ ಕಾಮುಕ ನನ್ನ ಮೇಲೆ ಮೋಹಗೊಂಡಿದ್ದಾನೆ ನಾನು ಕೆಟ್ಟೆ" ಎಂದು ತನ್ನಷ್ಟಕ್ಕೇ ಹೇಳಿಕೊಂಡಳು. ಅವನಿಂದ ತಪ್ಪಿಸಿಕೊಳ್ಳಲು ಹೆಜ್ಜೆಯನ್ನು ಹಿಂದಕ್ಕಿಡುತ್ತ ಹೋದಳು. ಆದರೆ ಕೀಚಕ ಹೆದರದೆ ಮುಂದೆ ಬಂದು ನಿಂತ. "ಏಕೆ, ಸುಂದರಿ; ಮಾತಾಡಿಸುವುದಿಲ್ಲವೆ ?" ಎಂದು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಖಳ-ನೀಚ, ಇಂಗಿತ-ಮನಸ್ಸಿನ ಭಾವ, ಕಳವಳಿಗ-ಕಾಮಿ, ಕಳ್ಳ, ಕಾತರಪಡುತ್ತಿರುವವ, ಅಳುಕದೆ-ಹಿಂಜರಿಯದೆ, ಐತಂದು-ಬಂದು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕುಮಾರವ್ಯಾಸನು ಒಳ್ಳೆಯ ನಾಟಕಕಾರನಂತೆ ಸಂಭಾಷಣೆಯ ಸೊಬಗನ್ನು ಈ ಮುಂದಿನ ಪದ್ಯಗಳಲ್ಲಿ ತೋರಿದ್ದಾನೆ. ರನ್ನ ರಾಘವಾಂಕರ ದಾರಿಯಲ್ಲೇ ಕುಮಾರವ್ಯಾಸನೂ ಅಡಿಯಿರಿಸಿದ್ದಾನೆ.
</details>
