+++
title = "002 ಆ ವಿರಾಟನ"

+++

<details><summary>ಗದ್ಯ (ಕ.ಗ.ಪ) </summary>

2. "ಅಯ್ಯಾ ಜನಮೇಜಯ ! ಆ ವಿರಾಟನ ರಾಜಧಾನಿಯಲ್ಲಿ ಪಾಂಡವರು ತಮ್ಮ ವೈಭವವನ್ನು ಮರೆಮಾಚಿ ಪರಸೇವೆಯಲ್ಲಿ ಕಾಲ ಕಳೆದರು. ಹೀಗೆ ಹತ್ತು ತಿಂಗಳು ಕಾಲ ಸಾಗಿದ್ದಾಗ ರಾವಣನು ಸೀತಾದೇವಿಯ ಮೇಲೆ ಮೋಹಗೊಂಡ ಕಥೆಯಂತೆ, ಕೀಚಕನಿಗೆ ಆದ ತೊಂದರೆಯನ್ನು ಈಗ ವರ್ಣಿಸುತ್ತೇನೆ ಕೇಳು".
</details>

<details><summary>ಪದಾರ್ಥ (ಕ.ಗ.ಪ) </summary>

ಸಂಭಾವಿಸಿದ-ಸಂಭವಿಸಿದ, ನಡೆದ (ಪ್ರಾಸಕ್ಕಾಗಿ ಆದ ಬದಲಾವಣೆ) ವಿಡಂಬ-ಕಷ್ಟ, ತೊಂದರೆ, ಅಪಹಾಸ್ಯ, ವಂಚನೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕನು ದ್ರೌಪದಿಯ ಮೇಲೆ ಮೋಹಗೊಂಡ ಸಂಗತಿಯನ್ನು ವೈಶಂಪಾಯನರು ಸೀತೆಯನ್ನು ಮೋಹಿಸಿದ ರಾವಣನ ಕಥೆಗೆ ಸಮೀಕರಿಸಿದ್ದಾರೆ. ರಾವಣನಂತೆಯೇ ಕೀಚಕನೂ ಪತನ ಹೊಂದುತ್ತಾನೆ ಎಂದು ಧ್ವನಿಸಿದ್ದಾರೆ. ವಿಶ್ರವಸ್ಸಿನ ಮಗನೂ ತ್ರಿಲೋಕಾಧಿಪತಿಯೂ ಆದ ರಾವಣನು ಪಂಚವಟಿಯಲ್ಲಿ ಸೀತೆಯನ್ನು ಮೋಹಿಸಿ ಸರ್ವನಾಶ ತಂದುಕೊಂಡ ರಾಮಾಯಣದ ಕಥೆ ಇಲ್ಲಿ ಸೂಚಿತವಾಗಿದೆ.
</details>
