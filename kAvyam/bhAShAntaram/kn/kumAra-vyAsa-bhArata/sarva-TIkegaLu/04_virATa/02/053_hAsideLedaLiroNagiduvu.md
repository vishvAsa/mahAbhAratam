+++
title = "053 ಹಾಸಿದೆಳೆದಳಿರೊಣಗಿದುವು"

+++

<details><summary>ಗದ್ಯ (ಕ.ಗ.ಪ) </summary>

53. ಅವನು ಬಾಧೆ ತಡೆಯಲೆಂದು ಹಾಸಿಕೊಂಡಿದ್ದ ಹಾಸಿಗೆಯ ಎಳೆಯ ಚಿಗುರುಗಳು ಧಗೆಯಿಂದಾಗಿ ಒಣಗಿ ಹೋದವು. ನಿಟ್ಟುಸಿರಿನ ಬೇಗೆಗೆ ಮೆಲ್ಲನೆ ಬೀಸುತ್ತಿದ್ದ ಸುಳಿ ಬಾಳೆಯ ಎಲೆಗಳು ಬಾಡಿ ಹೋದವು. ಇವೆಲ್ಲ ಮನ್ಮಥನು ಕೀಚಕನ ಕೊಲೆಗೆ ಹೂಡಿದ ಆಟ. ಏನು ಮಾಡಿದ ಗೊತ್ತೆ ? ಆ ಶಶಿ, ಆ ಕೋಗಿಲೆ, ಆ ದುಂಬಿ, ಆ ತಾವರೆ, ಆ ಮಲ್ಲಿಗೆ ಎಲ್ಲವನ್ನೂ ಮನ್ಮಥನು ಕೈಬೀಸಿ ಕರೆದಿದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಎಳದಳಿರು-ಎಳೆಯ ತಳಿರು-ಚಿಗುರು, ಸುಯಿಲು-ನಿಟ್ಟುಸಿರು, ಝಳ-ಬೇಗೆ, ಕುಸುಮಾಸ್ತ್ರ-ಮನ್ಮಥ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇವೆಲ್ಲ ಸಾಂಪ್ರದಾಯಿಕ ವರ್ಣನೆಗಳು. ವಿರಹಿಗಳ ಸ್ಥಿತಿಯನ್ನು ವರ್ಣಿಸಲು ಕವಿಗಳು ಬಳಸುವ ಪರಂಪರೆಯ ಕವಿಸಮಯಗಳು. ಪ್ರೇಮದ ಕಾವಿಗೆ ಚಿಗುರು ಒಣಗುತ್ತದೆ, ನಿಟ್ಟುಸಿರಿಗೆ ಎಳೆ ಬಾಳೆಗಳು ಬಾಡುತ್ತವೆ. ಮನ್ಮಥನು ಪುಷ್ಪಗಳನ್ನು ಕೀಟ, ಪಕ್ಷಿಗಳನ್ನು ಬಳಸಿಕೊಂಡು ವಿರಹಿಗಳ ಮೇಲೆ ಧಾಳಿ ನಡೆಸುತ್ತಾನಂತೆ. ಮುಂದಿನ ಪದ್ಯಗಳಲ್ಲೂ ಈ ಬಗೆಯ ವರ್ಣನೆ ಮುಂದುವರಿದಿದೆ.
</details>
