+++
title = "019 ನಿಲ್ಲೆಲೆಗೆ ಸೈರನ್ಧ್ರಿ"

+++

<details><summary>ಗದ್ಯ (ಕ.ಗ.ಪ) </summary>

19. ಕೀಚಕನು ನಯವಾಗಿಯೇ ದ್ರೌಪದಿಗೆ, "ಎಲೆ, ಸೈರಂಧ್ರಿ ! ನಿಲ್ಲು ! ನನಗೆ ಮನ್ಮಥನ ಆಯುಧದ ಗಾಯ ತಾಗಿದೆ. ಅದನ್ನು ಗುಣಪಡಿಸುವ ಔಷಧವನ್ನು ನೀನು ಬಲ್ಲೆ. ನನ್ನ ಪ್ರಾಣವನ್ನು ಕಾಪಾಡಿಕೊ. ಓಡಿಹೋಗಬೇಡ. ನನ್ನ ಮಾತಿಗೆ ಬೆಲೆಕೊಡು. ನಿನ್ನ ಚಂಚಲವಾದ ಕಣ್ಣುಗಳನ್ನು ನನ್ನ ಮೇಲೆ ಚೆಲ್ಲಿದರೆ ಆಗ ಜೀವ ಕಳೆದುಕೊಂಡಿರುವ ನನಗೆ ಉಸಿರುಬಂದಂತಾಗುತ್ತದೆ" ಎಂದು ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಎಲೆಗೆ-ಎಲೇ, ಎಂಬ ಏಕವಚನದ ಪ್ರಯೋಗ, ಬಲ್ಲೆಹ-ಭಲ್ಲೆ ಎಂಬ ಆಯುಧ, ಚೆಲ್ಲೆಗಂಗಳು-ಹರಿದಾಡುವ ನೋಟ, ಸಪ್ರಾಣಿಸು-ಉಸಿರು ಬರುವಂತೆ ಮಾಡು.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ವಿಗತ ಜೀವನವ -ವಿಗತಜೀವನನ             
ಕುಮಾರವ್ಯಾಸ ಭಾರತ ಸಂಗ್ರಹ    
ಸಂ: ಎಂ ವಿ.ಸೀ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ತುಂಬ ನಯವಾಗಿ ಪ್ರೀತಿಯಿಂದ ಮಾತಾಡಿ ಸೈರಂಧ್ರಿಯನ್ನು ಒಲಿಸಿಕೊಳ್ಳುವುದೇ ಕೀಚಕನ ಉದ್ದೇಶವಾಗಿತ್ತು. ಆದುದರಿಂದ ಬೇಡಿಕೊಳ್ಳುವ ಧ್ವನಿಯಲ್ಲಿ ಉದ್ದಕ್ಕೂ ಮಾತಾಡುತ್ತಿದ್ದಾನೆ. ಈ ಮಾತುಗಳ ಮಧ್ಯೆ 'ಎಲಗೆ' ಎಂಬ ಒರಟು ಸಂಬೋಧನೆ ತಾಳೆಯಾಗುವುದಿಲ್ಲ ಅಲ್ಲವೆ ?  
ಪಾಠ- ವಿಗತ ಜೀವನವ ಎಂದು ಪಠ್ಯದಲ್ಲಿದೆ "ವಿಗತಜೀವನನ" ಎಂಬ ಪಾಠ ಸರಿಯಾದೀತಲ್ಲವೆ ?
</details>
