+++
title = "006 ಮೊದಲೊಳವನವಳಙ್ಗವಟ್ಟವ ನೊದವಿ"

+++

<details><summary>ಗದ್ಯ (ಕ.ಗ.ಪ) </summary>

6. ದ್ರೌಪದಿಯ (ಸೈರಂಧ್ರಿ) ದೇಹ ಸೌಂದರ್ಯವನ್ನು ಮೊದಲು ನೋಡಿದ ಕೂಡಲೇ ಅವನ ಕಣ್ಣಾಲಿಗಳು ಗಾಢವಾಗಿ ಅವಳಲ್ಲಿಯೇ ನಟ್ಟು ಕೊಂಡವು. ದೃಷ್ಟಿಯನ್ನು ಕೀಳಲು ಎಷ್ಟು ಪ್ರಯತ್ನಿಸಿದರೂ ಕೀಚಕನಿಗೆ ಸಾಧ್ಯವಾಗಲಿಲ್ಲ. ಮನ್ಮಥ ಬಾಧೆ ಹೆಚ್ಚಾಯಿತು. ಅವನ ಹೂಬಾಣಗಳು ಕೀಚಕನ ಎದೆಗೆ ತಾಕಿದುವು. ಶಿವಶಿವಾ ! ಒಂದು ನಿಮಿಷದಲ್ಲೇ ಅವನು ನಡುಗುತ್ತ ಪರವಶನಾಗಿಬಿಟ್ಟ. ಮೂರ್ಛೆಗೆ ಸಂದಂತೆ ಆದ. (ಅವನು ಅವಳ ಅಂಗವಟ್ಟವ ಎಂದು ಬಿಡಿಸಿಕೊಳ್ಳಬೇಕು)
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂಗವಟ್ಟ-ದೇಹಸೌಂದರ್ಯ, ಮೈಕಟ್ಟು, ಒದವು-(ಒದವು ಸಮೃದ್ಧೌ (ಕೇಶಿರಾಜ) ಸಮೃದ್ಧವಾಗಿ, ಅರಿದು-ಕಷ್ಟ, ಅಸಾಧ್ಯ, ಮಸೆದೋರು-ಉರಿಕಾಣಿಸು, ಧಗೆ ಉಂಟು ಮಾಡು (ಮಸೆ-ಉಜ್ಜು) ಹಮ್ಮೈಸು-ಮೂರ್ಛೆ ಹೋಗು, ಸಂಭ್ರಮಪಡು
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ದ್ರೌಪದಿಯು ಕೀಚಕನ ಕಣ್ಣಿಗೆ ಬಿದ್ದದ್ದು ಕಾಡಿನಲ್ಲಿ ನರಿಯು ಸಿಂಹದ ಎದುರು ನಿಂತಂತಾಯಿತು ಎಂದು ವ್ಯಾಸರು ಹೇಳುತ್ತಾರೆ (ಮೃಗೇಂದ್ರ ಕನ್ಯಾಂ ಇವ ಜಂಬುಕೋ ವನೇ)  
2. ಕೀಚಕನ ಪ್ರಣಯ ವಿಕಾರವನ್ನು ಹತ್ತು ಪದ್ಯಗಳಲ್ಲಿ ವಿವರಿಸಲು ಹೋಗಿರುವ ಕುಮಾರವ್ಯಾಸನು ಕ್ಲೀಷೆ, ಪುನರುಕ್ತಿ, ಸಾಮಾನ್ಯೋಕ್ತಿಗಳ ಮೊರೆ ಹೊಕ್ಕಿದ್ದಾನೆ.
</details>
