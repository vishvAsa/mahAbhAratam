+++
title = "036 ತೋಳ ತೆಕ್ಕೆಯ"

+++

<details><summary>ಗದ್ಯ (ಕ.ಗ.ಪ) </summary>

36. ಅವನು ದ್ರೌಪದಿಗೆ ಹೇಳಿದ.   
"ಕಾಂತೆ, ನೀನು ನನಗೆ ತೋಳ ತೆಕ್ಕೆಯನ್ನು ತೊಡಿಸಿ ಮನ್ಮಥನ ಬಾಣದಿಂದ ನನ್ನನ್ನು ಪಾರು ಮಾಡು. ಆ ದುಷ್ಟ ಮನ್ಮಥನು ಮಾಡುವ ಕಗ್ಗೊಲೆಯ ವಿಷಯವನ್ನು ತಿಳಿದವರು ಮಾತಾಡದಿರುತ್ತಾರೆಯೆ ? ನನ್ನನ್ನು ಸೋಲಿಸುತ್ತಿದ್ದೇನೆಂಬ ಉಬ್ಬಿನಲ್ಲಿ ಬೀಗಿ ನನ್ನನ್ನು ಹರಟೆಕೋರ ಎಂದು ಹೇಳಬೇಡ. ನಾನು ಸಾಯುತ್ತಿದ್ದೇನೆ. ಸಾವಿನೊಂದಿಗೆ ಸರಸವೆ ? ನೀನು ಕಾಪಾಡಬೇಕು"
</details>

<details><summary>ಪದಾರ್ಥ (ಕ.ಗ.ಪ) </summary>

ಕೋಲು-ಬಾಣ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಈ ಪದ್ಯದ ಸಮಗ್ರ ಅರ್ಥಕಲ್ಪನೆ ಕಷ್ಟ. "ಮನ್ಮಥನು ಕೊಲೆಗಾರ ಎಂದು ತಿಳಿದವರು ಹೇಳುತ್ತಾರೆ. ನಾನು ನಿನಗೆ ಮನಸೋತಿದ್ದೇನೆ. ಗೆಲುವಿನ ಸಂಭ್ರಮದಲ್ಲಿ ನೀನು ನನ್ನನ್ನು ವಾಚಾಳಿ ಎಂದು ಟೀಕಿಸಬೇಡ. ಇದು ಲಘು ಸಂಗತಿಯಲ್ಲ. ನಾನೇ ಸಾಯುವ ಸ್ಥಿತಿಯಲ್ಲಿ ಇದ್ದೇನೆ....." ಎಂಬರ್ಥ ಇಲ್ಲಿದೆ.
</details>
