+++
title = "024 ಕೇಳಿ ಕಿವಿ"

+++

<details><summary>ಗದ್ಯ (ಕ.ಗ.ಪ) </summary>

ಕೀಚಕನು ಮಾತುಗಳನ್ನು ಕೇಳಿ  ದ್ರೌಪದಿ ಕಿವಿ ಮುಚ್ಚಿಕೊಂಡಳು ತನ್ನ ಪಂಚಪತಿಗಳನ್ನು ನೆನೆದಳು. "ಹರಹರ, ಶಿವ, ಮುಕುಂದ" ಎಂದು ಸ್ಮರಿಸುತ್ತ ಸೂರ್ಯನ ಕಡೆ ನೋಡುತ್ತ "ಅಯ್ಯೋ ! ಈ ದುಷ್ಟನು ಮಹಾ ಅವಿವೇಕಿ, ತನ್ನ ಕ್ಷೇಮದ ಬಗೆಗೆ ಕೂಡ ಅವನಿಗೆ ಲಕ್ಷ್ಯವಿದ್ದಂತಿಲ್ಲವಲ್ಲ ! ಈ ಮದಾಂಧನನ್ನು ಸೋಲಿಸಬಲ್ಲವರು ಯರಾದರೂ ಇದ್ದಾರೆಯೆ" ಎಂದುಕೊಂಡು ಸಂಕಟದಿಂದ ತಲೆಬಾಗಿದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೇಳದ ಐವರು-ಪಾಂಡವರು, ಕಾಳು ಮೂಳ-ದುಷ್ಟ, ಖಳಾಗ್ರಣಿ-ಮಹಾದುಷ್ಟ, ಮೇಲುಗಾಣನು-ಸದ್ಗತಿಯ ಬಗೆಗೆ ಯೋಚಿಸುತ್ತಿಲ್ಲ,  ತನಗೆ ಒಳ್ಳೆಯದು ಯಾವುದು ಎಂದು ಯೋಚಿಸುವ ಮನಸ್ಸು ಅವನಿಗಿಲ್ಲ.   
ಮದಾಂಧ-ಕಾಮದಿಂದ ಕುರುಡನಾಗಿರುವವ, ತರಳೆ-ಹೆಂಗಸು.
</details>
