+++
title = "011 ರತಿಯ ಚೆಲುವನ್ತಿರಲಿ"

+++

<details><summary>ಗದ್ಯ (ಕ.ಗ.ಪ) </summary>

11. "ಮನ್ಮಥನ ಪತ್ನಿಯಾದ ರತಿಯ ರೂಪ ಒಂದು ಕಡೆ ಇರಲಿ. ಲಕ್ಷ್ಮಿ ಪಾರ್ವತಿಯರ ರೂಪವೂ ಹಾಗಿರಲಿ, ಬ್ರಹ್ಮನ ಪತ್ನಿ ಸರಸ್ವತಿಯ ರೂಪವೂ ಒಂದು ಕಡೆ ಇರಲಿ. ಆದರೆ ಈ ಹುಡುಗಿಯ ರೂಪಕ್ಕೆ ಸಮಾನಳಾದವಳನ್ನು ನಾನು ಕಂಡಿಲ್ಲ. ಆ ಮಹಾರೂಪವತಿಯಾದ ದ್ರೌಪದಿಯ ರೂಪಕ್ಕೆ ಐದು ಮಡಿ ಹೆಚ್ಚಾಗಿರುವ ಈ ಹೆಣ್ಣಿನ ರೂಪ ವೈಭವವು ನನ್ನ ಮನಸ್ಸಿಗೆ ನಾಟಿದೆ" ಎಂಬ ಭಾವನೆ ಕೀಚಕನಲ್ಲಿ ಉದಿಸಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬೊಮ್ಮನ ಸತಿ-ಬ್ರಹ್ಮನ ಹೆಂಡತಿ, ಸರಸ್ವತಿ, ಸಿರಿ-ಲಕ್ಷ್ಮಿ,
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಇಲ್ಲಿಯೂ ದ್ರೌಪದಿಯ ರೂಪವರ್ಣನೆಗೆ ಸಾಮಾನ್ಯವಾಗಿ ಕವಿಗಳು ಬಳಸುವ ಹೋಲಿಕೆಗಳನ್ನು ಕವಿ ಬಳಸಿದ್ದಾನೆ. ಕೀಚಕನು ದ್ರೌಪದಿಯ ಸ್ವಯಂವರ ಸಂದರ್ಭದಲ್ಲಿ ಅವಳನ್ನು ನೋಡಿದ್ದನಷ್ಟೆ. ಅನಂತರ ಅವಳ ರೂಪದ ಬಗೆಗೆ ಜನರ ಪ್ರಶಂಸೆಯನ್ನು ಕೇಳಿದ್ದನಷ್ಟೆ. ತಟಕ್ಕನೆ ಕೀಚಕನಿಗೆ ದ್ರೌಪದಿಯ ನೆನಪು ಬಂದದ್ದು ಕುತೂಹಲಕಾರಿಯಾಗಿದೆ. ಆದರೆ ಅವಳಿಗಿಂತ ಈಕೆ ರೂಪವತಿ ಎಂಬ ಭಾವ ಈ ನೆನಪನ್ನು ಮರೆಸುವತ್ತ ಸಾಗಿದೆ.
</details>
