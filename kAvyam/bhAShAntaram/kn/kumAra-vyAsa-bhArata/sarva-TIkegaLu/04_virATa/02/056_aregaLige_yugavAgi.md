+++
title = "056 ಅರೆಗಳಿಗೆ ಯುಗವಾಗಿ"

+++

<details><summary>ಗದ್ಯ (ಕ.ಗ.ಪ) </summary>

56. ಹೀಗೆ ಕೀಚಕನು ಪ್ರತಿ ಅರ್ಧಗಳಿಗೆಯನ್ನು ಒಂದೊಂದು ಯುಗ ಎಂದು ಭಾವಿಸಿದ್ದ. ಅನಂತರ ಪೂರ್ವಪರ್ವತದ ಶೃಂಗದಲ್ಲಿ ಸೂರ್ಯ ಕಾಣಿಸಿಕೊಂಡು ಲೋಕದ ಕತ್ತಲನ್ನು ತೊಡೆದುಹಾಕಿದ. ತಾವರೆಗಳು ಅರಳಿ ತಮ್ಮ ಪರಿಮಳದ ಉಡುಗೊರೆಯಿಂದ ದುಂಬಿಗಳನ್ನು ತಮ್ಮೆಡೆಗೆ ಸೆಳೆದವು ಎಂಬಂತೆ ಕಾಣಿಸಿತು. ಈಗ ಸೂರ್ಯೋದಯದಿಂದಾಗಿ ಚಂದ್ರನಿಗೆ ವಿರಹದ ಬಾಧೆ ತಗುಲಿ ಕೊಂಡಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಉದಯಾಚಲ-ಪೂರ್ವ ಪರ್ವತ, ಶಿರ-ಪರ್ವತದ ಶೃಂಗ, ತರಣಿ-ಸೂರ್ಯ, ಭುವನ-ಲೋಕ, ತೊಡೆ-ಹೋಗಲಾಡಿಸು, ಪಾವುಡ-ಉಡುಗೊರೆ, ಕುಮುದಿನೀ ಪತಿ-ಚಂದ್ರ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕನನ್ನು ರತ್ನಾಕರ ವರ್ಣಿ ಹೇಳುವ 'ಸ್ಮರಪಿಶಾಚ ವಿಜೃಂಭಿತ'ರ ಗುಂಪಿಗೆ ಸೇರಿಸಬಹುದು.
</details>
