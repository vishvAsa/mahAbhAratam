+++
title = "047 ಸೊಗಸದಿತರರ ಮಾತು"

+++

<details><summary>ಗದ್ಯ (ಕ.ಗ.ಪ) </summary>

"ಅಕ್ಕ ನನಗೆ ಈಗಿನ ಸ್ಥಿತಿಯಲ್ಲಿ ಬೇರೆ ಯಾರ ಮಾತೂ ಹಿಡಿಸುವುದಿಲ್ಲ. ನನ್ನ ಕಣ್ಣುಗಳಿಗೆ ಅವಳನ್ನು ಬಿಟ್ಟು ಇತರರ ರೂಪ ಹಿಡಿಸುವುದಿಲ್ಲ. ನನ್ನ ನಾಲಗೆಗೆ ಇತರರ ಹೆಸರುಗಳು ಶತ್ರುಗಳಾಗಿವೆ. ನಾನೀಗ ಬಿಸಿಲ ಬೇಗೆಗೆ ತತ್ತರಿಸುವ ಸಸಿಯಂತಾಗಿದ್ದೇನೆ. ಅಕ್ಕ ನನ್ನ ಇಷ್ಟಾರ್ಥವನ್ನು ಪೂರೈಸಿಕೊಡು. ಕರುಳು ಹರಿದಂತಾಗಿರುವ ಜಿಂಕೆಯ ಮರಿಯನ್ನು ಕಾಪಾಡಬೇಕು" ಎಂದು ಹೇಳಿ ಕೀಚಕ ಆಕೆಯ ಪಾದಕ್ಕೆ ನಮಸ್ಕರಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಗಡು -  ಓಕರಿಸು ,  ರೂಹು-ರೂಪ, ಸೆಗಳಿಕೆ-ಧಗೆ, ಸೆಗಳಿಕೆಯ ಸಸಿ-ಬೇಗೆಗೆ ಬಾಡಿದ ಸಸಿ
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಕಣ್ಣುಗಳೊಗಡಿಸುವುವುಳಿದವರ ರೂಹನು - ಇದು ಎಂ.ವಿ.ಸೀ ಅವರು ಸೂಚಿಸಿರುವ ಪಾಠ  
ಕಣ್ಣುಗಳೊಗಡುವವು ಮಿಕ್ಕವರ ರೂಹನು- ಈ ಪಾಠವನ್ನು  ಒಪ್ಪಿಕೊಳ್ಳಲಾಗಿದೆ. ವಿರಾಟಪರ್ವ , ಮೈ.ವಿ.ವಿ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಒಗಡುವವು ಎಂಬ ಪಾಠವನ್ನು ಅಂಗೀಕರಿಸಿದರೆ ಅರ್ಥವಿಸುವುದು ಸುಲಭ (ಇತರರ ಮಾತು ನನಗೆ ಸೇರುವುದಿಲ್ಲ) "ಕಣ್ಣುಗಳಿಗೆ ಇತರರ ರೂಪ ಓಕರಿಕೆ ತರುತ್ತದೆ"
</details>
