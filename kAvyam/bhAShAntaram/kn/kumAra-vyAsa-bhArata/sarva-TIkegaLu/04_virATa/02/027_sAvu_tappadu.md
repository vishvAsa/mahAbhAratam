+++
title = "027 ಸಾವು ತಪ್ಪದು"

+++

<details><summary>ಗದ್ಯ (ಕ.ಗ.ಪ) </summary>

" ನನಗೆ ಈಗ ಸಾವು ತಪ್ಪಿದ್ದಲ್ಲ. ಕಾಮನ ಬಾಧೆ ನನ್ನನ್ನು ಬಲಿ ತೆಗೆದುಕೊಳ್ಳುತ್ತಿದೆ. ಆದುದರಿಂದ ನಿನ್ನನ್ನು ಕೂಡಿ ಸಾಯುತ್ತೇನೆಯೇ ಹೊರತು ವೃಥಾ ಕಾಮನ ಬಾಧೆಯಿಂದ ಸಾಯುವುದಿಲ್ಲ. ಸುಂದರಿ ! ನನ್ನನ್ನು ನಿರಾಕರಿಸಬೇಡ. ನನ್ನ ಮೇಲೆ ಕೃಪೆ ಮಾಡು ನನ್ನನ್ನು ಉಳಿಸು" ಎನ್ನುತ್ತ ಕೀಚಕನು ಸೈರಂಧ್ರಿಗೆ ಕೈಮುಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಡಾವರ-ಬಾಧೆ, ನೆರೆದು-ಕೂಡಿ, ಅನುಭವಿಸಿ, ಭಾವೆ-ಸುಂದರಿ, ರಾಜೀವ ಮುಖಿ-ತಾವರೆಯ ಮುಖದವಳು, ಕಮಲಾನನೆಗೂ ಇದೇ ಅರ್ಥ
</details>

<details><summary>ಟಿಪ್ಪನೀ (ಕ.ಗ.ಪ) </summary>

1. ಕೀಚಕ ಈಗ ಎರಡು ಅಂಶಗಳನ್ನು ಹೇಳುತ್ತಿದ್ದಾನೆ ಸೈರಂಧ್ರಿಯ ತಂಟೆಗೆ ಹೋದರೆ ಬಲಿಷ್ಠರಾದ ಗಂಧರ್ವರು ತನ್ನನ್ನು ಕೊಲ್ಲುತ್ತಾರೆ. ಹಾಗೆಂದು ಸುಮ್ಮನಿದ್ದರೂ ಸಾವು ಖಚಿತ. ಏಕೆಂದರೆ ಮನ್ಮಥನ ಕಾಟದಿಂದಾಗಿ ತನಗೆ ದಶಮಾವಸ್ಥೆ ಬಂದಿದೆ. ಹೀಗಿರುವುದರಿಂದ ಆಕೆಯನ್ನು ಪಡೆದೇ ಸಾಯುವುದು ಉತ್ತಮ ಎಂಬ ತೀರ್ಮಾನ.
</details>
