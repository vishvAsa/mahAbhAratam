+++
title = "035 ಮರುಳೆ ಮನದ"

+++

<details><summary>ಗದ್ಯ (ಕ.ಗ.ಪ) </summary>

35. ದ್ರೌಪದಿ ಮತ್ತೊಮ್ಮೆ ಎಚ್ಚರಿಕೆ ಕೊಟ್ಟಳು "ಹುಚ್ಚ ! ಮನೋವಿಕಾರವೆಂಬ ಮಾರಿಯ ಸಂಗಡ ಹುಡುಗಾಟವಾಡಬಾರದು. ಸಾವನ್ನು ಬಯಸಬಾರದು. ಉರಿಯುತ್ತಿರುವ ಪ್ರತಿಮೆಯನ್ನು ಅಪ್ಪಲು ಬಯಸಿ ಹಾಳಾಗಬಾರದು. ಮನ್ಮಥನ ಬಾಣಕ್ಕೆ ಯಾರಾದರೂ ಗುರಿಯಾಗುತ್ತಾರೆಯೆ ? ಪಾಪಿ! ನಿನ್ನ ಅರಮನೆಗೆ ನಡೆ. ನನ್ನ ವೀರಪತಿಗಳೇನಾದರೂ ನಿನ್ನನ್ನು ನೋಡಿದಲ್ಲಿ ಕಡಿದು ಹರವಿಬಿಡುತ್ತಾರೆ.'
</details>

<details><summary>ಪದಾರ್ಥ (ಕ.ಗ.ಪ) </summary>

ನೆರೆ-ಸೇರು, ಕೂಡು, ಸರಳಕಂಗೈಸುವರೆ- ಇದು ಸರಳಿಗಂಗೈಸುವರೆ (ಮನ್ಮಥನ ಬಾಣಗಳಿಗೆ ದೇಹವನ್ನು ಒಪ್ಪಿಸುತ್ತಾರೆಯೆ ?) ಎಂದಿರಬಹುದೆ ? ದಳ್ಳುರಿ-ಕಾಡುಕಿಚ್ಚು, ಕಡಿದುಹರಹು-ಕತ್ತರಿಸಿ ಹರಡು.
</details>
