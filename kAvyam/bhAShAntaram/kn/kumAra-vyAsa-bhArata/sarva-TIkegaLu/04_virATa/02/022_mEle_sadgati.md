+++
title = "022 ಮೇಲೆ ಸದ್ಗತಿ"

+++

<details><summary>ಗದ್ಯ (ಕ.ಗ.ಪ) </summary>

ನನಗೆ ಸ್ವರ್ಗ ಸಿಕ್ಕುವುದಿಲ್ಲ ಎಂದೆಯಲ್ಲವೆ ? ಅದು ಸುಟ್ಟು ಹೋಗಲಿ, ಯಾರಿಗೆ ಬೇಕಾಗಿದೆ ? ಯಮಕಿಂಕರನು ನನ್ನನ್ನು ಎಳೆದೊಯ್ಯಲು ಬರಲಿ, ನಾನು ಲೆಕ್ಕಿಸುವುದಿಲ್ಲ. ಬಂಧುಗಳು ನನ್ನ ಶೀಲವನ್ನು ಕುರಿತು ಅಪಹಾಸ್ಯಮಾಡಿದರೆ ಚಿಂತೆಯಿಲ್ಲ. ನನ್ನ ಕಡೆಯವರೆಲ್ಲ ಮತ್ತು ರಾಣಿಯರೆಲ್ಲ ನನ್ನನ್ನು ಕೈಬಿಟ್ಟು ಕಳಚಿಕೊಂಡರೂ ಚಿಂತೆಯಿಲ್ಲ. ಸುಂದರಿ ! ನನಗೆ ನಿನ್ನ ಮೇಲೆ ಮೋಹವುಂಟಾಗಿದೆ. ಮನ್ಮಥನ ಬಾಣವು ನನ್ನನ್ನು ಹಿಂದಿನ ಸ್ಥಿತಿಗೆ ಮರಳಲು ಬಿಡುತ್ತಿಲ್ಲ. ಚಂಚಲ ನೇತ್ರೆಯ ಸುಂದರಿ ! ನೀನು ಒರಟು ಮಾತಿನಲ್ಲಿ ತಿರಸ್ಕಾರವನ್ನು ಹೇಳದೆ ನನ್ನನ್ನು ಕಾಪಾಡು.... ಎಂದು ಕೀಚಕನು ದ್ರೌಪದಿಗೆ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಐತರಲಿ-ಬರಲಿ, ಏಳಿಸು-ನಿಂದಿಸು, ಅಪಹಾಸ್ಯ ಮಾಡು, ಬಿರುಬು-ಕಠಿಣವಾದ ಮಾತು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೋಹಪಾಶಕ್ಕೆ ಸಿಲುಕಿದವರು ಎಂಥ ಭಂಡರಾಗುತ್ತಾರೆ ಎಂಬುದಕ್ಕೆ ಕೀಚಕನ ನಡವಳಿಕೆ ಉತ್ತಮ ನಿದರ್ಶನವಾಗಿದೆ. ಹೇವಗೇಡಿಗಳಿಗೆ ವಾವೆಯೇನು ? ವರಸೆಯೇನು ? ಎಂಬ ಗಾದೆ ಈತನ ಸ್ವಭಾವವನ್ನು ವಿವರಿಸುತ್ತದೆ.
</details>
