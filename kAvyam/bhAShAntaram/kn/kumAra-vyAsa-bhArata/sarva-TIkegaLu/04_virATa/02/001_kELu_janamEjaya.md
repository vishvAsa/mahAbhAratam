+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ವೈಶಂಪಾಯನ ಜನಮೇಜಯನಿಗೆ ಹೇಳುತ್ತಿದ್ದಾರೆ "ರಾಜನೇ ಕೇಳು. ನಿಮ್ಮ ಪೂರ್ವರಾಜರುಗಳಾದ ಪಾಂಡವರು ವಿರಾಟನಗರದಲ್ಲಿ ಯಾರ ಕಣ್ಣಿಗೂ ಬೀಳದಂತೆ ಗುಪ್ತ ಜೀವನ ನಡೆಸುತ್ತಿದ್ದರು. ಹತ್ತು ತಿಂಗಳು ಅಲ್ಲಿ ಕಾಲ ಕಳೆದಿದ್ದರು. ಅನಂತರ ನಡೆದ ವಿಶೇಷ ಘಟನೆಯನ್ನು ಕೇಳು. ನಿನಗಾಗಿ ಅದನ್ನು ವಿಸ್ತಾರವಾಗಿ ವರ್ಣಿಸುತ್ತೇನೆ".
</details>

<details><summary>ಪದಾರ್ಥ (ಕ.ಗ.ಪ) </summary>

ಪೂರ್ವ ಪೃಥ್ವೀಪಾಲರು-ಜನಮೇಜಯನ ತಂದೆಯ ಅಜ್ಜ ಅರ್ಜುನ, ಹೀಗೆ ಪಾಂಡವರು ಜನಮೇಜಯನಿಗೆ ಹಿರಿಯ ತಲೆಮಾರಿನ ರಾಜರು. ಗುಪುತ-ಗುಪ್ತ, ಗುಪ್ತ>ಗುಪಿತ. ಇದು ನಡುಗನ್ನಡದ ವೈಶಿಷ್ಟ್ಯ.   
ಉದಾ: ರತುನ, ಭಕುತಿ, ಯುಕುತಿ, ಶಬುದ ಇತ್ಯಾದಿ. ಅತಿಶಯೋಕ್ತಿ : ಹೆಚ್ಚಿನ ಮಾತು ಅರುಪು-ತಿಳಿಸು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಪಾಂಡವರು ಹತ್ತು ತಿಂಗಳು ಆರಾಮವಾಗಿದ್ದರು. ಸಮುದ್ರದಿಂದ ಪರಿವೃತವಾದ ಭೂಮಿಯ ಪಾಲಕರಾಗಿದ್ದ ಪಾಂಡವರು ವಿರಾಟನಗರದಲ್ಲಿ ದುಃಖಿತರಾಗಿದ್ದರೂ ನೆಮ್ಮದಿಯಿಂದ ಕಾಲಕಳೆಯುತ್ತಿದ್ದರೆಂದು ವ್ಯಾಸರು ಹೇಳುತ್ತಾರೆ.
</details>
