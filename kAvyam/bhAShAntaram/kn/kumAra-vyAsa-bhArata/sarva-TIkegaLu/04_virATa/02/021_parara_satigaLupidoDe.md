+++
title = "021 ಪರರ ಸತಿಗಳುಪಿದೊಡೆ"

+++

<details><summary>ಗದ್ಯ (ಕ.ಗ.ಪ) </summary>

21. "ಪರರ ಸತಿಗೆ ಆಸೆಪಟ್ಟರೆ ಅದರಿಂದ ಪಾತಕ ಮಾಡಿದಂತಾಗುತ್ತದೆ. ನಿನ್ನ ಸಂಪತ್ತು, ಅಧಿಕಾರ ಎಲ್ಲ ನಿನ್ನನ್ನು ತ್ಯಜಿಸುತ್ತವೆ. ಈ ಪ್ರಪಂಚದಲ್ಲಿ ನಿನ್ನ ಕೀರ್ತಿ ಮಾಸುತ್ತದೆ. ಪರಲೋಕದಲ್ಲಿಯೂ ನಿನ್ನ ಗತಿಗೆ ಕೇಡಾಗುತ್ತದೆ. ಹತ್ತು ತಲೆಯ ರಾಕ್ಷಸ ರಾವಣ ಸತ್ತ  ಕಥೆ ನಿನಗೆ ಗೊತ್ತಲ್ಲವೆ ? ಪಾಪಿ, ದೂರ ಸಾರು". ಎಂದು ದ್ರೌಪದಿಯು ಕೀಚಕನಿಗೆ ಹೇಳಿದಳು
</details>

<details><summary>ಪದಾರ್ಥ (ಕ.ಗ.ಪ) </summary>

ಅಳುಪು-ಬಯಸು, ಮೋಹಿಸು, ತೊಲಗುಗು-ತೊಲಗುತ್ತದೆ, ಅಗ್ಗದ-ಶ್ರೇಷ್ಠವಾದ, ಕೊರಳು ಹಲವಾದ ಅಸುರ-ಹಲವು ಕೊರಳುಗಳಿದ್ದ ರಾಕ್ಷಸ, ರಾವಣ, ಅಂತಕಪುರ-ಯಮನ ಊರು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಒಳಗೊಳಗೇ ತನ್ನಲ್ಲಿರುವ ಅಧೈರ್ಯವನ್ನು ಹಿಮ್ಮೆಟ್ಟಿಸಲು ದ್ರೌಪದಿ ಕೀಚಕನಿಗೆ ಪಾತಕದ ಅರಿವು ಮೂಡಿಸುವ ವ್ಯರ್ಥ ಪ್ರಯತ್ನ ಮಾಡುತ್ತಿದ್ದಾಳೆ.
</details>
