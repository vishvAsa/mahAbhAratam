+++
title = "013 ಬೀಳುಗೊಣ್ಡುದು ಲಜ್ಜೆ"

+++

<details><summary>ಗದ್ಯ (ಕ.ಗ.ಪ) </summary>

13. ದ್ರೌಪದಿಯ ರೂಪಕ್ಕೆ ಮನಸೋತ ಕೀಚಕನಿಗೆ ನಾಚಿಕೆಯ ಭಾವ ಕಾಡಲಿಲ್ಲ್ಲ. ತನ್ನ ಮಹಿಮೆಯ (ಪರಾಕ್ರಮ, ಪ್ರಸಿದ್ಧಿ ಮೊದಲಾದುವುಗಳ)  ಕೊಂಡಿ ಕಳಚಿಕೊಂಡಿತು. ಅಂತರಂಗದಲ್ಲಿ ದ್ರೌಪದಿಯ ರೂಪವನ್ನು ಸೆರೆಹಿಡಿದು ನೆಟ್ಟ ಕಣ್ಣುಗಳಿಂದ ಅವಳನ್ನೇ ನೋಡಿದ. ಅನಂತರ ಅಕ್ಕನ ಬಳಿಗೆ ಹೋಗಿ "ಅಕ್ಕ ! ನನ್ನದೊಂದು ಬೇಡಿಕೆ ನಿಮ್ಮ ಸಖಿಯರಲ್ಲಿ ಮಹಾರೂಪವತಿಯೂ ಶ್ರೇಷ್ಠಳೂ ಆದ ಇವಳು ಯಾರು?" ಎಂದು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬೀಳುಕೊಳ್-ಹೊರಟು ಹೋಗು, ತನುಜೆ-ಮಗಳು, ಆಲಿ-ಕಣ್ಣುಗುಡ್ಡೆ, ನಿಮ್ಮಡಿ-ನಿಮ್ಮ, ಹಿರಿಯರ ಬಗೆಗೆ ಗೌರವ ಸೂಚಕವಾಗಿ 'ನಿಮ್ಮ ಪಾದ' ಎಂದು ಹಿಂದೆ ಸಂಬೋಧಿಸುತ್ತಿದ್ದ ಬಗೆ, ಮೀಟು-ಉನ್ನತಿ, ಶ್ರೇಷ್ಠತೆ, ಅಗ್ರಜೆ-ಅಗ್ರ (ತನಗಿಂತ ಮುಂಚೆ) ಜೆ-ಹುಟ್ಟಿದವಳು-ಅಕ್ಕ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲಭಾರತದಲ್ಲಿ ಕೀಚಕನು :  
"ನೇಯಂ ಮಯಾ ಜಾತು ಪುರೇಹ ದೃಷ್ಟಾ  
ರಾಜ್ಞೋ ವಿರಾಟಸ್ಯ ನಿವೇಶನೇ ಶುಭಾ  
ರೂಪೇಣ ಚೋನ್ಮಾದಯತೀವ ಮಾಂ ಭೃಶಂ  
ಗಂಧೇವ ಜಾತಾ ಮದಿರೇವ ಭಾಮಿನೀ"  
"ವಿರಾಟ ಭವನದಲ್ಲಿ ಈಕೆಯನ್ನು ನಾನು ಎಂದೂ ನೋಡಿಲ್ಲ. ತನ್ನ ರೂಪದಿಂದ ಈಕೆ ಸುಗಂಧದ ಮದ್ಯದಂತೆಯೇ ನನ್ನನ್ನು ಮತ್ತು ಗೊಳಿಸಿದ್ದಾಳೆ...." ಎನ್ನುತ್ತಾನೆ.
</details>
