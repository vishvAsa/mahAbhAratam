+++
title = "029 ದ್ರೌಪದಿಗೆ ಖಳ"

+++

<details><summary>ಗದ್ಯ (ಕ.ಗ.ಪ) </summary>

29. ಆಗ ದುಷ್ಟ ಕೀಚಕನು ದ್ರೌಪದಿಗೆ ಹೇಳಿದ : "ಸೈರಂಧ್ರಿ ನನ್ನ ಪರಾಕ್ರಮ ಎಷ್ಟೆಂಬುದು ನಿನಗೆ ತಿಳಿದಿಲ್ಲ. ನಿನ್ನ ಪತಿಗಳೆಲ್ಲ ನನ್ನೆದುರಿಗೆ ಬಡವರು. ಬಡವರ ಕೋಪ ದವಡೆಗೆ ಮೂಲ ಎಂಬ ಗಾದೆ ಗೊತ್ತು ತಾನೆ ! ಅವರು ನನಗೆ ಏನು ಮಾಡಿಯಾರು ? ಅವರನ್ನೆಲ್ಲ ನಾನು ಎದುರಿಸುತ್ತೇನೆ. ಆ ವಿಷಯ ಈಗೇಕೆ ? ನೀನು ನನಗೆ ಒಲಿದರೆ ಸಾಕು. ನಾನು ಯಾರಿಗೂ ಹೆದರುವುದಿಲ್ಲ. ನಾನು ಕೆರಳಿ ನಿಂತರೆ ಈಶ್ವರನು ಎದುರಿಗೆ ಬಂದರೂ ಹಿಂಜರಿಯುವುದಿಲ್ಲ. ಈಗ ನನ್ನ ಜೊತೆ ಸೇರು. ಮುಂದಿನದನ್ನು ನೋಡುವೆಯಂತೆ"
</details>

<details><summary>ಪದಾರ್ಥ (ಕ.ಗ.ಪ) </summary>

ಆಟೋಪ-ಹೆಗ್ಗಳಿಕೆ, ಪರಾಕ್ರಮ, ಆಪೆ-(ಅವರನ್ನು ಎದುರಿಸಲು) ಸಮರ್ಥನಾಗಿದ್ದೇನೆ; < ಆರ್ಪೆನ್, ಓಪಳು-ನಲ್ಲೆ, ಪ್ರೀತಿಸುವಾಕೆ, ಮಲೆತಡೆ-(ನಾನು) ಕೆರಳಿ ನಿಂತರೆ, ಪಿನಾಕಿ-ಪಿನಾಕಪಾಣಿಯಾದ ರುದ್ರ , ದೇಗುವರು- ಏಗುವರು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕನು ಸಂಧಿ ಸಂಧಿಯೊಳ್ ಸಹಸ್ರ ಸಿಂಹಬಲಂ (ಕೀಲು ಕೀಲುಗಳಲ್ಲೂ ಸಾವಿರ ಸಿಂಹದ ಬಲವುಳ್ಳವನು) ಪಂಪಭಾ 8-78ವ.
</details>
