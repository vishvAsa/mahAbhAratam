+++
title = "000 ಸೂ ಕುಸುಮಶರನುರವಣೆಯ"

+++

<details><summary>ಗದ್ಯ (ಕ.ಗ.ಪ) </summary>

ಸೂಚನೆ : ಮನ್ಮಥನ ಸಂಭ್ರಮದ ಬಾಣದ ಹೊಡೆತಕ್ಕೆ ಸಿಕ್ಕಿ ಕೀಚಕ ಗಾಯಗೊಂಡ. ತನ್ನ ಮಿತಿಯನ್ನು ತಿಳಿಯದೆ, ವಿನಾಶದ ಪ್ರಮಾಣವನ್ನೇ ಗಮನಿಸದೆ ದ್ರೌಪದಿಯನ್ನು ಕೆಣಕಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಸುಮಶರ-ಮನ್ಮಥ, ಉರವಣೆಯ-ಅಬ್ಬರದ, ಸಂಭ್ರಮದ, ತೀವ್ರವಾದ, ಅಸು-ಪ್ರಾಣ, ಶಕ್ತಿ, ತುಡುಕು-ಹಿಡಿ, ಎರಗು, ಆಕ್ರಮಿಸು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಕೀಚಕ -ಕಾಲಕೇಯ ರಾಕ್ಷಸನೇ ಕೀಚಕನ ಅವತಾರ ತಾಳಿ ಬಂದನೆಂದು ಹೇಳಲಾಗಿದೆ. ಕೀಚಕನು ಸೂತ. ಅಂದರೆ ಕ್ಷತ್ರಿಯನಿಗೆ ಬ್ರಾಹ್ಮಣಿಯಲ್ಲಿ ಹುಟ್ಟಿದವನು. ರಾಜಕನ್ಯೆಯಲ್ಲಿ ಹುಟ್ಟಿದ ಕೇಕಯ ರಾಜನ ಮೊದಲ ಪತ್ನಿ ಮೂಲದ ರಾಜಕನ್ಯೆ. ಇವರ ಮಕ್ಕಳೇ ಸುದೇಷ್ಣೆ ಮತ್ತು ಕೀಚಕರು. ಮುಂದೆ ಸುದೇಷ್ಣೆ ವಿರಾಟನ ರಾಣಿಯಾದಳು. ಇವಳಿಗೆ ಚಿತ್ರಾ ಎಂಬ ಹೆಸರೂ ಇತ್ತು. ವಿರಾಟನ ಮೊದಲ ಪತ್ನಿ ಸುರಥಾ ಎಂಬುವಳು. ಅವಳ ಮಗ ಶ್ವೇತ. ಎರಡನೆಯ ಪತ್ನಿ ಸುದೇಷ್ಣೆಯಲ್ಲಿ ವಿರಾಟನಿಗೆ ಉತ್ತರ, ಉತ್ತರೆ, ಎಂಬ ಮಕ್ಕಳು. ಅಕ್ಕನ ಸಂಗಡ ಬಂದ ಕೀಚಕನು ಮಹಾವೀರ. ವಿರಾಟನ ಸೇನೆ, ಕೋಶ ಎರಡೂ ಕೀಚಕನ ವಶದಲ್ಲಿದ್ದುವು ಇವನ ಸಹಾಯವಿದ್ದುದರಿಂದ ವಿರಾಟನಿಗೆ ಶತ್ರುಭಯವಿರಲಿಲ್ಲ. ಮೇಖಲರು ತ್ರಿಗರ್ತರು ದಶಾರ್ಣರು ಕಶೇರುಕರು ಮಾಲವರು ಯವನರು ಪುಳಿಂದರು ಮೊದಲಾದವರೆಲ್ಲ ಕೀಚಕನಿಗೆ ಹೆದರುತ್ತಿದ್ದರು. ಕೀಚಕ ಹತ್ತುಸಾವಿರ ಆನೆಗಳ ಬಲ ಹೊಂದಿದ್ದವನು. ಕೀಚಕನಿಗೆ 105 ಜನ ಸಹೋದರರಿದ್ದು ಎಲ್ಲರೂ ಕೀಚಕನ ಬೆಂಬಲಿಗರಾಗಿದ್ದರು. (ಕೀಚಕನು ಸುದೇಷ್ಣೆಯ ದೊಡ್ಡಮ್ಮನ ಮಗ ಎಂಬ ಪಾಠವೂ ಉಂಟು) ವ್ಯಾಸರು ಕೀಚಕನ ವಿಷಯವಾಗಿ ಹೇಳುವ ಮಾತನ್ನು ಗಮನಿಸಬೇಕು.   
ತೃಣವಾನ್ ಕಾಲಪಾಶೇನ ಕಂಠೇಬದ್ಧ: ಪಶುರ್ಯಥಾ  
ನಾವಬುಧ್ಯತ ಮೂಢಾತ್ಮಾ ಮರಣಂ ಸಮುಪಸ್ಥಿತಿಂ  
"ಕೊರಳಿಗೆ ಉರುಳುಕಟ್ಟಿದ ಹಸುವಿನಂತೆ ಆ ಮೂಢನು ತನ್ನ ಸಾವನ್ನು ತಂದುಕೊಂಡ"
</details>
