+++
title = "021 ಹರುಕನೇ ನೀನೆಲವೊ"

+++

<details><summary>ಗದ್ಯ (ಕ.ಗ.ಪ) </summary>

21. "ಛೀ ! ಉತ್ತರ ನೀನು ವೀರನಲ್ಲ ಹರುಕ. ನಿಮ್ಮ ತಂದೆಯಾದರೋ ಕ್ಷತ್ರಿಯ ರಾಜರುಗಳಲ್ಲಿ ಶ್ರೇಷ್ಠನಾದ ರಾಜ. ನೀನು ಯುವಕ. ತಾರುಣ್ಯದಲ್ಲಿ ಯುದ್ಧಕಾರ್ಯವನ್ನು ಒಪ್ಪಿಕೊಂಡು ಇರಿದು ಮೆರೆಯಬೇಕಲ್ಲವೆ ? ಅಲ್ಲದೆ ತಾರುಣ್ಯದ ಬಲವೂ ನಿನಗಿದೆ. ಹಾಗೆ ಮಾಡದೆ ಹೇಡಿಯಾದರೆ ಸರಿಯಲ್ಲ. ಅಪಕೀರ್ತಿ ಎಂಬುದು ರವಿ ಶಶಿಗಳಿರುವ ತನಕ ಹೋಗುವುದೇ ಇಲ್ಲ. ಎಲೈ ನರವೇಷದ ಕುರಿ ! ನಡೆ, ಯುದ್ಧ ಮಾಡು" ಎಂದು ಹೇಳುತ್ತ ಉತ್ತರನನ್ನು ಜೋರಾಗಿ ಎಳೆದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರುಕ-ಇದು ಒಂದು ಗ್ರಾಮೀಣ ಬೈಗುಳ, ಸಡಿಲ ಸ್ವಭಾವದವನು, ನೀಚ. ಪಱುಕ>ಪರುಕ, ಉರುವ-ಶ್ರೇಷ್ಠ, ಅವಸರ-ಸಂದರ್ಭ, ಧುರಭರ- ಉಕ್ಕುತ್ತಿರುವ ಉದ್ದಾಮವಾದ, ಅತಿಶಯವಾದ, ಸರಿಗಳೆ-ಬಿಟ್ಟು ಹೋಗು, ಬೀಳ್ವನ್ನ ಬರ-ಬೀಳ್ವ ಅನ್ನವರ > ಅನ್ನಬರ-ಬೀಳುವ ತನಕ
</details>
