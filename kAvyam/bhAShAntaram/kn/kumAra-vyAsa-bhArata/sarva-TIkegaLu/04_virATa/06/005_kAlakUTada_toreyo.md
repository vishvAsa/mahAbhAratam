+++
title = "005 ಕಾಲಕೂಟದ ತೊರೆಯೊ"

+++

<details><summary>ಗದ್ಯ (ಕ.ಗ.ಪ) </summary>

5. "ಇದೇನು ವಿಷದ ತೊರೆಯೋ ? ಮಾರಿಯ ಪಾಳಯವೋ  ಮೃತ್ಯುವಿನ ಗಂಟಲ ನಾಲಗೆಯೋ  ಭೈರವನ ಗಣಗಳೋ ಯಮನ ಪರಿವಾರವೋ  ಕಾಲರುದ್ರನ ಹಣೆಯ ಬೆಂಕಿಯೋ ಅಥವಾ ಕೌರವನ ಸೇನಾ ಜಾಲವೋ" ಹೀಗೆ ಭಾವಿಸಿ ಉತ್ತರನು ಶಿವಶಿವಾ ಎಂದು ಹೆದರಿದ".
</details>

<details><summary>ಪದಾರ್ಥ (ಕ.ಗ.ಪ) </summary>

ಕಾಲಕೂಟ-ವಿಷ, ಗೂಳೆಯ-ಬಿಡಾರ, ತಾಳಿಗೆ-ನಾಲಗೆ, ಥಟ್ಟು-ಗುಂಪು, ಜವ-ಯಮ, ಜಂಗುಳಿ-ಸಮೂಹ, ನೊಸಲು-ಹಣೆ, ವಹ್ನಿ-ಬೆಂಕಿ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಆ 'ಸುಕುಮಾರ' ಅಂದು ಹೆದರಿದ" ! ಎಂಬ ಮಾತಿನ ಹಾಸ್ಯ ಧ್ವನಿಯನ್ನು ಗುರುತಿಸಬೇಕು.  
ಈ ಮೇಲಣ ನಾಲ್ಕು ಪದ್ಯಗಳಲ್ಲಿ ಕೌರವರ ಸೇನೆಯು ಉತ್ತರನ ಮನಸ್ಸಿಗೆ ತಂದ ವಿಪತ್ತಿನ ಚಿತ್ರಗಳಿವೆ. ಹೆದರಿ ಕಂಗಾಲಾಗಿದ್ದನೆಂದು ಹೇಳಲು ಇಷ್ಟೊಂದು ಉಪಮೆಗಳನ್ನು ಕವಿ ನೀಡಬೇಕಾಯಿತು. ನಿಜವಾದ ವೀರರಿಗೆ ಶತ್ರು ಸೇನೆಯ ಅಗಾಧತೆ ಕಂಡರೆ ಆಶ್ಚರ್ಯವಾಗುವುದಿಲ್ಲ. ಬದಲಿಗೆ ಹೋರಾಟದ ಹುಮ್ಮಸ್ಸು ಹೆಚ್ಚಾಗುತ್ತದೆ.
</details>
