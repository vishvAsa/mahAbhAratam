+++
title = "024 ಆಳೊಳೊಡ್ಡುಳ್ಳವನು ಭಾರಿಯ"

+++

<details><summary>ಗದ್ಯ (ಕ.ಗ.ಪ) </summary>

24. "ಅಯ್ಯಾ ! ಉತ್ತರ ! ನೀನು ವೀರರಲ್ಲಿ ಸಾಮಥ್ರ್ಯ ಹೊಂದಿದವನು. ಭಾರಿಯ ತೋಳುಗಳನ್ನು ಹೊತ್ತವನು. ಮನೆಯಲ್ಲಿ ಮಾತ್ರ ಸೂಳೆಯರ ಮುಂದೆ ಅಸಂಬದ್ಧವಾದುದನ್ನು ಒದರಿ ಈಗ  ಬಾಣ ಪ್ರಯೋಗ ಮಾಡದೆ, ಗಾಯಗೊಳ್ಳದೆ  ಕಾಲುಗಳ ವೇಗವನ್ನು ಮಾತ್ರ ತೋರಿಸುತ್ತಿದ್ದೀಯಲ್ಲ. ನಾಳೆ ರಾಜಸಭೆಯಲ್ಲಿ ನಾಚಿಕೆಯಿಲ್ಲದೆ ಹೇಗೆ ಕುಳಿತುಕೊಳ್ಳುತ್ತೀಯೆ ?" ಎಂದು ಅರ್ಜುನ ಅನ್ನುತ್ತಾನೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆಳು-ವೀರ, ಒಡ್ಡುಉಳ್ಳವನು-ಸಮರ್ಥ, ಬಾಷ್ಕಳ ಗೆಡೆ-ಅಸಂಬದ್ಧವಾಗಿ ಮಾತಾಡು-ಸ್ವೈರ ವೃತ್ತಿ ತೋರಿಸು ಸುಳ್ಳು ಹೇಳು, ಕೋಲು-ಬಾಣ, ಕಾಲುವೇಗ-ಪಲಾಯನ ವೇಗ, ಓಲಗ-ರಾಜಸಭೆ, ಕುಳ್ಳಿತಿಹೆ-ಕುಳಿತಿಹೆ (ಛಂದಸ್ಸಿಗಾಗಿ ಈ ಬದಲಾವಣೆ)
</details>
