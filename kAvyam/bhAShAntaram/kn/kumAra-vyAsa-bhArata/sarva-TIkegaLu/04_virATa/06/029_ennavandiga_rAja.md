+++
title = "029 ಎನ್ನವನ್ದಿಗ ರಾಜ"

+++

<details><summary>ಗದ್ಯ (ಕ.ಗ.ಪ) </summary>

29. ಉತ್ತರ ಹೇಳಿದ "ಅಲ್ಲ ಬೃಹನ್ನಳೆ ನನ್ನಂಥ ಕ್ಷತ್ರಿಯ ವೀರ ರಾಜ ಪುತ್ರನಿಗೇ ಎದುರು ನಿಲ್ಲಲು ಸಾಧ್ಯವಾಗುತ್ತಿಲ್ಲ. ಅಂಥದರಲ್ಲಿ ನೀನು ನನ್ನನ್ನು ಸಾರಥಿಯಾಗಿ ಮಾಡಿಕೊಂಡು ಶತ್ರುಸೇನೆಯನ್ನು ಸೋಲಿಸುತ್ತೀಯೇನು? ಇನ್ನೊಬ್ಬರ ಪರಾಕ್ರಮವನ್ನು ಖಚಿತವಾಗಿ ತಿಳಿಯಬಹುದು. ಆದರೆ ನಿನ್ನ ಪರಾಕ್ರಮವನ್ನು ನೀನೇ ತಿಳಿದಿದ್ದೀಯೇನು ? ನೋಡು ಈ ಮೋಸದ ಮಾತೆಲ್ಲ ನಮಗೆ ಚೆನ್ನಾಗಿ ಗೊತ್ತು. ನಮ್ಮನ್ನು ಬಿಟ್ಟು ಬಿಡು"
</details>

<details><summary>ಪದಾರ್ಥ (ಕ.ಗ.ಪ) </summary>

ಎನ್ನವಂದಿಗ-ನನ್ನಂಥ, ಮೊಗಸು-ಎದುರಿಸಿ ನಿಲ್ಲು, ಹೋರಾಡು, ದಾಳಿಮಾಡು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

(ವೀರನಾದವನು ಬೇರೆಯವರಿಗೆ ತನ್ನ ಪರಾಕ್ರಮ ತಿಳಿಯುವಂತೆ ಮಾಡುತ್ತಾನೆಯೇ ಹೊgತು  ತಾನೇ ವೀರನೆಂದು ಪ್ರಕಟಿಸಿಕೊಳ್ಳುವುದಿಲ್ಲ)  
ಇಲ್ಲಿ ಉತ್ತರನು ಬೃಹನ್ನಳೆಯು ಕವಚ ತೊಟ್ಟುಕೊಳ್ಳುವಾಗ ನಡೆದುಕೊಂಡ ರೀತಿ, ಮಾತುಕಥೆ ಎಲ್ಲವನ್ನು ಗಮನಿಸಿ ಈತ ಹೋರಾಟಗಾರನಲ್ಲ ಎಂದು ಭಾವಿಸಿದ್ದ. ಜೊತೆಗೆ ತಾನು ಒಳ್ಳೆಯ ಸಾರಥಿಯಲ್ಲ ಎಂಬುದೂ ಅವನಿಗೆ ಗೊತ್ತಿತ್ತು. ಹೀಗಾಗಿ ಇಬ್ಬರು ಅಸಮರ್ಥರು ಸೇರಿ ಭಾರಿಯ ಶತ್ರುಗಳನ್ನು ಎದುರಿಸಬಲ್ಲೆವೇ ಎಂಬ ಅನುಮಾನದಿಂದ ಉತ್ತರನು ಹಾಸ್ಯ ಮಾಡಿದ್ದಾನೆ.
</details>
