+++
title = "022 ಕೊಳುಗುಳದೊಳೋಡಿದೊಡೆ"

+++

<details><summary>ಗದ್ಯ (ಕ.ಗ.ಪ) </summary>

22. "ಯುದ್ಧ ಭೂಮಿಗೆ ಬಂದು ಪಲಾಯನ ಮಾಡಿದರೆ ಓಡಿದ ಒಂದೊಂದು ಹೆಜ್ಜೆಗೂ ಮಹಾಪಾತಕವು ಅಮರಿಕೊಳ್ಳುತ್ತದೆ. ಅದೇ ಹೆಜ್ಜೆಯನ್ನು ಪ್ರೀತಿಯಿಂದ ಮುಂದೆ ಇಟ್ಟರೆ ಒಂದೊಂದು ಹೆಜ್ಜೆಗೂ ಅಶ್ವಮೇಧಯಾಗ ಮಾಡಿದ ಫಲ ಲಭಿಸುತ್ತದೆ. ಒಂದು ವೇಳೆ ಯುದ್ಧ ಮಾಡುತ್ತ ಸತ್ತರೆ ದೇವಲೋಕದ ಸುಂದರಿಯರು ನಿನಗೆ ತೊತ್ತಿರುಗಳಾಗುತ್ತಾರೆ. ಆಗ ನಿನಗೆ ಪದವಿಯನ್ನಿತ್ತು ದೇವೇಂದ್ರನೇ ನೆಲವನ್ನು ಉಗ್ಗಡಿಸುತ್ತಾನೆ ಅಂದರೆ. ನಿನಗೆ ವೀರಸ್ವರ್ಗವು ಲಭಿಸುತ್ತದೆ" ಎಂದು ಅರ್ಜುನ ಹೇಳುತ್ತಾನೆ (ಇಂದ್ರ ಪದವಿ ನಿನಗೆ ದೊರೆಯುತ್ತದೆ ಎಂಬರ್ಥವೂ ಘಟಿಸುತ್ತದೆ)
</details>

<details><summary>ಪದಾರ್ಥ (ಕ.ಗ.ಪ) </summary>

ಕೊಳುಗುಳ-ಯುದ್ಧ, ಅಶ್ವಮೇಧ ಫಲ-ಅಶ್ವಮೇಧ ಯಾಗ ಮಾಡಿದರೆ ಬರುವ ಪುಣ್ಯಫಲ, ಅಳಿ-ಸಾಯಿ, ಉಗ್ಗಡಿಸು-ಉದ್ಘೋಷಿಸು
</details>
