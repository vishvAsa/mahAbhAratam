+++
title = "039 ಇವನ ನಾವೋಲೈಸಿ"

+++

<details><summary>ಗದ್ಯ (ಕ.ಗ.ಪ) </summary>

39. ಧರ್ಮರಾಯ  ತಮ್ಮನಿಗೆ ಹೇಳಿದ. " ಭೀಮ ! ನಾವು ಇಷ್ಟು ದಿನ ಈ ವಿರಾಟರಾಯನ ಆಶ್ರಯದಲ್ಲಿದ್ದು, ಕೂಡಲೇ ಅವನ ಮೇಲೆ ಕೆರಳಿ ನಿಂತರೆ ಲೋಕದ ಜನ ಏನೆಂದಾರು ? ನೀನು ಉಭ್ರಮಿಸಬೇಡ. ಕೆರಳಬೇಡ. ಸ್ವಲ್ಪ ಸಹನೆ ಇರಲಿ. ಇದು ನಮಗೆ ಸಕಾಲವಲ್ಲ, ನೋವಿನ ಕಾಲ. ವಿಧಿ ನಮ್ಮನ್ನು ಅಣಕಿಸುತ್ತಿರುವ ಕಾಲ ಇದು. ಇದಕ್ಕೆ ಜನರನ್ನು ಹಿಂಸೆಪಡಿಸಿದರೆ ನಮಗೇ ಹಾನಿಯಾದೀತು." ಆಗ ಭೀಮ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಓಲೈಸು-ಸೇವೆಮಾಡು, ಕೈಯೊಡನೆ-ತತ್‍ಕ್ಷಣ, ಲೋಗರು-ಜನ, ಭುವನ-ಲೋಕ, ಅವಗಡಿಸು-ಅವಹೇಳನ ಮಾಡು, ನಿಂದಿಸು, ಉಭ್ರಮಿಸದಿರು... ಉದ್‍ಭ್ರಮಿಸದಿರು, ಸಿಡುಕಬೇಡ. [ನೋಡಿ: ಅನಿಲಸುತನುಭ್ರಮಿತನವ ಸೈರಿಸುವುದೈ ಕಾರುಣ್ಯನಿಧಿ ನೀನು.  
ಅರಣ್ಯ ಪರ್ವ 20-19] (ಉಬ್ಬೆಮೆ-ಅಧಿಕವಾದ ಭ್ರಮೆ, ಆವೇಗ, ತವಕ)
</details>
