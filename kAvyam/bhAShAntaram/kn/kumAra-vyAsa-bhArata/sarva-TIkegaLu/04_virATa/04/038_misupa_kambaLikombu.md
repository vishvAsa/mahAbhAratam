+++
title = "038 ಮಿಸುಪ ಕಮ್ಬಳಿಕೊಮ್ಬು"

+++

<details><summary>ಗದ್ಯ (ಕ.ಗ.ಪ) </summary>

38. ಪಾಪ ಆ ಗೊಲ್ಲರು ಆಯುಧಗಳಿಲ್ಲದೆ ತಮ್ಮಲ್ಲಿದ್ದ ಕಂಬಳಿ, ವಾದ್ಯ, ಅನ್ನದ ಬುತ್ತಿಗಳನ್ನು ಎಸೆದು ಗಾಯಗೊಂಡು ತಮ್ಮ ಜೀವವನ್ನು ಕೈಯಲ್ಲಿ ಹಿಡಿದು ನಾಲಗೆ ಒಣಗಿ ಬೆವರುತ್ತಿದ್ದರು. ಭಯಂಕರವಾದ ಯುದ್ಧದ ಭೀತಿಯಲ್ಲಿ ಅವರ ಮುಖಗಳು ಬಾಡಿದ್ದುವು. ಮಾತಾಡಲಾಗದೆ ತೊದಲುತ್ತಿದ್ದರು. ಸಾಯುತ್ತಿದ್ದೇವೆ ಎಂಬ ಹಸ್ತ ಸಂಕೇತಗಳನ್ನು ಮಾಡುತ್ತಿದ್ದರು. ಅವರು ಊರೊಳಗೆ ಓಡಿ ಹೋದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಿಸುಪ-ಹೊಳೆಯುವ, ಕೊಂಬು-ಒಂದು ಊದುವ ವಾದ್ಯ, ಹೊತ್ತ ಅಸು-ಹೊತ್ತ ಜೀವ, ಢಗೆ-ಸೆಖೆ, ಕಲ್ಲಿ-ಬುತ್ತಿ, ಜಾಡಿ-ಕುರಿಯ ತುಪ್ಪಟದಿಂದ ತಯಾರಿಸಿದ ಹೊದಿಕೆ
</details>
