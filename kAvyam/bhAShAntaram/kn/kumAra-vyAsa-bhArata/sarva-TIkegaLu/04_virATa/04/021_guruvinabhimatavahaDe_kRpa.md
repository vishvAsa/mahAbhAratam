+++
title = "021 ಗುರುವಿನಭಿಮತವಹಡೆ ಕೃಪ"

+++

<details><summary>ಗದ್ಯ (ಕ.ಗ.ಪ) </summary>

21. "ನೋಡಿ, ದ್ರೋಣರು ಒಪ್ಪಿದರೆ, ಕೃಪಾಚಾರ್ಯರು ಮುಖ ತಿರುಗಿಸಿ ತಿರಸ್ಕಾರ ಸೂಚಿಸದಿದ್ದರೆ, ಭೀಷ್ಮರು ಅಂತರಂಗದಲ್ಲಿ ಕೂಡ 'ಇದು ಸರಿಯಲ್ಲ' ಎನ್ನದಿದ್ದರೆ, ಅಶ್ವತ್ಥಾಮನಿಗೆ ಇದು ಒಪ್ಪಿಗೆಯಾದರೆ, ಶಕುನಿ ಹೌದು ಎಂದರೆ, ಕೌರವ ಸೋದರರು ಇದು ತಪ್ಪಲ್ಲ ಎನ್ನುವುದಾದರೆ ನಮ್ಮ ದೊರೆ ಕೌರವ ಹೇಳಿದ್ದು ಸರಿ" ಎಂದು ಕೌರವನನ್ನು ಸುಶರ್ಮ ಹೊಗಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಭಿಮತ-ಒಪ್ಪಿಗೆ, ಅಹಡೆ-ಆಗುವುದಾದರೆ, ನೆಗಳ್ದುದು-ಆಚರಿಸಿದ್ದು, ಮಾಡುತ್ತಿರುವುದು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸುಶರ್ಮ : ಇವನು ತ್ರಿಗರ್ತದ ರಾಜ. ವಿರಾಟರಾಜನ ನೆರೆ ರಾಜ್ಯದವನು. ಇವನಿಗೆ ಸತ್ಯೇಷು, ಸತ್ಯಕರ್ಮ, ಸತ್ಯದೇವ, ಮತ್ತು ಸತ್ಯರಥ ಎಂಬ ನಾಲ್ವರು ತಮ್ಮಂದಿರಿದ್ದರು. ಈ ಐವರೂ ಮಹಾಭಾರತ ಯುದ್ಧದಲ್ಲಿ ಸಂಶಪ್ತಕರಾಗಿ ಹೋರಾಡಿ ಅರ್ಜುನನಿಂದ ಹತರಾಗುತ್ತಾರೆ.  
(ಸುಶರ್ಮ ವಿರಾಟ ರಾಜ್ಯದ ನೆರೆ ರಾಜ್ಯದವನಾಗಿದ್ದುದರಿಂದ ಕೀಚಕ ಇಲ್ಲದಾಗ ಮತ್ಸ್ಯನ ಮೇಲೆ ಸೇಡು ತೀರಿಸಿಕೊಳ್ಳುವ ಬಯಕೆ ಅವನದು)
</details>
