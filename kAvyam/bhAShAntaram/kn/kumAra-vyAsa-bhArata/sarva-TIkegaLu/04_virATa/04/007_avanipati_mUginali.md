+++
title = "007 ಅವನಿಪತಿ ಮೂಗಿನಲಿ"

+++

<details><summary>ಗದ್ಯ (ಕ.ಗ.ಪ) </summary>

7. ಕೌರವನು ಮೂಗಿನ ಮೆಲೆ ಬೆರಳಿಟ್ಟು ತಲೆಯನ್ನು ತೂಗಿದ. ಮಂತ್ರಿಗಳು ಬೇಹಿನವರು ಇದ್ದ ಸಭೆಯಲ್ಲಿ ಕೂಡಲೇ ಹೇಳಿದ. "ನೋಡಿ ಆ ಗಂಧರ್ವರಮಣಿ ಬೇರೆ ಯಾರೂ ಅಲ್ಲ, ದ್ರೌಪದಿ. ಆ ಕೀಚಕರನ್ನೆಲ್ಲ ಕೊಂದು ಹಾಕಿದ ಗಂಧರ್ವರಾಯ ಎಂದರೆ ಅವನೇ ಭೀಮ. ಗಂಧರ್ವರಾಣಿ ಎಲ್ಲಿ ವಿರಾಟನ ಭವನದ ಸೇವೆ ಎಲ್ಲಿ ? ಇವೆಲ್ಲ ಪಾಂಡವರು ಹೂಡಿದ ಕಪಟತಂತ್ರವೇ ಹೊರತು ಬೇರೆಯಲ್ಲ ! ಮರೆಯಲ್ಲಿದ್ದು ಇರಿಯುವ ವೀರರಲ್ಲವೆ ಅವರು !"
</details>

<details><summary>ಪದಾರ್ಥ (ಕ.ಗ.ಪ) </summary>

ಅವನಿಪತಿ-ರಾಜ (ಕೌರವ), ಕರಪಲ್ಲವ-ಚಿಗುರಿನಂಥ ಕೋಮಲ ಹಸ್ತ, ಮರೆಯಿರಿಗಾರ-ಮರೆಯಲ್ಲಿ ನಿಂತು ಅಂದರೆ, ಹೊಂಚುಹಾಕಿ, ಕೊಲ್ಲುವವರು. ಮರೆ- ಛದ್ಮವೇಷ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂಲದಲ್ಲಿ ಕೌರವನು "ವಿರಾಟನಗರಂ ಮನ್ಯೇ ಪಾಂಡವಾಶ್ಛನ್ನ ಚಾರಿಣಃ" (ಗುಪ್ತವಾಗಿ ವೇಷ ಮರೆಸಿಕೊಂಡು ಓಡಾಡುತ್ತಿರುವ ಪಾಂಡವರು ವಿರಾಟನಗರದಲ್ಲಿದ್ದಾರೆಂದು ಭಾವಿಸುತ್ತೇನೆ)  
ಶಂಕೇ ಕೃಷ್ಣಾನಿಮಿತ್ತಂತು ಭೀಮಸೇನೇನ ಕೀಚಕ :  
ಗಂಧರ್ವ ವ್ಯಪದೇಶೇನ ಹತೋ ನಿಶಿ ಮಹಾಬಲಃ  
("ಮಹಾಬಲಶಾಲಿಯಾದ ಕೀಚಕನು ದ್ರೌಪದಿಯ ಕಾರಣದಿಂದ ಭೀಮನಿಂದ ಹತನಾಗಿದ್ದಾನೆಂದು ಭಾವಿಸುತ್ತೇನೆ" ಎಂದು ಶಲ್ಯರು ಹೇಳಿದ್ದಾರೆ)
</details>
