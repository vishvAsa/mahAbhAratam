+++
title = "016 ರಾಜಮನ್ದಿರದೊಳಗೆ ನೀತಿಗ"

+++

<details><summary>ಗದ್ಯ (ಕ.ಗ.ಪ) </summary>

16. ಭೀಷ್ಮರು  "ನೋಡು ಕೌರವ, ಅರಮನೆಯಲ್ಲಿ ನೀತಿ ಬಾಹಿರರಾದ ಮಂತ್ರಿಗಳಿದ್ದರೆ ನಿಷ್ಕಾರಣವಾಗಿ ರಾಜ್ಯಕ್ಕೆ ಕೇಡಾಗುತ್ತದೆ ಎಂಬ ಮಾತು ನಿಜ. ಅಲ್ಲ ಗಾಜುಗಳನ್ನೇ ಪೋಣಿಸಿಟ್ಟರೆ ಅವು ರಾಜರ ಬೆಳ್ಳಿಯ ಆಭರಣವಾಗುತ್ತವೆಯೆ ? ಹಾಗೆಯೇ ಈ ಕರ್ಣನ ಬೀಜ ಮಂತ್ರಗಳಿಂದ ನಮ್ಮ ರಾಜ್ಯಕ್ಕೆ ಕೇಡಾಗುತ್ತದೆ" ಎಂದು ಹೇಳಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಓಜೆ-ಕ್ರಮ, ನಿವ್ರ್ಯಾಜ-ಕಾರಣವೇ ಇಲ್ಲದೆ, ಲೋಕವಾರ್ತೆ-ಜನಸೂಕ್ತಿ, ಕೇವಣಿಸು-ಪೋಣಿಸು, ಬೀಜಮಂತ್ರ-ಉಪದೇಶ, ಸಲಹೆ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನಿಜವಾಗಿ ಕರ್ಣ ತನ್ನ ಯೋಜನೆ ಏನು ಎಂಬುದನ್ನು ಇನ್ನೂ ಹೇಳಿಲ್ಲ. ಆದರೆ ಪೂರ್ವಗ್ರಹ ಪೀಡಿತರಾದ ಭೀಷ್ಮರು ಆತನ ಹೇಳಿಕೆ ಏನೆಂದು ಮೊದಲು ತಿಳಿದುಕೊಳ್ಳದೆ ಸಾರಾ ಸಗಟಾಗಿ ತಿರಸ್ಕರಿಸಿದ್ದು ಆಶ್ಚರ್ಯ ! ಅಥವಾ ಭೀಷ್ಮರ ಮನಸ್ಸಿನಲ್ಲಿ ಪಾಂಡವರನ್ನು ಕರೆದು ರಾಜ್ಯಭಾಗವನ್ನು ಕೊಡಿಸಿ ಕೌರವ ಪಾಂಡವರಿಬ್ಬರನ್ನು ಒಂದುಗೂಡಿಸುವ ಮನಸ್ಸಿದ್ದು ಅದನ್ನು ಕರ್ಣನು ತಪ್ಪಿಸುತ್ತಿದ್ದಾನೆಂಬ ಭಾವದಿಂದ ಹೀಗೆ ಮಾಡಿರಬಹುದು.
</details>
