+++
title = "054 ಆವನನು ಜಪ"

+++

<details><summary>ಗದ್ಯ (ಕ.ಗ.ಪ) </summary>

54. 'ಯಾರನ್ನು ಜಪತಪಾದಿಗಳಿಂದ ಧ್ಯಾನಿಸುತ್ತಾರೆಯೋ, ಯಾರ ಪಾದಪದ್ಮಗಳ ಸೇವೆಯಲ್ಲಿ  ಸನಕಾದಿ ಮಹಾಮುನಿಗಳು ಧನ್ಯರಾಗಿದ್ದಾರೆಯೋ, ಯಾರು ನಾದಬಿಂದು ಕಲಾತೀತನಾಗಿದ್ದಾನೆಯೋ, ಅಂತಹವನಲ್ಲಿ  ನಾನು ಯುದ್ಧ ಮಾಡಿದೆನಲ್ಲಾ, ಶಿವಶಿವಾ' ಎಂದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನಾದ: -  
1. ರಾಗ, ಇಚ್ಛೆ, ಕ್ರಿಯೆ, ಪ್ರಯತ್ನಗಳು – ಇವುಗಳನ್ನೊಳಗೊಂಡ ವ್ಯೂಹ. (= ಪರಾ, ಪಶ್ಯಂತಿ, ಮಧ್ಯಮೆ, ವೈಖರೀ)  
2. ಮೂಲಾಧಾರದಲ್ಲಿರುವ ಓಂಕಾರವು ಉಳಿದ ಚಕ್ರಗಳಲ್ಲಿ ಬೀಜಾಕ್ಷರಗಳಾಗಿ ಮೂಲಮಂತ್ರಗಳಾಗಿ ತೋರಿಕೊಳ್ಳುತ್ತದೆ.  
3.  ಶಕ್ತಿಯಿಂದ ಉದ್ಭವಿಸಿ ಸೃಷ್ಟಿಗೆ ಕಾರಣವಾಗುವುದು ನಾದ. = ನಾದಬ್ರಹ್ಮ, ಸೃಷ್ಟಿಕರ್ತ  
ಬಿಂದು: -  
1. ಮೂಲಾಧಾರವೇ ಮೊದಲಾದ ಆರು ಚಕ್ರಗಳ ಸಮುದಾಯ.  
2. ಶ್ರೀಚಕ್ರದಲ್ಲಿರುವ ಐದು ಕೆಳಮುಖ ತ್ರಿಕೋನಗಳು (ಶಕ್ತಿಚಕ್ರಗಳು), ನಾಲ್ಕು ಮೇಲ್ಮುಖ ತ್ರಿಕೋನಗಳು (ಶಿವಚಕ್ರಗಳು) – ಈ ಒಂಬತ್ತು ಚಕ್ರಗಳಿಗೆ ಆಧಾರಭೂತವಾಗಿರುವುದು.  
3. ನಾದತತ್ತ್ವದಿಂದ (ಸೃಷ್ಟಿಕರ್ತನಿಂದ) ಹೊರಹೊಮ್ಮುವುದು ಇಚ್ಛಾಶಕ್ತಿ.  ಇದನ್ನು ಕೇಂದ್ರೀಕರಿಸಿಕೊಂಡಿರುವುದು ಬಿಂದು.  ಬಿಂದುವು ಶಕ್ತಿಪ್ರಧಾನವಾದದ್ದು.    
ಕಳೆ: -   
1. ಐವತ್ತು ಕಲಾತ್ಮಕವಾದ ಅಕ್ಷರ ಸಮುದಾಯ.  
2. ಪ್ರಪಂಚದ ಪ್ರಾದುರ್ಭಾವಕ್ಕೆ ಸಂಬಂಧಪಟ್ಟವುಗಳೆಲ್ಲ ಕಳೆಗಳು (ಪ್ರಾಕೃತ್ರಿಕವಾದವುಗಳು)  
3. ಕುಂಡಲಿನಿಗೆ ಬಾಹ್ಯಸ್ಫುರಣವುಂಟಾದಾಗ, ಆನಂದ ಮತ್ತು ಪ್ರಾಣಗಳ ರೂಪದಲ್ಲಿ (ಅಗ್ನಿ ಮತ್ತು ಸೋಮದರೂಪದಲ್ಲಿ) ಹೊರಹೊಮ್ಮುತ್ತದೆ.  ಇದೇ ಕಳೆ.    
4.  ಕಳೆಯಿಂದಾಗಿ, ಇಚ್ಛಾಶಕ್ತಿ, ಜ್ಞಾನಶಕ್ತಿ ಮತ್ತು ಕ್ರಿಯಾಶಕ್ತಿಗಳು ಅಭಿವ್ಯಕ್ತಿತಳೆಯುವುದು.  
- ಒಟ್ಟರ್ಥದಲ್ಲಿ, ನಾದ, ಬಿಂದು ಮತ್ತು ಕಳೆಗಳು ಭೌತಿಕ ಪ್ರಪಂಚದ ಸೃಷ್ಟಿ, ಪಾಲನೆ, ಆಧ್ಯಾತ್ಮಿಕ ಊಧ್ರ್ವತೆಗೆ ಕಾರಣವಾಗುವ ಶಕ್ತಿಗಳು. ಇವುಗಳು ಬೇರೆ ಬೇರೆ ಹಂತದಲ್ಲಿ ವಿವಿಧ ಸಿದ್ಧಿಗಳಿಗೆ ಕಾರಣವಾಗುತ್ತವೆ.  ಇವುಗಳನ್ನು ಮೀರಿರುವಂತಹುದು ಪರಬ್ರಹ್ಮತತ್ತ್ವ..ಆದುದರಿಂದ ಪರಬ್ರಹ್ಮತತ್ತ್ವವುಸೃಷ್ಟಿಗೆ, ಭೌತಿಕ ಪ್ರಪಂಚಕ್ಕೆ ಕಾರಣವಾಗಿಯೂ, ಅದಕ್ಕೆ ಒಳಪಡದಿರುವುದರಿಂದ ಅದನ್ನು ನಾದ ಬಿಂದು ಕಳಾತೀತವಾಗಿರುತ್ತವೆ ಎನ್ನಬಹುದು.
</details>
