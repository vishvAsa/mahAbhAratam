+++
title = "033 ಪತಿಗಳೀಶ್ವರನಾಜ್ಞೆಯಿನ್ದವೆ"

+++

<details><summary>ಗದ್ಯ (ಕ.ಗ.ಪ) </summary>

33. "ಶಿವನ ಆಜ್ಞೆಯಂತೆ ನನಗೆ ಐವರು ಗಂಡಂದಿರಿದ್ದಾರೆ.  ಮನಸ್ಸು ತೃಪ್ತಿ ಹೊಂದಿದೆ. ಮನಸ್ಸಿನಲ್ಲಿ ಬೇರೇನೂ ಇಲ್ಲ. ಲೋಕದಲ್ಲಿ ಪರಪುರುಷರನ್ನು ದುರ್ಬುದ್ಧಿಯಿಂದ ಒಪ್ಪುವವಳು ಪತಿವ್ರತೆಯೇ ?" ಎಂದು ದ್ರೌಪದಿಯು ಶ್ರೀಹರಿಯಲ್ಲಿ ವಿಜ್ಞಾಪಿಸಲು ಹಣ್ಣು ತೊಟ್ಟಿಗೆ ಅಂಟಿಕೊಂಡಿತು.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ದುರ್ಮತಿಯೊಳಡಬಡುವವಳು -ದುರ್ಮತಿಯಲೊಡಬಡುವವಳು  
 ಅನುಬಂಧ, ಅರಣ್ಯಪರ್ವ, ಮೈ.ವಿ.ವಿ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮನಸ್ಸಿನ ಮನದಲಾರಾಗಿಹುದು ಎಂಬ ಪದಗುಚ್ಛ ಓದುಗರ ಮನಸ್ಸಿನಲ್ಲಿ ಅನೇಕ ಸಂದೇಹಗಳನ್ನು ಮೂಡಿಸುತ್ತ ಬಂದಿದೆ. ಆದರೆ ಇಲ್ಲಿ ಆರಾಗಿಹುದು ಎಂಬುದು ಸಂಖ್ಯೆಯಲ್ಲ ಬದಲಿಗೆ ತೃಪ್ತಿ, ಎಂಬ ಅರ್ಥದ ಪದ. ಈ ಅರ್ಥದಲ್ಲಿ ಪದ್ಯ  ಹೆಚ್ಚು ಸ್ಪಷ್ಟವಾಗುತ್ತದೆ.  
ಆರ್- ತೃಪ್ತಿಪಡು, ತಣಿ  ಮುಂತಾಗಿ ಕನ್ನಡ - ಕನ್ನಡ ನಿಘಂಟಿನಲ್ಲಿ ವಿವರಿಸಲಾಗಿದೆ.   
ಪ್ರಯೋಗ ಕಣ್ಣಾರೆ ನೋಡು - ಕಣ್ತಣಿಯುವ ವರೆಗೆ ನೋಡು. , ಇತ್ಯಾದಿ
</details>
