+++
title = "000 ಸೂ ಅಡವಿಯಲಿ"

+++

<details><summary>ಗದ್ಯ (ಕ.ಗ.ಪ) </summary>

ಸೂಚನೆ : ಧರ್ಮಸಂಬಂಧವಾದ ಸಂವಾದದ ಮೂಲಕ ಧರ್ಮರಾಯನು  ಕಾಡಿನಲ್ಲಿ ನಹುಷನೆಂಬ ಸರ್ಪಬಂಧನದಿಂದ ಭೀಮಸೇನನನ್ನು ಬಿಡಿಸಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ನಹುಷ - ಒಂದು ಉನ್ನತ ಸ್ಥಾನ ಸಂಪಾದನೆ ತುಂಬ ಕಷ್ಟದ ಕೆಲಸ. ಅದನ್ನು ಉಳಿಸಿಕೊಳ್ಳುವುದು ಇನ್ನೂ ಕಷ್ಟದ ಕೆಲಸ. ಒಂದು ದೊಡ್ಡ ಸ್ಥಾನ ಸಿಕ್ಕಿತೆಂದು ಅಹಂಕಾರದಿಂದ ಬೀಗಿ ವರ್ತಿಸಿದರೆ ಪತನ ಖಚಿತ ಎಂಬುದಕ್ಕೆ ನಹುಷನ ಕಥೆ ಒಂದು ಉದಾಹರಣೆ.  
ಪುರೂರವ ಪುತ್ರನಾದ ಆಯುಸ್ಸಿನ ಮಗನೇ ನಹುಷ. ಶ್ರೇಷ್ಠ ತಪಸ್ವಿಯೂ ಆಗಿದ್ದ ಈತ ಯಜ್ಞಯಾಗಾದಿಗಳಿಂದ ದೇವತೆಗಳ ಪ್ರೀತಿಗೆ ಪಾತ್ರನಾಗಿದ್ದ.   
ಒಮ್ಮೆ ವೃತ್ರಾಸುರನೆಂಬ ಬ್ರಾಹ್ಮಣರ ವಧೆ ಮಾಡಿದ್ದಕ್ಕಾಗಿ ತನ್ನ ಸ್ಥಾನ ಕಳೆದುಕೊಂಡ ಇಂದ್ರನು ಮಾನಸ ಸರೋವರದ ಕಮಲದಲ್ಲಿ ಅಡಗಿದ. ಆಗ ದೇವತೆಗಳು ನಹುಷನನ್ನು ತಾತ್ಕಾಲಿಕವಾಗಿ ದೇವೇಂದ್ರನ ಸ್ಥಾನದಲ್ಲಿ ಕೂಡಿಸಿದರು. ಮಹಾವಿನಯವಂತನಾಗಿದ್ದ ನಹುಷನಿಗೆ ಸ್ಥಾನ ಮಹಿಮೆಯಿಮದ ಅಹಂಕಾರ ಹೆಚ್ಚಿತು. ತನ್ನ ಪದವಿ ತಾತ್ಕಾಲಿಕವೆಂದು ತಿಳಿದಿದ್ದರೂ ಇಂದ್ರನ ಹೆಂಡತಿ ಶಚೀದೇವಿಯು ಈತ ತನ್ನ ರಾಣಿಯಾಗಬೇಕೆಂದು ಹಠ ಹಿಡಿದ ಅವಳು ಗುಟ್ಟಾಗಿ ಇಂದ್ರನಿರುವ ಸ್ಥಳವನ್ನು ಪತ್ತೆ ಹಚ್ಚಿ ತನ್ನ ಸಂಕಟವನ್ನು ತೋಡಿಕೊಂಡಳು.  
ನಹುಷನ ಪತನಕ್ಕೆ ಇಂದ್ರ ಒಂದು ಹಂಚಿಕೆ ಹೂಡಿದ. ಅವನು ಹೇಳಿ ಕೊಟ್ಟಂತೆಯೇ; 'ಸಪ್ತರ್ಷಿಗಳು ನಿನ್ನ ರಥವನ್ನು ಎಳೆಯಬೇಕು. ಆ ರಥದಲ್ಲಿ ನನ್ನ ಅರಮನೆಗೆ ಬಂದರೆ ನಾನು ಮದುವೆಯಾಗುತ್ತೇನೆ' ಎಂದು ಶಚಿ ಹೇಳಿದಳು.  
ನಹುಷ ಹಿಗ್ಗಿ ಸಪ್ತರ್ಷಿಗಳಿಗೆ ರಥ ಎಳೆವ ಕಾಯಕವನ್ನು ವಹಿಸಿದ. ಅಗಸ್ತ್ಯರೇ ಈ ಗುಂಪಿನ ನಾಯಕರು. ಋಷಿಗಳು ಪ್ರೀತಿಯಿಂದ ಕೊಟ್ಟ ಹಾರವನ್ನು ತಿರಸ್ಕಾರದಿಂದ ಆನೆಗೆ ಕೊಟ್ಟ. ಅದು ಕಾಲಲ್ಲಿ ಹೊಸಕಿತು. ಋಷಿಗಳು ಆಗಲೇ ಕ್ರುದ್ಧರಾಗಿದ್ದರು. ಅದು ಸಾಲದೆಂದು ತಾನು ಬೇಗ ಹೋಗಬೇಕೆಂಬ ಆತುರದಲ್ಲಿ ಋಷಿಗಳಿಗೆ ಛಡಿ ಏಟು ಕೊಟ್ಟು 'ಸರ್ಪ ಸರ್ಪ ಎಂದು ಕಿರುಚಿದ್ದು ಎರಡನೆಯ ಮಹಾಪರಾಧ. ಸರ್ಪ ಎಂದರೆ ಮುಂದೆ ಸಾಗು ಎಂಬರ್ಥ ಅವನದು. ಆದರೆ ಏಟು ತಿಂದು ನೊಂದಿದ್ದ ಅಗಸ್ತ್ಯರು ಕೆರಳಿ, 'ನೀನು ಉದ್ಧಟನಂತೆ ವರ್ತಿಸಿದ್ದೀಯೆ. ಆದ್ದರಿಂದ ಕ್ರೂರ ಸರ್ಪವಾಗಿ ಹುಟ್ಟು' ಎಂದು ಶಾಪವಿತ್ತರು. ತನ್ನ U್ಪರ್ವದಿಂದಾಗಿ ಈಗಾಗಲೇ ಸ್ವಲ್ಪಸ್ವಲ್ಪವಾಗಿ ಮಹಿಮೆಗಳನ್ನು ಕಳೆದುಕೊಂಡಿದ್ದ ನಹುಷ ಈಗ ತೇಜಸ್ಸನ್ನೆಲ್ಲ ಕಳೆದುಕೋಂಡು ಉಗ್ರಸರ್ಪನಾದ. ಕೂಡಲೇ ಕ್ಷಮೆ ಕೋರಿದ್ದರಿಂದ ಅವರು 'ಮುಂದೆ ಅಜಾತಶತ್ರು ಧರ್ಮರಾಯನ ಸಂದರ್ಶನದಿಂದ ನೀನು ವಿಗತಕಲ್ಮಷನಾಗಿ ಪುಣ್ಯಲೋಕವನ್ನು ಪಡೆದ' ಎಂದು ನಿಷ್ಕೃತಿಯನ್ನು ಅನುಗ್ರಹಿಸಿದರು. ಹೀಗೆ ನಹುಷನು ತನ್ನ ದುರ್ವರ್ತನೆಯಿಂದ ಪದವಿ ಕಳೆದುಕೊಂಡ. ಅದು ಮತ್ತೆ ದೇವೇಂದ್ರನಿಗೇ ದಕ್ಕಿತು. ಅರಣ್ಯಪರ್ವದಲ್ಲಿ ನಹುಷೋಪಾಖ್ಯಾನವು ವಿಸ್ತಾರವಾಗಿ ವರ್ಣಿತವಾಗಿದೆ.ನಹುಷ
</details>
