+++
title = "017 ಮೇಹುಗಾಡಿನೊಳವರ ಮೈ"

+++

<details><summary>ಗದ್ಯ (ಕ.ಗ.ಪ) </summary>

17. ಜಾನುವಾರುಗಳು ತಮ್ಮ ಆಹಾರವನ್ನು ಹುಡುಕಿಕೊಂಡು ಮೇಯುವ ಸ್ಥಳದಲ್ಲಿ ಅಕ್ಕಪಕ್ಕಗಳಲ್ಲಿ ವಿಶೇಷವಾಗಿ ಕೋಲಾಹಲ ಮಾಡಿದರೆ, ಅದು ಸುವ್ವಲಾಲಿ ಹಾಡಿನ ಆಹ್ವಾನವಲ್ಲವೆ? ಬೇಟೆಕಾಳಗದಲ್ಲಿ ತೋಳ ತೀಟೆಯು ತೀರಬೇಕಾದರೆ, ಕಾಡಿನಲ್ಲಿ ಮೋಸವಾಗಿ ಗೋರಿಬೇಟೆಯಲ್ಲಿ ತಪ್ಪಾದರೆ ಸ್ವಲ್ಪ ಹೆಚ್ಚಿನ ಸಾಹಸ ತೋರಲು ನಾವೇನು ಹೆದರುತ್ತೇವೆಯೇ?. ಆದುದರಿಂದ ನೀನು ಬಾ ಎಂದು ಶಬರನು ವಿನಂತಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೇಹುಗಾಡು - ಮೇಯುವ ಜಾಗ, ಹುಲ್ಲುಗಾವಲು  
ಸುವ್ವಲೆ - ಸುವ್ವಿ ಹಾಡು  
ಸುಬ್ಬಲೆ - ?  
ತೊದಳಾಗು - ತಪ್ಪು   
ತೋಹು - ತೋಪು, ಮರಗಳ ಗುಂಪು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ತೇಗುವರೆ - ತೀರುವಡೆ   
ಅರಣ್ಯ ಪರ್ವ, ಮೈ.ವಿ.ವಿ.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಗೋರಿ ಬೇಟೆ - ಬೇಟೆಯಾಡುವ ಪ್ರಾಣಿಗಳನ್ನು ಆಕರ್ಷಿಸಲು ಆ ಪ್ರಾಣಿಗಳು ಆಹಾರವಾಗಿ ಬಳಸುವ ಪ್ರಾಣಿಗಳ ಧ್ವನಿ ಅನುಕರಿಸಿ  ಕೂಗು ಹಾಕಿ ಅವುಗಳನ್ನರಸಿ ಮೃಗಗಳು ಬಂದಾಗ ಅವನ್ನು ಬೇಟೆಯಾಡುತ್ತಾರೆ. ಇದನ್ನು ಗೋರಿಬೇಟೆ ಎನ್ನುತ್ತಾರೆ.
</details>
