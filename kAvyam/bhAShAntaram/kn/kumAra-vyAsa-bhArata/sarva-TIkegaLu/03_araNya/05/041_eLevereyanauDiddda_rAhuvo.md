+++
title = "041 ಎಳೆವೆರೆಯನೌಡಿದ್ದ್ದ ರಾಹುವೊ"

+++

<details><summary>ಗದ್ಯ (ಕ.ಗ.ಪ) </summary>

41. ಎಳೆಯ ವಯಸ್ಸಿನ ದಾಡೆಯುಳ್ಳ ರಾಹುವೋ, ಚಲಿಸುತ್ತಿರುವ ಅಂಜನಪರ್ವತವೋ ಮಳೆ ಚೆಲ್ಲಲು ಸಿದ್ಧವಾಗಿರುವ ಕಾರ್ಮೊಡವೋ ಕಪ್ಪುಒಡಲಿನ  ಆ ಹಂದಿಯೋ?  ಅದು ಸಿಟ್ಟಿನಿಂದ ಹೂಂಕರಿಸುತ್ತ (ಮೂಕದಾನವನು) ಕಣ್ಣುಗಳಿಂದ ಕಿಡಿ ಯುಗುಳುತ್ತಾ,  ಕೋಪದಿಂದ ಕಪ್ಪಾಗಿದೆಯೋ ಎನ್ನುವಂತಹ  ಉಸಿರನ್ನು ಹೊರಚೆಲ್ಲುತ್ತಾ, ಕಣ್ಣುಗಳನ್ನು ಕೆಕ್ಕರಿಸಿ ದೇಸಮೂಹವನ್ನು ನೋಡುತ್ತಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಎಳೆವರೆ-ಬಾಲಚಂದ್ರ
</details>

<details><summary>ಪಾಠಾನ್ತರ (ಕ.ಗ.ಪ) </summary>

Éಎಳೆವೆರೆಯ ನಡುವಿದ್ದ ರಾಹುವೊ  
ಲಳವಡುವ ದಾಡೆಗಳ ದೊಗುಮಿಗೆ  
ಬೆಳೆದ ನೀಲಾಚಲಕೆ ಸರಿಯೆಂದೆನಿಪ  ಹೇರೊಡಲ  
ಮುಳಿದು ಗರ್ಜಿಸಿ ಕಿಡಿಸುರಿವ ಕಂ  
ಗಳಲಿ ರೌದ್ರಾಟೋಪದಲಿ ಕೆ  
ಕ್ಕಳಿಸಿದಿಕ್ಕೆಲ ನೋಡುತಿರ್ದುದು ದೇವ ಸಂತತಿಯ  
---->  
ಎಳೆವೆರೆಯನೌಡಿದ್ದ್ದ ರಾಹುವೊ  
ಚಲನೆವಡೆರ್ದಿಂಜನಾದ್ರಿಯೋ  
ಬೆಳೆದು ಬೀಳದ ಮೇಘವೋ ಕಾರೊಡಲ ಸೂಕರನೋ  
ಮುಳಿದು ಘೂಡಿಘುಡಿಸುತ್ತ ಕಿಡಿಕಂ  
ಗಳಲಿ ಕಾರ್ಬೊಗೆಯುಸಿರಿನಲಿ ಕೆ  
ಕ್ಕಳಿಸಿದೆಕ್ಕ್ಕಲ ನೋಡುತಿರ್ದುದು ದೇವಸಂತತಿಯ    
ಪದ್ಯ ಪೂರ್ತಿಯಾಗಿ ಬೇರೆಯಾಗಿದೆ.  
ಸ್ವೀಕೃತ ಪಾಠ : ಅರಣ್ಯಪರ್ವ, ಮೈ.ವಿ.ವಿ. ಸಂ : ಸಿ ಪಿ ಕೆ.
</details>
