+++
title = "037 ಬಾಲಕರು ನೀವೆನ್ನ"

+++

<details><summary>ಗದ್ಯ (ಕ.ಗ.ಪ) </summary>

37. 'ನೀವು ಬಾಲಕರು. ನನ್ನ ಮಾತನ್ನು ಕೇಳಿ ಅನಂತರ ನೀರು ಕುಡಿಯಿರಿ ಎಂದು ಹೇಳಿದರೂ ಅವರು ಕೇಳದೆ ನೀರು ಕುಡಿದರು. ಆದುದರಿಂದ ಅವರು ಸತ್ತರು. ನೀನಾದರೂ ನನ್ನ ಮಾತನ್ನು ಕೇಳಿ ಉತ್ತರವನ್ನು ತಿಳಿಸು' ಎಂದನು. ಆಗ ಧರ್ಮಜನು ಪ್ರಶ್ನೆಯನ್ನು  ಕೇಳು ಎಂದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಯಕ್ಷಪ್ರಶ್ನೆ - ಬಾಯಾರಿ ಕೊಳಕ್ಕೆ ಬಂದು ಯಕ್ಞನ ಎಚ್ಚರಿಕೆಯ ಮಾತನ್ನು ಕೇಳದೆ ನೀರು ಕುಡಿಯಲು ಹೋದ ಸಹದೇವ, ನಕುಲ, ಅರ್ಜುನ ಭೀಮರಿಗೆ ಏನಾಯಿತೆಂಬುದು ಎಲ್ಲರಿಗೂ ಗೊತ್ತಿದೆ. ಯಮಧರ್ಮರಾಯನೇ ಇವರನ್ನೆಲ್ಲ ಪರೀಕ್ಷಿಸಲು ಮಾಡಿದ ತಂತ್ರ ಅದು. ಉಳಿದ ತಮ್ಮಂದಿರಂತೆ ಮಾಡದೆ ಧರ್ಮರಾಯನು ಯಕ್ಷನ ಪ್ರಶ್ನೆಗಳಿಗೆ ಮೊದಲು ಉತ್ತರ ನೀಡಿ ಅನಂತರ ನೀರನ್ನು ಕುಡಿಯುವುದು ಲೇಸೆಂದು ಭಾವಿಸುತ್ತಾನೆ. ಯಕ್ಷನ ಪ್ರಶ್ನೆಗಳು ಸಾಕಷ್ಟು ಹ್ರಸ್ವವಾಗಿದ್ದು ಬಹುಮಟ್ಟಿಗೆ ಚುಟುಕಿನ ಉತ್ತರಗಳನ್ನು ಅಪೇಕ್ಷಿಸುತ್ತವೆ. ಈ ಪ್ರಸಿದ್ಧ ಯಕ್ಷಪ್ರಶ್ನೆಗಳ ಸಂಖ್ಯೆ ಭಿನ್ನ ಪಾಠಗಳಲ್ಲಿ ಮೂವತ್ತರಿಂದ ಅರವತ್ತನಾಲ್ಕರವರೆಗೆ ಬೆಳೆದುಬಂದಿದೆ. ಮುಖ್ಯವಾದ ಕೆಲವನ್ನೂ ಧರ್ಮರಾಯನ ಉತ್ತರಗಳನ್ನೂ ಒಟ್ಟಿಗೆ ನೋಡೋಣ. ಸಂಗ್ರಹವಾಗಿ 6 ಪ್ರಶ್ನೆಗಳ ಉತ್ತರಗಳ ಮಾತ್ರ ಇಲ್ಲಿವೆ.
</details>
