+++
title = "025 ಬಳಕ ಸೌಗನ್ಧಿಕದ"

+++

<details><summary>ಗದ್ಯ (ಕ.ಗ.ಪ) </summary>

25. ಅನಂತರ, ನಮ್ಮ ಮಡದಿಯು ಸಹಸ್ರದಳದ ಕಮಲವನ್ನು ಬಯಸಲು, ಸೌಗಂಧಿಕದ ಸುವಾಸನೆಯನ್ನು ಅನುಸರಿಸಿ ಇಲ್ಲಿಗೆ ಬಂದೆವು. ಇದು ನಮ್ಮ ವೃತ್ತಾಂತ. ಆದರೆ ಮಹಾತ್ಮನಾದ ನೀನು ಯಾರು ? ತಿಳಿಸು' ಎಂದು ಭೀಮನು ಕೈ ಮುಗಿದನು.
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೌಗಂಧಿಕ ಕಮಲಪುಷ್ಪ - ಇದು ಒಂದು ಕವಿ ನಿರ್ಮಿತ ಊಹಾ ಕಮಲ. ಇದಕ್ಕೆ ಸಾವಿರ ದಳಗಳು. ಈಶಾನ್ಯದ ಕುಬೇರ ಸರೋವರದಲ್ಲಿ ಇವು ಸಾವಿರಾರು. ಹೂವಿನ ಕಂಪಿಗೆ ಮರುಳಾದ ಸ್ತ್ರೀ ಅದನ್ನು ಬಯಸದೆ ಇರುತ್ತಾಳೆಯ?  
ಪಾಂಡವರು ಅರಣ್ಯವಾಸದ ಕಾಲದಲ್ಲಿ ನರನಾರಾಯಣ ಪ್ರದೇಶ ಎನ್ನಿಸಿದ ಬದರಿಕಾಶ್ರಮದಲ್ಲಿದ್ದರು. ಒಮ್ಮೆ ಅವರಲ್ಲ ಇದ್ದಲ್ಲಿಗೆ ಗಾಳಿಗೆ ಹಾರಿಕೊಂಡು ಬಂದ ಒಂದು ಸೌಗಂಧಿಕ ಪುಷ್ಪ ದ್ರೌಪದಿಯ ಹಷ್ಕ್ಕೆ ಕಾರಣವಾಯಿತು. ಅವಳಿಗೆ ಇಂಥದೊಂದು ಹೊಸ ಹೂವನ್ನು ಧರ್ಮರಾಯನಿಗೆ ಅರ್ಪಿಸುವ ಆಶೆ. ಜೊತೆಗೆ ಇನ್ನು ಕೆಲವನ್ನು ತಂದರೆ ಕಾಮ್ಯಕವನಕ್ಕೆ ಕೊಂಡೊಯ್ಯುವ ಆಸೆ! ಅದರ ಸುಮಾರತೆ ಸುವಾಸನೆ ಮತ್ತು ಬಣ್ಣಗಳನ್ನು ಹೊಗಳಿ ಆ ಹೂಗಳನ್ನು ತಂದುಕೊಡುವಂತೆ ಭೀಮನನ್ನು ಪ್ರಾರ್ಥಿಸಿಕೊಂಡಳು. ಮೊದಲೆ ಸಾಹಸಪ್ರಿಯನಾದ ಭೀಮನು ವ್ಯಾಸರು ಹೇಳುವಂತೆ 'ದ್ರೌಪದೀ ವಾಕ್ಯಪಥೇಯ' (ದ್ರೌಪದಿಯ ಮಾತುಗಳೇ ಅವಿಗೆ ದಾರಿಯ ಬುತ್ತಿಯಂತೆ ಹಿತ!). ಕೇಳಬೇಕೆ? ಅವನು ಈಶಾನ್ಯದಿಕ್ಕಿಗೆ ಧಾವಿಸಿದ. ಬಾಣಖಡ್ಗಗದೆಗಳಿಂದ ಸಂಭ್ರಮಿಸಿ ಪಂಡ್ರಶಂಖವನ್ನು ಊದಿ U್ಪರ್ಜನೆ ಮಾಡುತ್ತ ಹೊರಟ. ಪಕ್ಷಿಪ್ರಾಣಿಗಳೆಲ್ಲ ಹೆದರಿ ಕಿರುಚಿಕೊಂಡವು. ರೂಪ, ವೇಷಭೂಷಣಗಳನ್ನು ಕಂಡು ಕಿನ್ನರಕಾಂತೆಯರು ಅವನ ಚಾರುಸುಂದರ ಸರ್ವಾಂಗವನ್ನು ಮೆಚ್ಚಿಕೊಂಡರು.  
ಮುಂದೆ ಸರೋವರದ ದಾರಿಯಲ್ಲಿ ಅವನಿಗೆ ರಾಮಾಯಣ ಕಾಲದ ಹನುಮಂತನ ದರ್ಶನವೂ ಆಗುತ್ತದೆ. ಇದು ಸೌಗಂಧಿಕಾ ಪ್ರಸಂಗಕ್ಕೆ ಉಪಪ್ರಸಂಗ ಎಂದು ಹೇಳಬಹುದು. ಭೀಮ-ಹನುಮ ಇಬ್ಬರೂ ವಾಯುಪುತ್ರರೇ! ಮಹಾಬಲಶಾಲಿಗಳೇ! ಆದರೆ ಮಹಾಬಲಶಾಲಿಯೆಂದು ಭಾವಿಸಿಕೊಂಡಿದ್ದ ಭೀಮಿಗೆ ಹಳೆಯ ಯುಗದ ವೃದ್ಧನೊಬ್ಬನ ಬಾಲವನ್ನು ಅಲುಗಾಡಿಲು ಆಗಲಿಲ್ಲ. ಆದ್ದರಿಂದ ಇದು ಭೀಮಗರ್ವಬಂಧದ ಉಪಪ್ರಸಂಗವೂ ಆಗಿದೆ. ಶರಣಾಗತನಾದ ಭೀಮನಿಗೆ ಹನುಮಂತನು ಭೀಮನ ಕೋರಿಕೆಯಂತೆ ತಾನು ಲಂಕೆಯ ಸಮುದ್ರವನ್ನು ಹಾರುವಾಗ ಧರಿಸಿದ್ದ ದೈತ್ಯಗಾತ್ರವನ್ನು ತೋರಿಸುತ್ತಾನೆ. ಭೀಮ ನಡುಗುತ್ತಾನೆ. ಕೊನೆಗೆ ಹನುಮನು ಅರ್ಜುನನ ರಥದಲ್ಲಿ ವಾಸಿಸುವುದಾಗಿಯೂ ಭೀಮನು ಯುದ್ಧಭೂಮಿಯಲ್ಲಿ U್ಪರ್ಜಿಸಿದಾಗಲೆಲ್ಲ ತನ್ನ U್ಪರ್ಜನೆಯನ್ನು ಸೇರಿಸುವುದಾಗಿಯೂ ಹೇಳುತ್ತಾನೆ.  
ಕದಳೀವನವನ್ನು ಬಿಟ್ಟು ಭೀಮನು ಕುಬೇರನ ಸೌಗಂಧಿಕವನಕ್ಕೆ ಬರುತ್ತಾನೆ. ಆ ಕುಬೇರನ ಕೊಳವನ್ನು ಕಾಯುತ್ತಿದ್ದವನು ಕ್ರೋಧವಶ ಎಂಬ ರಾಕ್ಷಸ. ಅವನಿಗೆ ಒಂದು ಲಕ್ಷ ಸಹಾಯಕರಿದ್ದರು. ಯುದ್ಧದಲ್ಲಿ ಭೀಮನು ಅವರನ್ನೆಲ್ಲ ಸೋಲಿಸಿ ನೀರಿಗಿಳಿದನು.  
ಈ ಕಥೆಗೆ ಇನ್ನೊಂದು ಮರಿ ಪ್ರಸಂಗವೂ ಸೇರಿದೆ. ಇತ್ತ ಧರ್ಮರಾಯಾದಿಗಳು ಭೀಮ ಬರಲಿಲ್ಲವೆಂದು ಚಿಂತಾಕ್ರಾಂತರಾಗಿ ಕೊನೆಗೆ ಘಟೋತ್ಕಚನ ಸಹಾಯದಿಂದ ಕೊಳದ ಬಳಿಗೇ ಬರುತ್ತಾರೆ. ಅಲ್ಲಿಂದ ಯಕ್ಷ ಕುಬೇರನ ಊರಿಗೆ ಹೋಗುವ ಬಯಕೆ ಧರ್ಮರಾಯನಿಗಿತ್ತು. ಆಕಾಶವಾಣಿಯ ನಿರ್ದೇಶನದಂತೆ ನರನಾರಾಯಣಾಶ್ರಮವೆನಿಸಿದ್ದ ಬದರಿಕಾಶ್ರಮಕ್ಕೇ ಎಲ್ಲರೂ ಹಿಂದಿರುಗುತ್ತಾರೆ.  
ವಯಸ್ಸಾದವರು ಮಲಗಿರುವಾಗ ಗಟ್ಟಿಯಾಗಿ ಕಿರುಚಿ ಅವರ ನಿದ್ರಾಹರಣ ಮಾಡಬಾರದು ಎಂಬ ಪ್ರಾಥಮಿಕ ವಿವೇಕವೂ ಭೀಮನಿಗೆ ಇರಲಿಲ್ಲ ಎಂದು ಹನುಮಂತನು ಭೀಮನನ್ನು ಟೀಕಿಸಿರುವುದು ಪರಿಸರವಾದಿಗಳಿಗೆ ತುಂಬ ಹಿತವನೆನ್ನಿಸುವ ಒಂದು ಪ್ರಸಂಗವಾಗಿದೆ. ಪಂಪನ ಆದಿಪುರಾಣದಲ್ಲಿ ಭರತನಿಗೆ ಸೋರ್ದುದು ಕೊಳಗೊಂಡ U್ಪರ್ವರಸಂ (ಮಡುಗಟ್ಟಿ ನಿಂತಿದ್ದ U್ಪರ್ವರಸವೆಲ್ಲ ಸೋರಿ ಹೋಯಿತು) ಎನ್ನಿಸಿದ ಹಾಗೆ ಭೀಮನಿಗೆ ಹನುಮದರ್ಶನದಿಂದ ಅಹಂಕಾರ ತಗ್ಗಿತು.
</details>
