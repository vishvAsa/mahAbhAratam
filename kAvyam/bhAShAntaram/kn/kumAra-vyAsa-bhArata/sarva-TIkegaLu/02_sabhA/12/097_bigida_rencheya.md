+++
title = "097 ಬಿಗಿದ ರೆಞ್ಚೆಯ"

+++

<details><summary>ಗದ್ಯ (ಕ.ಗ.ಪ) </summary>

97.  ರಕ್ಷಣೆಗಾಗಿ ಮೈಮೇಲೆ ಹೊದಿಸಲ್ಪಡುವ ಅಲಂಕಾರದ ಗವಸಿನಿಂದ ಕೂಡಿದ, ಚಿನ್ನದ ಮೆರುಗಿನ ಹಗ್ಗಗಳಿಂದ ಬಿಗಿಯಲ್ಪಟ್ಟ, ಎರಡು ಪಕ್ಕಗಳಲ್ಲೂ ಒಂದೊಂದು ಗಂಟೆಯನ್ನು ತೂಗುಹಾಕಿಕೊಂಡಿರುವ, ಪಕ್ಕರೆಕ್ಕೆಗಳಿದ್ದವು. ವಿಶಿಷ್ಟವಾದ ಉಡುಪು ಧರಿಸಿದ, ಮುಖಕ್ಕೆ ಅಲಂಕಾರದ ಮುಖವಾಡವನ್ನು ಧರಿಸಿದ, ಹೊಸಬಗೆಯ ರತ್ನಖಚಿತ ಜಲವಟೆಯಿಂದ ಸಜ್ಜಾದ, ಜೋಡಿಸಲ್ಪಟ್ಟ ಮೊನಚಾದ ಅಂಕುಶವನ್ನು ಹೊಂದಿದ ಆನೆಯನ್ನು ಮಾವಟಿಗ ಯುಧಿಷ್ಠಿರನ ಮುಂದೆ ತಂದು ನಿಲ್ಲಿಸಿದ. ಅವನು ಕೊಟ್ಟ ಸಂಜ್ಞೆಗೆ ಆನೆ   
ಕುಸಿದು ಕುಳಿತಿತು. ಯುಧಿಷ್ಠಿರ ಅದನ್ನು ಏರಿ, ಅದರ ಹೆಗಲ ಮೇಲಿದ್ದ ಚಿನ್ನದ ಸಿಂಹಾಸನದಲ್ಲಿ ಕುಳಿತ.
</details>

<details><summary>ಪದಾರ್ಥ (ಕ.ಗ.ಪ) </summary>

ರೆಂಚೆ- ಪಕ್ಕರೆಕ್ಕೆ,   
ಹೊಮ್ಮಿಣಿ-ಚಿನ್ನದ ಬಣ್ಣದ ಹಗ್ಗ ,   
ಹೊರಜೆ-ಹಗ್ಗ ,   
ಝಗೆ-ನಿಲುವಂಗಿ. ಮೇಲಂಗಿ  
ಮೊಗರಂಬ-ಹಣೆಯ ಮೇಲಿನ ಕವಚ ,   
ನವಾಯಿ-ಹೊಸಬಗೆ ,   
ಜಲವಟೆ-ಆಭರಣ
</details>
