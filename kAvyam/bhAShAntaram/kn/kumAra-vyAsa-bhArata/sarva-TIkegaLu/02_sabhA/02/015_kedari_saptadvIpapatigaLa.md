+++
title = "015 ಕೆದರಿ ಸಪ್ತದ್ವೀಪಪತಿಗಳ"

+++

<details><summary>ಗದ್ಯ (ಕ.ಗ.ಪ) </summary>

15. ಸಪ್ತದ್ವೀಪಗಳ ರಾಜರನ್ನು ಚೆದುರಿಸಿ ಸದೆಬಡಿದು ಮಾಡಬೇಕಾದ ಯಾಗ ಈ ರಾಜಸೂಯ. ಈಗಿನ ಕಾಲದಲ್ಲಿ ಇಂತಹ ಯಾಗವನ್ನು ಕೈಕೊಂಡು ನಿರ್ವಹಿಸುವರಾರು? ನಾರದನ ಬಣ್ಣದ ಮಾತು ಕೇಳಿ ಸುದತಿಯರ ಮತ್ತು ಸೂಳೆಯರ ಮುಂದೆ ಉಬ್ಬಿಹೋದೆಯಲ್ಲಾ ! ಇದು ಬಹಳ ದುಷ್ಕರವಾದ ಕಾರ್ಯ. ಬಿದ್ದ ಏಟು ಬಲವಾಗಿದೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂಗೈಸು-ನಿರ್ವಹಿಸು, ಘಲ್ಲಣೆ-ಕಾಟ  
ಕೆದರಿ-ಚದುರಿಸಿ, ಸದೆದು-ಬಡಿದು ಹಾಕಿ, ಸೋಲಿಸಿ, ರಚಿಸುವ-ಮಾಡುವ, ಹದನನು-ವಿಚಾರವನ್ನು, ಅಂಗೈಸುವನದುರು-ಕೈಕೊಂಡು ನಿರ್ವಹಿಸುವವನಾರು? ಈ ವರ್ತಮಾನದಲಿ-ಈಗಿನ ಕಾಲದಲ್ಲಿ, ಸುದತಿಯರು-ಸ್ತ್ರೀಯರು, ಉಬ್ಬಿದೆಯಲಾ-ಹೆಮ್ಮೆಪಟ್ಟು ಕೊಂಡೆಯಲ್ಲವೆ ? ನಾರದನ ಘಲ್ಲಣೆ-ನಾರದನು ಕೊಟ್ಟ ಕಾಟಕ್ಕೆ, ಇದು ಸುದುರ್ಘಟ-ಆ ಆಪತ್ತು ಪ್ರಾಪ್ತವಾಯಿತು, ಇಂದು ಬಿದ್ದ ವಿಘಾತಿ-ಈಗ ಬಿದ್ದಿರುವ ಪೆಟ್ಟು, ಬಲುಹು-ಮಹತ್ತಾದುದು ಎಂದು
</details>
