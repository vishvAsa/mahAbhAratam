+++
title = "092 ರಣದೊಳಾವುದು ಕೈದು"

+++

<details><summary>ಗದ್ಯ (ಕ.ಗ.ಪ) </summary>

92. ಯುದ್ಧದಲ್ಲಿ ಯಾವ ಆಯುಧವನ್ನು ಬಳಸೋಣ. ಹಿರಿಯುಬ್ಬಣವೊ, ಪರಿಘವೊ, ಸುರಗಿಯೋ ಡೊಂಕಣಿಯೊ, ಗದೆಯೋ, ಭಿಂಡಿವಾಳವೊ, ಪರಶುವೋ, ತೋಮರವೋ, ಬಿಲ್ಲುಬಾಣಗಳೋ, ಕಕ್ಕಡೆಯೊ, ಮುಷ್ಟಿಯೊ ಯುದ್ಧಕ್ಕೆ ಯಾವುದು ನಿನಗೆ ಸುಲಭವೋ  ಅದರಲ್ಲಿ ನನ್ನನ್ನು ಕೆಣಕಿ ನೋಡು  ಎಂದು ಭೀಮನು ಜರಾಸಂಧನಿಗೆ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹಿರಿಯುಬ್ಬಣ-?   
ಪರಿಘ-ಲಾಳವಿಂಡಿಗೆ, ಕಬ್ಬಿಣದ ಒಂದು ಬಗೆಯ  ಆಯುಧ   
ಸುರಗಿ-ಕಿರುಗತ್ತಿ   
ಡೊಂಕಣಿ-ಈಟಿ,  
ಭಿಂಡಿವಾಳ-ಸಣ್ಣಭಲ್ಲೆ   
ತೋಮರ-ಒಂದು ಬಗೆಯ ಈಟಿ  
ಕಕ್ಕಡೆ-ಗರಗಸದಂತೆ ಬಾಯುಳ್ಳ ಒಂದು ಆಯುಧ ?  
ರಣದೊಳು-ಯುದ್ಧದಲ್ಲಿ, ಆವುದು ಕೈದು-ಬಳಸುವ ಆಯುಧ ಯಾವುದು ? ಹಿರಿಯುಬ್ಬಣವೊ ಸುರಗಿಯೋ ಪರಿಘವೊ ಡೊಂಕಣಿಯೊ, ಗದೆಯೋ ಭಿಂಡಿವಾಳವೊ ಪರಶು ತೋಮರವು, ಕಣೆ(ಬಾಣ) ಧನು(ಬಿಲ್ಲು)ವೊ ಕಕ್ಕಡೆಯೊ ಮುಷ್ಟಿಯೊ  
ಹಣಿದಕೆ-ಥಳಿಸುವುದಕ್ಕೆ, ಆವುದು ಸದರ ಆದರಲಿ-ಯಾವುದು ಸುಲಭವೋ ಅದರಲ್ಲಿ, ಕೆಣಕಿ ನೋಡಾ ತನ್ನನು-ಕೆರಳಿಸಿ ನೋಡು ನನ್ನನ್ನು ಎಂದನು, ಭೀಮ ಮಗಧನ-ಜರಾಸಂಧನನ್ನು ಕುರಿತು
</details>
