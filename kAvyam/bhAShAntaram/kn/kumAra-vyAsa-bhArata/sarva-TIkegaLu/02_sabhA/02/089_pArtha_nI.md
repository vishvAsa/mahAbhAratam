+++
title = "089 ಪಾರ್ಥ ನೀ"

+++

<details><summary>ಗದ್ಯ (ಕ.ಗ.ಪ) </summary>

89. "ಪಾರ್ಥ ನಮ್ಮೊಡನೆ ಯುದ್ಧ ಮಾಡಲು ನೀನು ಚಿಕ್ಕವನು. ಯುದ್ಧವನ್ನು ಬೇಡಲು ಭೀಮ ಸಮರ್ಥನಾಗಿದ್ದಾನೆ. ಆತನೊಡನೆ ಯುದ್ಧ ಮಾಡುವೆ. ಇದರಿಂದ ನನಗೇನೂ ಪ್ರಯೋಜನವಿಲ್ಲ. ವ್ಯರ್ಥ ! ಅದು ಹೋಗಲಿ, ಪರಾರ್ಥಕ್ಕೆ ನಾನೇಕೆ ಅಡ್ಡಿಯಾಗಬೇಕು ?   
ಈ ಶಸ್ತ್ರಧಾರೆ ಧಾರಾತೀರ್ಥದಂತೆ ಪರಮಪವಿತ್ರವಾದುದುಲ್ಲವೇ ?" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಾರ್ಥ-ಅರ್ಜುನ, ನೀ ಮಗುವು-ನೀನಿನ್ನೂ ಚಿಕ್ಕವನೂ, ಎಮ್ಮೊಡನೆ ರಣದರ್ಥಿಯಾದರೆ-ನನ್ನೊಡನೆ ಯುದ್ಧವನ್ನು ಬೇಡುವಂತಿದ್ದರೆ   
ಭೀಮಸೇನ ಸಮರ್ಥನಹನು-ಸಮರ್ಥನಾಗಿರುವನು, ಆತಂಗೆ ಕೊಟ್ಟೆನು ಕಳನ ಕಾಳಗವ-ಆತನೊಡನೆ ಯುದ್ಧ ಮಾಡಲು ಸಮ್ಮತಿಸುವೆ, ವ್ಯರ್ಥವಿದು-ಆ ಯುದ್ಧ ನನಗೆ ವ್ಯರ್ಥ, ನನಗೇನೂ ಪ್ರಯೋಜನವಾಗದೂ, ತಾ ಹೋಗಲಿ-ಅದು ಹೋಗಲಿ   
ಇನ್ನು ಪರಾರ್ಥ ಕಂಟಕವಾಗಲೇತಕೆ-ಬೇರೆಯವರಿಗೆ ಬೇಕಾಗಿದ್ದರೆ, ನಾನೇಕೆ ಅಡ್ಡಿಯಾಗಬೇಕು ? ಶಸ್ತ್ರಧಾರೆ-ಶಸ್ತ್ರ ತೀಕ್ಷ್ಣವಾದ ಅಲಗು, ತೀರ್ಥವೈಸಲೆ-ಧಾರಾ ತೀರ್ಥದಂತೆ ಪವಿತ್ರವಾದುದೇ ಅಲ್ಲವೆ ?
</details>
