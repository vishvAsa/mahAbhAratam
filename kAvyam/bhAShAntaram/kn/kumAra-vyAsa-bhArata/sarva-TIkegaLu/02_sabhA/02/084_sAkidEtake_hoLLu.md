+++
title = "084 ಸಾಕಿದೇತಕೆ ಹೊಳ್ಳು"

+++

<details><summary>ಗದ್ಯ (ಕ.ಗ.ಪ) </summary>

84. ಅದಕ್ಕೆ ಭೀಮ ಅವನಿಗೆ ಉತ್ತರ ಹೇಳುತ್ತಾನೆ "ಸಾಕು ಇದೇಕೆ, ಈ ಹೊಳ್ಳು ನುಡಿಗೆ ವಿವೇಕಿಗಳು ಮೆಚ್ಚುತ್ತಾರೆಯೇ ? ನಿನ್ನಲ್ಲಿ  
ಯುದ್ಧವೆಂಬ ವ್ಯಾಕರಣದ ಪಾಂಡಿತ್ಯ ಇರುವುದಾದರೆ ಆ ಪಾಂಡಿತ್ಯವನ್ನು ನಮ್ಮೊಡನೆ ತೋರಿಸು. ಛೇ, ನೀನೇನು ಶ್ರೀಕೃಷ್ಣನಿಗೆ ಯೋಗ್ಯನೆನಿಸುವ ಶೂರನೇ ? ಶಿವ ಶಿವಾ ! ಜಗದೇಕ ದೈವವೆನಿಸಿದ ಅವನಿಗೆ ನೀನು ಸಾಟಿಯೇ ? ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆಕೆವಾಳ-ಶೂರ, ದಂಡಿ-ಸಾಟಿ  
ಸಾಕು-ಸಾಕುಮಾಡು, ಇದೇತಕೆ-ಈ ಮಾತುಗಳಲ್ಲಿ, ಹೊಳ್ಳು ನುಡಿಗೆ ವಿವೇಕಿಗಳು ಮೆಚ್ಚುವರೆ-ಈ ಜೊಳ್ಳು ಮಾತುಗಳನ್ನು ತಿಳುವಳಿಕೆಯಿರುವರು ಮೆಚ್ಚಿಕೊಳ್ಳುತ್ತಾರೆಯೇ ? ಯುಧ್ಧ ವ್ಯಾಕರಣ ಪಾಂಡಿತ್ಯವುಳ್ಳರೆ-ಯುದ್ಧವೆಂಬ ವ್ಯಾಕರಣದ ಪಾಂಡಿತ್ಯ ಇರುವುದಾದರೆ, ನಿಮಗೆ ತೋರಿಸುವುದು-ನಮ್ಮ ಮುಂದೆ ತೋರಿಸು, ಈ ಕಮಲನೇತ್ರಂಗೆ-ಈ ಕೃಷ್ಣನಿಗೆ, ಫಡ-ಛೇ ! ನೀನಾಕೆವಾಳನೆ-ಯುದ್ಧದಲ್ಲಿ ಎದುರಿಸಬಲ್ಲಂತಹ ಶೂರನೇ ?  ಶಿವಶಿವಾ ! ಜಗದೇಕ ದೈವದ ಕೂಡೆ ದಂಡಿಯೆ-ಜಗತ್ತಿಗೇ ಏಕಮಾತ್ರದೈವವೆನಿಸಿದ   
ಈತನೊಡೆನೆ, ದಂಡಿಯೆ-ನೀನು ಸಾಟಿಯೇ, ಎಂದನಾ ಭೀಮ
</details>
