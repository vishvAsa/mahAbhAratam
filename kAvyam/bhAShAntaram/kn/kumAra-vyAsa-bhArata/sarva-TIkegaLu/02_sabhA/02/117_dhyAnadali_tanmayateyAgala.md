+++
title = "117 ಧ್ಯಾನದಲಿ ತನ್ಮಯತೆಯಾಗಲ"

+++

<details><summary>ಗದ್ಯ (ಕ.ಗ.ಪ) </summary>

117. ಭೀಮ ತನ್ಮಯನಾದ, ತಂದೆಯನ್ನು ಧ್ಯಾನಿಸಿದ, ಶಕ್ತಿಯನ್ನು ಪಡೆದ. ಅತಿಶಯ ಸಾಹಸ ಪಡೆದವನಾಗಿ ಮಗಧಮಹಾನರೇಂದ್ರನನ್ನು ಹಿಡಿದು ಮಲ್ಲಗಂಟಿನಲ್ಲಿ ಸಿಕ್ಕಿ ಹಾಕಿದ. ಆಗ ಭೀಮನಿಗಾದ ಸಂತೋಷವನ್ನು ಏನೆಂದು ಹೇಳಲಿ ! ಅವನನ್ನು ಎತ್ತಿ ತಿರುಗಿಸಿ ಎಸೆದ. ಜರಾಸಂಧ ಸೂರ್ಯಮಂಡಲದಂತೆ ಗಿರ್ರನೆ ತಿರುಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನೂನ-ಕೊರತೆಯಿಲ್ಲದ, ಅತಿಶಯವಾದ, ಬವಣೆ-ಭ್ರಮಣೆ, ಸುತ್ತುವಿಕೆ  
ಧ್ಯಾನದಲಿ ತನ್ಮಯತೆಯಾಗಲು-ವಾಯುವನ್ನು ಧ್ಯಾನಿಸುವಲ್ಲಿ ತನ್ಮಯನಾಗಿರಲು, ಅನೂನ ಸಾಹಸನಾಗಿ-ಭೀಮನುಕೊರತೆಯಿಲ್ಲದ ಮಹಾಸಾಹಸಿಯಾಗಿ, ಮಲ್ಲಗಂಟಿನಲಿ-ಮಲ್ಲಗಂಟಿನಲ್ಲಿ, ಮಗಧ ಮಹಾ ನರೇಂದ್ರನ-ಆ ಮಗಧ ಮಹಾರಾಜನನ್ನು, ತುಡುಕಿ ಹಿಡಿದನು-ನುಗ್ಗಿ ಹಿಡಿದು ಹಾಕಿದನು, ಆ ನಗೆಯನೇವಣ್ಣಿಸುವೆನನು-ಆಗ ಭೀಮನಿಗಾದ ಸಂತೋಷವನ್ನು, ಅವನ ನಗುವನ್ನು ಏನೆಂದು ವರ್ಣಿಸಲಿ ? ಮಾನಿಸದೆ ಬೀಸಿದನು-ತಡಮಾಡದೆ ಜರಸಂಧನನ್ನು ಬೀಸಿದ, ಬವಣೆಯ ಭಾನುಮಂಡಲದಂತೆ-ನಿರಂತವಾಗಿ ತಿರುಗುವ ಸೂರ್ಯಮಂಡಲದಂತೆ, ತಿರುಗಿದಾ ಜರಾಸಂಧ-ಆ ಜರಸಂಧ ತಿರುಗತೊಡಗಿದ
</details>
