+++
title = "066 ಈಗ ಮಿಡುಕುಳ್ಳವರು"

+++

<details><summary>ಗದ್ಯ (ಕ.ಗ.ಪ) </summary>

66. ಈಗ ಪ್ರಪಂಚದಲ್ಲಿ ಪರಾಕ್ರಮವುಳ್ಳ ರಾಜರೆಂದರೆ ಹಸ್ತಿನಾಪುರದ ರಾಜರು ಅವರು ನಮ್ಮವರೇ ಆಗಿದ್ದಾರೆ. ಪಾಂಡುವಿನ ಮಕ್ಕಳು ಸಹ ಅಷ್ಟೇನೂ ದುಷ್ಟರಲ್ಲ ಸಾಗರ ತೀರದ ರಾಜರುಗಳಂತೂ ನಾನಾಗಲೇ ಸವಿ ನೋಡಿರುವ ಮುತ್ತುಗಳೇ. ಈ ಹೇಡಿಗಳಿಗೆ ಗರ್ವವೆಲ್ಲಿಂದ ಬಂದಿತು ? ಎಂದಾಲೋಚಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಿಡುಕು-ಶಕ್ತಿ, ಮಹಿ-ಭೂಮಿ, ಗಯಾಳ-ಹೇಡಿ  
ಮಹಿಯಲಿ-ಈ ಭೂಮಿಯ ಮೇಲೆ, ಈಗ ಮಿಡುಕುಳ್ಳವರು-ಶಕ್ತಿಯಿರುವವರು, ನಾಗಪುರದರಸುಗಳು-ಹಸ್ತನಾವತಿಯ ರಾಜರುಗಳು ಅವರು, ನಮ್ಮವರಾಗಿಹರು-ನಮ್ಮ ಪಕ್ಷದವರೇ ಆಗಿದ್ದಾರೆ, ಪಾಂಡುವಿನ ಮಕ್ಕಳು-ಪಾಂಡವರು, ಮಿರಿ ಖಳರಲ್ಲ-ಮಿತಿಮೀರಿ ದುಷ್ಟರೇನಲ್ಲ, ಸಾಗರೋಪಾಂತ್ಯದ ನರೇಂದ್ರರು-ಕಡಲ ತೀರದ ರಾಜರುಗಳು, ಭೋಗಿಸಿದ ಮುತ್ತುಗಳು-ನಾನಾಗಲೇ ರುಚಿನೋಡಿರುವಂಥವರು, ಭಾವಿಸಲು-ಯೋಚಿಸಿ ನೊಡಿದರೆ, ಈ ಗಯಾಳರ-ಈ ಹೇಡಿಗಳ, ಗರ್ವವೇನು ನಿಮಿತ್ತವಾಯ್ತ-ಅಹಂಕಾರ ಯಾವ ಕಾರಣದಿಂದ ಉಂಟಾಯಿತು? ಎಂದ-ಎಂದಾಲೋಚಿಸಿದ
</details>
