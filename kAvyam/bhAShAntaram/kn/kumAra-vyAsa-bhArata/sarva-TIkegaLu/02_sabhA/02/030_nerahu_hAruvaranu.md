+++
title = "030 ನೆರಹು ಹಾರುವರನು"

+++

<details><summary>ಗದ್ಯ (ಕ.ಗ.ಪ) </summary>

30. ವಿಪ್ರರನ್ನು ಇಲ್ಲಿ ಸೇರಿಸು. ನಮ್ಮನ್ನು ದಿಗಂತಗಳಿಗೆ ಕಳಿಸು. ಬಂಧುವರ್ಗವನ್ನೆಲ್ಲ ಕರೆಸು. ವ್ಯವಸ್ಥೆ ಮಾಡಲಿ. ಯುದ್ಧ ಕಾಮುಕರನ್ನು ನಾವೂ ನೋಡೋಣ. ನಾನು ವೃಥಾ ಹರಟಲಾರೆ. ಸಾಧುಗಳನ್ನು ಮಾತ್ರ ಆದರಿಸುತ್ತೇನೆ. ಉದ್ಧಟತನದಿಂದ ಕೊಬ್ಬಿರುವವರನ್ನು ಸುರವನಿತೆಯ ಕಡೆಗಣ್ಣನೋಟವೆಂಬ ಹಗ್ಗದಿಂದ ಹೆಡಮುರಿಗೆ ಕಟ್ಟಿಸುತ್ತೇನೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೊರಹು-ಹರಟು, ಚಾವಟೆಯರು-ಉದ್ಧಟರು, ಚಿಮ್ಮುರಿಯ ಬಿಗಿಸು-ಹೆಡಮುರಿಗೆ ಕಟ್ಟಿಸು  
ನೆರಹು ಹಾರುವರನು-ಬ್ರಾಹ್ಮಣರನ್ನೆಲ್ಲ ಕರೆಸು, ದಿಗಂತಕೆ ಹರಹ-ದಿಕ್ಕುಗಳ ತುದಿಯವರೆಗೂ ಕಳಿಸಿಕೊಡು ನಂಟರಿಷ್ಟರನ್ನೆಲ್ಲ ಬರಮಾಡು, ರಚಿಸಲಿ-ವ್ಯವಸ್ಥೆ ಮಾಡಲಿ, ಕದನ ಕಾಮುಕರ-ಯುದ್ಧದ ಬಳಕೆಯಳ್ಳವರನ್ನು ನೋಡೋಣ, ಸೊರಹಲರಿಯೆನು-ಬಾಯಲ್ಲಿ ಸುಮ್ಮನೆ ಮಾತಾಡುವುದಿಲ್ಲ, ಸಾಧುಗಳನು ಸಾಧುಗಳಾದವರನ್ನು ಗೌರವಿಸುತ್ತೇನೆ, ಚಾವಟೆಯರನು-ಉದ್ಧಟರಾದವರನ್ನು,  
ಸುರವನಿತೆಯ-ಸ್ವರ್ಗದ ಗಣಿಕೆಯೆ, ಕಡೆಗಣ್ಣ ಕಣ್ಣಿಯಲಿ-ಕಡೆಗಣ್ ನೋಟವೆಂಬ ಹಗ್ಗದಲ್ಲಿ, ಚಿಮ್ಮುರಿಯ ಬಿಗಿಸುವೆನು-ಹೆಡಮುರಿಗೆ ಕಟ್ಟಿಸುತ್ತೇನೆ (ವೀರಸ್ವರ್ಗವನ್ನು ಸೇರಿಸುತ್ತೇನೆ)
</details>
