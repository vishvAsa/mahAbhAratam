+++
title = "076 ಕೇಳಿ ಕೆದರಿದ"

+++

<details><summary>ಗದ್ಯ (ಕ.ಗ.ಪ) </summary>

76. ಆ ಮಾತನ್ನು ಕೇಳಿ ಜರಾಸಂಧನಿಗೆ ತಡೆಯಲಾರದಷ್ಟು ನಗು ಬಂದಿತು. ತಡೆಯಲಾರದ ನಗುವಿನಿಂದ ಬಿದ್ದು ಏಳುತ್ತಿದ್ದ ! ಕಣ್ಣಲ್ಲಿ ರಭಸದಿಂದ ಹನಿಗಳುದುರಿದುವು. ಉದ್ವೇಗದಿಂದ ಮೈ ರೋಮಾಂಚಗೊಂಡಿತು ! ಬಿರಿಹೊಯ್ದು ತಲೆ ಅದುರುತ್ತಿತ್ತು. ಸೂಳುನಗೆ ಬೆಳುನಗೆಗಳಿಂದ ಮತ್ತೆ ಮತ್ತೆ ನಕ್ಕು ಉಸಿರುಕಟ್ಟಿದಂತಾಗಿ ಆ ದುರ್ಬುದ್ಧಿಯ ಜರಾಸಂಧ ಸಮಾಧಾನ ಮಾಡಿಕೊಂಡು ತನ್ನ ಕಡೆಯವರಿಗೆ ಹೀಗೆಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೂಳುನಗು -ಅವಿರತವಾದ ನಗು  
ಬೆಳುನಗು - ಹಲ್ಲುಕಾಣುವ ನಗು  
ಕೇಳಿ ಕೆದರಿದ ಕಡು ನಗೆಯಲಿ-ಕೃಷ್ಣನ ಮಾತುಗಳನ್ನು ಕೇಳಿ ತನ್ನಲ್ಲಿ ಕೆರಳಿದ ನಗುವಿನಿಂದ ಬೀಳುತ್ತ ಏಳುತ್ತ, ಬಿರುವನಿಯ-ಬಿರುಸಾದ ಧ್ವನಿ ಕಣ್ಣಾಲಿಗಳ ತಿರುಗುತ್ತುದೆ, ಬೀಳುತೇಳುತ ಝೊಮ್ಮೆದ್ದ ರೋಮದ-ಜುಮ್ಮೆಂದು ರೋಮಾಂಚವುಂಟಾಗಿದೆ, ಜಡಿವ ಬಿಡುದಲೆಯ-ಕೆದರಿದ ತಲೆ ಅದುರುತ್ತಿದೆ, ಸೂಳು ನಗೆ ಬಿಳಿನಗೆ-? ಅಡಿಗಡಿಗೆ-ಮತ್ತೆ ಮತ್ತೆ, ಆಳಿ ಮುಳುಗಿ-ಅದ್ದಿಮುಳುಗಿ, ಮುಸುಗುಬ್ಬಸದ ಅದ್ದು-ಉಸಿರು ಕಟ್ಟಿ ಉಸಿರಾಡಂತಾಗಿ, ಕರಾಳಮತಿ-ಆ ದುಷ್ಟ ಬುದ್ಧಿಯ ಜರಾಸಂಧ, ಸಂತೈಸಿ-ತನ್ನನ್ನು ಸಮಾಧಾನಮಾಡಿಕೊಂಡು, ನೆರೆ ತನ್ನವರಿಗೆ-ಪಕ್ಕದಲ್ಲಿದ್ದ ತನ್ನವರಿಗೆ, ಇಂತೆಂದ-ಹೀಗೆ ಹೇಳಿದ
</details>
