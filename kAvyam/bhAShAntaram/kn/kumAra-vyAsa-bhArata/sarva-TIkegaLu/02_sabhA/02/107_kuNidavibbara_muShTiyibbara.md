+++
title = "107 ಕುಣಿದವಿಬ್ಬರ ಮುಷ್ಟಿಯಿಬ್ಬರ"

+++

<details><summary>ಗದ್ಯ (ಕ.ಗ.ಪ) </summary>

107. ಇಬ್ಬರ ಮುಷ್ಠಿಗಳೂ ಆ ಇಬ್ಬರ ಹಣೆಯಲ್ಲಿ ಎದೆಯಲ್ಲಿ ಮೋರೆಯಲ್ಲಿ ಭುಜದ ಅಣಸಿನಲ್ಲಿ ಹೆಗಲಿನಲ್ಲಿ ತಲೆಯಲ್ಲಿ ಪಕ್ಕೆಯಲ್ಲಿ ಹೊಟ್ಟೆಯಲ್ಲಿ ಕುಣಿಯುತ್ತಿದ್ದವು ! ಝಣು ಝಣು ವಿರೋಧಿವಿನಾಶಕ" ! 'ಝಣು ಝಣು ಝಣು ಜಗತ್ರಯ ಜಟ್ಟಿ' ! 'ಝಣು ಝಣು ಝಣು ಝಣು' ! ಎಂಬ ಆರ್ಭಟ ಎರಡೂ ಪಕ್ಷಗಳಲ್ಲಿ ಏಳುತ್ತಿತ್ತು.
</details>

<details><summary>ಪದಾರ್ಥ (ಕ.ಗ.ಪ) </summary>

ವಿರೋಧಿವಿಭಾಡ-ಶತ್ರುವನ್ನು ನಾಶಮಾಡುವವನೇ !  
ಇಬ್ಬರ ಮುಷ್ಟಿ-ಭೀಮ ಜರಾಸಂಧ ಇಬ್ಬರ ಮುಷ್ಟಿಗಳೂ, ಇಬ್ಬರ ಹಣೆಯಲಿ-ಹಣೆಯ ಮೇಲೆ, ಎದೆಯಲಿ-ಎದೆಯ ಮೇಲೆ   
ಮೋರೆಯಲಿ-ಮುಖದ ಮೇಲೆ, ಭುಜದಣಸಿನಲಿ-ಭುಜದ ಕೀಲಿನ ಮೇಲೆ, ಬದಿಯಲಿ-ಪಕ್ಕೆಗಳ ಮೇಲೆ, ಉದರದಲಿ-ಹೊಟ್ಟೆಯ ಮೇಲೆ, ಕುಣಿದವು-ಕುಣಿದಾಡಿದವು, ಎರಡು ಬಾಹೆಯಲಿ-ಆಗ ಎರಡೂ ಪಕ್ಷಗಳಲ್ಲೂ ಜನ, ಝಣು ವಿರೋಧಿ ವಿಭಾಡ-ಝಣು ಶತ್ರುವಿನಾಶಕನೇ ! ಝಣು ಝಣು ಝಣು ಜಗತ್ರಯ ಜಟ್ಟಿ-ಝಣು ಝಣು ಝಣು ಮೂರು ಲೋಕಗಳಲ್ಲೂ ಏಕೈಕ ನೆನಿಸಿದ ಶೂರನೇ ! ಝಣು ಝಣು ಝಣು ಝಣು ಅಬ್ಬರಣೆ-ಆರ್ಭಟ, ಮಸಗಿತು-ಉಂಟಾಯಿತು
</details>
