+++
title = "027 ಮುರುಕಿಸುವ ಮನ್ನೆಯರ"

+++

<details><summary>ಗದ್ಯ (ಕ.ಗ.ಪ) </summary>

27. ಸೊಕ್ಕಿರುವ ನಾಯಕರ ಗಂಟಲ ನಾಳವನ್ನು ಮುರಿಯುತ್ತೇನೆ. ಅಖಿಳ ದ್ವೀಪಗಳ ಒಡೆಯರನ್ನು ಕಪ್ಪ ತೆರುವಂತೆ ಮಾಡುತ್ತೇನೆ. ಅವರು ಕೊಟ್ಟ ವಸ್ತುಗಳನ್ನು ಅವರ ನೆತ್ತಿಯ ಮೇಲೆ ಹೊರಿಸಿ ತರಿಸುತ್ತೇನೆ. ಮಾಗಧನು ಕರುಬುವನೇ ? ಯುದ್ಧದಲ್ಲಿ ಅವನನ್ನು ತರಿದು ಹಾಕುತ್ತೇನೆ. ನಿಮ್ಮ ಯಾಗದ ಜವಾಬ್ದಾರಿ ನನ್ನದು. ಯಾಗ ಮಾಡಿಸಲು ಋಷಿಗಳನ್ನೆಲ್ಲ ಕರೆಸಿ ಎಂದ ಭೀಮ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುರುಕಿಸು-ಗರ್ವಿಸು, ಮನ್ನೆಯ-ಮಾನ್ಯ, ತೆರಿಸು-ಕಪ್ಪ ತೆರುವಂತೆ ಮಾಡು, ಕರುಬ-ಹೊಟ್ಟೆಕಿಚ್ಚು ಪಡುವವ, ಹೊರಿಗೆ-ಹೊಣೆ  
ಮುರುಕಿಸುವ-ವಕ್ರವಾಗಿ ನಡೆದು ಕೊಳ್ಳುವ, ವಿರೋಧಿಸುವ, ಮನ್ನೆಯರ-ಮಾನ್ಯರ, ನಾಯಕರ, ನಾಳವ-ಗಂಟಲ ನಾಶವನ್ನು, ದ್ವೀಪ ಪತಿಗಳ-ದ್ವೀಪಗಳ ಒಡೆಯರನ್ನು, ತೆರಿಸುವೆನು ಹೊರಿಸುವೆನು ನೆತ್ತಿಯಲಿ ಅವರ ವಸ್ತುಗಳ-ಅವರ ವಸ್ತುಗಳನ್ನು ಹೊರತೆಗೆಸಿ ಅವರ ನೆತ್ತಿಯ ಮೇಲೆ ಹೊರಿಸಿ ತರಿಸುತ್ತೇನೆ, ಮಾಗಧನು-ಜರಾಸಂಧನು, ಕರುಬನೇ-ಹೊಟ್ಟೆಕಿಚ್ಚಿನವನೇ, ರಣದಲಿ-ಯುದ್ಧದಲ್ಲಿ, ಆತನ ತರಿವೆನು-ಅವನನ್ನು ಕಡಿದು ಹಾಕುತ್ತೇನೆ, ನಿಮ್ಮ ಯಾಗದ ಹೊರಿಗೆ ತನ್ನದು ಕರೆಸು ಋಷಿಗಳನು-ಯಾಗ ನಡೆಸಲು ಅಗತ್ಯವಾದ ಋಷಿಗಳನ್ನು ಬರಮಾಡು ಎಂದ ಭೀಮ
</details>
