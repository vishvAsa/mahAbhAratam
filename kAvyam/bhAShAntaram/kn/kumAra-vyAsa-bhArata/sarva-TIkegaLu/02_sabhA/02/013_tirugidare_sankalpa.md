+++
title = "013 ತಿರುಗಿದರೆ ಸಙ್ಕಲ್ಪ"

+++

<details><summary>ಗದ್ಯ (ಕ.ಗ.ಪ) </summary>

13. ಹಿಂಜರಿದರೆ ಸಂಕಲ್ಪ ಹಾನಿಯಾಗುತ್ತದೆ. ಅದು ಪರಮ ಪಾಪ. ಯಾಗ ಮಹಾ ಕಠಿನವಾದುದು. ನಾರದಮುನಿ ದೇವಲೋಕದಲ್ಲೆಲ್ಲ ಈ ಸುದ್ದಿಯನ್ನು ಹರಡಿದರೆ ಪರಿಹಾಸವಾಗುತ್ತದೆ. ಆದ್ದರಿಂದ ನೀನೇ ಹೇಗಾದರೂ ಈ ಸಾಗರವನ್ನು ದಾಟಿಸು. ಮುರಾಂತಕ, ಭವಸಾಗರವನ್ನೇ ದಾಟಿಸುವ ನಿನಗೆ ಇದು ದೊಡ್ಡ ವಿಷಯವೇ?
</details>

<details><summary>ಪದಾರ್ಥ (ಕ.ಗ.ಪ) </summary>

ತಿರುಗಿದರೆ-ಮುಂದುವರಿಯದೆ ಹಿಂತಿರುಗಿದರೆ, ಸಂಕಲ್ಪ ಹಾನಿಯ ಪರಮ ಪಾತಕ-ಮಾಡಿದ ಸಂಕಲ್ಪವನ್ನು, ನೆರವೇರಿಸದಿದ್ದರೆ ಅದರಿಂದ ಮಹಾಪಾಪವುಂಟಾಗುತ್ತದೆ, ಇದು ಮಹಾ ನಿಷ್ಠುರದ ಮಖವು-ಇದು ತುಂಬ ಕಠಿಣವಾದ ಯಜ್ಞ, ಇನ್ನು ಅಮರ ಮುನಿಪತಿ-ಇನ್ನು ಆ ದೇವರ್ಷಿ ನಾರದ, ದೇವಲೋಕದಲ್ಲೆಲ್ಲ ಈ ಸುದ್ದಿಯನ್ನು ಹರಡಿಬಿಡುತ್ತಾನೆ, ಸಂಕಲ್ಪ ನೆರವೇರಿಸದಿದ್ದರೆ ಪರಿಹಾಸ್ಯಕ್ಕೆ ಗುರಿಯಾಗಬೇಕಾಗುತ್ತದೆ ಆದ್ದರಿಂದ ಜೀಯ-ಸ್ವಾಮಿ, ಸಾಗರವ ದಾಟಿಸು-ಈ ಸಾಗರವನ್ನು ಹೇಗಾದರೂ ದಾಟಿಸು  
ಭವಸಾಗರದಿಂ ಇದು ಮಿಗಿಲೇ ಮುರಾಂತಕ-ನೀನು ಭವಸಾಗರವನ್ನೇ ದಾಟಿಸಲಬಲ್ಲವನು ಇದೇನು ನಿನಗೆ ದೊಡ್ಡ ವಿಷಯವೇ ? ಕೃಷ್ಣ,    
ಟಿಪ್ಪಣೆ :  
ಅಮರ ಮುನಿಪತಿ  
ಮುರಾಂತಕ
</details>
