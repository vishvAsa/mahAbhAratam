+++
title = "080 ಎಲವೊ ಗೋವಳ"

+++

<details><summary>ಗದ್ಯ (ಕ.ಗ.ಪ) </summary>

80. 'ಎಲವೋ ಗೋವಳ, ಇದೇನು ನಿನ್ನ ಕಂಸನ ಮನೆಯೋ, ಪೌಂಡ್ರಕನ ಯುದ್ಧದ ಅಂಗಳವೋ, ಹಂಸನೊಡನೆ ನಡೆಸಿದ ಹೋರಾಟವೋ ಅಥವಾ ಡಿಬಿಕನ ಸೆಣಸಾಟವೋ ? ಹುಲಿಗೆ ಮೊಲ ಅಭ್ಯಾಗತನಾಗುವುದೇ ? ಆನೆಯ ಮರಿ ಸಿಂಹಕ್ಕೆ ಸರಿ ಸಮಾನವೇ ? ನೀನು ನನ್ನ ಸಾಮಥ್ರ್ಯವೇನೆಂದು ತಿಳಿಯದೆ ನನ್ನ ಮನೆಯೊಳಕ್ಕೆ ಬಂದು ನನ್ನನ್ನು ಕೆಣಕಿ ಕೆಟ್ಟೆ, ಹೋಗು" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಳ-ಯುದ್ಧರಂಗ, ಹೋರಟೆ-ಹೋರಾಟ, ಅಡುಪಾಯ-ಸೆಣಸಾಟ, ಕಳಭ-ಆನೆಮರಿ  
ಇಷ್ಟಾದ ನಂತರ ನೇರವಾಗಿ ಕೃಷ್ಣನೊಡನೆ ಮಾತಿಗಿಳಿಯುತ್ತಾನೆ, ಎಲವೊ ಗೋವಳ-ಧನ ಕಾಯುವವನೆ ಈ ನನ್ನ ನೆಲೆಯನ್ನು ಏನೆಂದು ತಿಳಿದೆ ? ಇದೇನು "ಕಂಸನ ನಿಳಯವೋ-ಕಂಸನ ಮನೆಯೋ ? ಪೌಂಡ್ರಕನ ಕದನದ ಕಳನೊ-ಪೌಂಡ್ರಕನೊಡನೆ ನಡೆಸಿದ ಯುದ್ಧದ, ಕಳನೊ-ರಂಗವೋ ? ಹಂಸನ ಹೋರಟೆಯೊ-ಹಂಸನೊಡನೆ ನಡೆಸಿದ ಹೋರಾಟವೋ ? ಮೇಣ್-ಅಥವಾ ಡಿಬಿಕನ   
ಅಡುಪಾಯೊ-ಸೆಣಸಾಟವೋ ? ಹುಲಿಗೆ-ನನ್ನಂತಹ ಹುಲಿಗೆ, ಮೊಲನು-ನಿನ್ನಂತಹ ಮೊಲ, ಅನಭ್ಯಾಗತನೆ-ಅತಿಥಿಯಾದನೆ ?   
ಕರಿಕಳಭ-ಆನೆಮರಿಯಾದ ನೀನು, ಸಿಂಹಕೆ ಸರಿಯೆ-ನನ್ನಂತಹ ಸಿಂಹಕ್ಕೆ ಹೊಂದಿಕೆಯೇ ? ನೀ ನೀನು ನಿನ್ನಳವನರಿಯದೆ-ನಿನ್ನ ಶಕ್ತಿಯೇನೆಂದು ತಿಳಿಯದೆ, ಹೊಕ್ಕು-ನನ್ನ ಅರಮನೆಯನ್ನು ಒಳಹೊಕ್ಕು, ಕೆಣಕಿದೆ-ನನ್ನನ್ನು ಕೆರಳಿಸಿದೆ ಕೆಟ್ಟೆ ಹೋಗು ಎಂದ
</details>
