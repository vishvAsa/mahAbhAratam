+++
title = "032 ಎಮಗೆ ಭೀಮಾರ್ಜುನರ"

+++

<details><summary>ಗದ್ಯ (ಕ.ಗ.ಪ) </summary>

32. ಮತ್ತೆ ಯುಧಿಷ್ಠರನಿಗೆ "ನನ್ನ ಜೊತೆಯಲ್ಲಿ ಭೀಮಾರ್ಜುನರನ್ನು ಕಳಿಸು. ಶತ್ರುಗಳ ಪತ್ನಿಯರ ಸೀಮಂತಮಣಿಗಳನ್ನು ನಿಮಿಷ ಮಾತ್ರದಲ್ಲಿ ತರಿಸಿಕೊಡುತ್ತೇನೆ. ಶತ್ರುರಾಜರನ್ನು ಮುಗಿಸಿಬಿಡುತ್ತೇನೆ. ಯುದ್ಧವನ್ನು ಗೆದ್ದಾಯಿತೆಂದೇ ತಿಳಿ. ಇನ್ನು ಯಜ್ಞಕ್ಕೆ ಯಾವ ಅಡ್ಡಿಯೂ ಇರದು. ನಿನ್ನ ಮನಸ್ಸಿಗೆ ಯಾವ ಭ್ರಮೆಯೂ ಬೇಡ” ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನಿಷ್ಪ್ರತ್ಯೂಹ-ಅಡ್ಡಿಯಿಲ್ಲದಿರುವುದು, ನಿರಾತಂಕ  
ಎಮಗೆ ಭೀಮಾರ್ಜುನರ ಕೊಡು-ನನ್ನೊಡನೆ ಭೀಮ ಅರ್ಜುನರನ್ನು ಕಳಿಸಿಕೊಡು, ರಿಪು ರಮಣಿಯರ-ಶತ್ರುರಾಜ ಪತ್ನಿಯರ, ಸೀಮಂತ ಮಣಿಗಳ-ಮಾಂಗಲ್ಯದ ರತ್ನಗಳನ್ನು, ನಿಮಿಷದಲಿ ತರಿಸುವೆನು-ನಿಮಿಷ ಮಾತ್ರದಲ್ಲಿ ತರಿಸಿಕೊಡುತ್ತೇನೆ, (ಶತ್ರುರಾಜರ ಸಾವಿನಿಂದ ಅವರನ್ನು ವಿಧವೆಯರನ್ನಾಗಿಸಿ ಬಿಡುತ್ತೇನೆ), ಅಹಿತ ಭೂಮಿಪರ-ಶತ್ರುರಾಜರುಗಳನ್ನು, ಹರಿಸುವೆನ-ನಾಶಮಾಡಿಸಿಬಿಡುತ್ತೇನೆ, ಸಮರ ಜಯವಿನ್ನಾಯ್ತು-ಇನ್ನು ಯುದ್ಧವನ್ನು ಜಯಿಸಿ ಆಯಿತೆಂದು ತಿಳಿ. ಇನ್ನು ಭ್ರಮೆಯ ಮಾಡದಿರು-ಯಾವ ಭ್ರಮೆಯನ್ನು ಇಟ್ಟುಕೊಳ್ಳಬೇಡ, ಯಜ್ಞೋದ್ಯಮಕೆ-ಯಜ್ಞದ ಕಾರ್ಯಕ್ಕೆ, ನಿಷ್ಪ್ರತ್ಯೂಹ-ಯಾವ ಅಡ್ಡಿಯೂ ಇರದು ಎಂದು,  ನೃಪತಿಗೆ-ಧರ್ಮರಾಜನಿಗೆ, ನುಡಿದನಸುರಾರಿ-ಕೃಷ್ಣ ಹೇಳಿದ
</details>
