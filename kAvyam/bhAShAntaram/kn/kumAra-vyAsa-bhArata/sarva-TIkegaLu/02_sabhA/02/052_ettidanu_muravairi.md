+++
title = "052 ಎತ್ತಿದನು ಮುರವೈರಿ"

+++

<details><summary>ಗದ್ಯ (ಕ.ಗ.ಪ) </summary>

52. ಕೃಷ್ಣ ನಗುತ್ತಾ ಯುಧಿಷ್ಠಿರನ ತಲೆಯನ್ನು ಹಿಡಿದೆತ್ತಿದ. ಜೋಯಿಸರನ್ನು ಕರೆ, ಅಪಾರವಾದ ಸೈನ್ಯವನ್ನು ಬರಹೇಳು. ದಳಪತಿಯನ್ನು ಬರಮಾಡು.  ಸುತ್ತಮುತ್ತ ಇರುವ ರಾಜರಿಗೆ ದೂತರ ಮೂಲಕ ಓಲೆಯನ್ನು ಉಡುಗೊರೆಯನ್ನೂ ಕೊಟ್ಟು ಕಳುಹಿಸು. ಅನಂತರ ಮೇಲಿಂದ ಮೇಲೆ ನಿನಗೆ ಒಳ್ಳೆಯದಾಗುತ್ತದೆ ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಕ್ಷೋಹಿಣಿ-ಇಲ್ಲಿ ಅಪಾರ ಸಂಖ್ಯೆಯ ಸೈನ್ಯ.   
ಎತ್ತಿದನು ಮುರವೈರಿ ರಾಯನ ಮಸ್ತಕವನು-ಕೃಷ್ಣ ಧರ್ಮರಾಜನ ತಲೆಯನ್ನು ಹಿಡಿದೆತ್ತಿದ್ದನು ಅನಂತರ, ನಸುನಗುತ ಸುಮುಹೊರ್ತಿಕರನು ಕರೆ-ಒಳ್ಳೆಯ ಮುಹೂರ್ತವನು, ನೋಡಿ ತಿಳಿಸುವ ಪುರೋಹಿತರನ್ನು ಕರೆ, ಅಕ್ಷೋಹಿಣಿಯ-ಸೈನ್ಯವನ್ನು,    
ದಳಪತಿಯ-ಸೇನಾಪತಿಯನ್ನು ಬರಹೇಳು, ಸುತ್ತಣರಸುಗಳಿಗೆ ಓಲೆಯುಡುಗೊರೆಯಿತ್ತು-ಪತ್ರಿಕೆಗಳನ್ನು ಉಡೊಗೊರೆಗಳನ್ನು ಕೊಟ್ಟು ದೂತರನ್ನು ಕಳುಹು-ಕಳುಹಿಸಿದನು, ಬಳಿಕಿನೊಳು-ಅನಂತರ ನಿನಗೆ, ಉತ್ತರೋತ್ತರಸಿದ್ಧಿ-ಮೇಲಿಂದ ಮೇಲೆ ಕಾರ್ಯಗಳ ಸಿದ್ಧಿ   
ಅಹುದು-ಉಂಟಾಗುವುದು, ಎಂದನಸುರಾರಿ-ಎಂದ ಕೃಷ್ಣ
</details>
