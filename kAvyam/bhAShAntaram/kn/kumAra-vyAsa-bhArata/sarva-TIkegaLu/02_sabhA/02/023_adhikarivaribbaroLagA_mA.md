+++
title = "023 ಅಧಿಕರಿವರಿಬ್ಬರೊಳಗಾ ಮಾ"

+++

<details><summary>ಗದ್ಯ (ಕ.ಗ.ಪ) </summary>

23. ಅಧಿಕರಾದ ಈ ಇಬ್ಬರಲ್ಲಿ ಆ ಮಾಗಧನೇ ಹೆಚ್ಚು ಬಲಶಾಲಿ. ಅವನ ಶೌರ್ಯದಿಂದಾಗಿ  ರಾಜಸೂಯ ಯಾಗವನ್ನು ನಡೆಸುವುದು ಸುಲಭವೆಂದು ನನಗೆ ತೋರುವುದಿಲ್ಲ.  ಅವನ ಸಾವೆಂಬ ಪರಿಹಾರದ ಹೊರತಾಗಿ ಯಾಗಕ್ಕೆ ಧನವನ್ನು ಸಂಗ್ರಹಿಸುವುದು ಕಷ್ಟವೆಂಬುದನ್ನು  ನೀನೇ ಕಂಡುಕೊಳ್ಳುವೆ. ರಾಜ, ನಮ್ಮ ಕೈಯಲ್ಲಿ ಅವನನ್ನು ಕೊಲ್ಲಲು ಸಾಧ್ಯವಿಲ್ಲ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಧಿಕರಿವರಿಬ್ಬರೊಳಗೆ-ಅತಿಶಯರೆನಿಸಿದ ಈ ಇಬ್ಬರಲ್ಲಿ, ಮಾಗಧನೆ-ಜರಾಸಂಧನೆ, ಬಲುಗೈ-ಹೆಚ್ಚು ಬಲಶಾಲಿ ಆದ್ದರಿಂದ, ರಾಜಸೂಯಕೆ-ರಾಜಸೂಯಯಾಗ ನಡೆಸಲು, ಸದರವನು ನಾ ಕಾಣೆ-ಅನುಕೂಲತೆಯನ್ನು ನಾ ಕಾಣೆ, ಆತನ ಖಂಡೆಯದ ಮೊನೆಗೆ-ಆತನ ಕತ್ತಿಯ ಮೊನೆ ತಾಗಿದಲ್ಲಿ, ನಿಧನವಲ್ಲದೆ-ಸಾವು ಬಂದೀತಲ್ಲದೆ, ಧನವ ನೆರಹುವ ಹದನ-ರಾಜಸೂಯಯಾಗಕ್ಕೆ ಬೇಕಾದ ಹಣವನ್ನು ಸಂಗ್ರಹ ಮಾಡುವ ರೀತಿಯನ್ನು ನಾ ತಿಳಿಯೆ, ನೀನೇ ಕಾಣುವೆ ಆತನ ಆ ಜರಾಸಂಧನ, ವಧೆಯು-ಕೊಲೆಯು,     
ಹರಿಯದು ನಮ್ಮ ಕೈಯಲಿ-ನಮ್ಮ ಕೈಯಿಂದ ಸಾಧ್ಯವಿಲ್ಲ
</details>
