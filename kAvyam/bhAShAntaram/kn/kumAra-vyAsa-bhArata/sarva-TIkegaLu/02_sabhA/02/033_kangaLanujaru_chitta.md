+++
title = "033 ಕಙ್ಗಳನುಜರು ಚಿತ್ತ"

+++

<details><summary>ಗದ್ಯ (ಕ.ಗ.ಪ) </summary>

33.  “ತಮ್ಮಂದಿರಾದ ಭೀಮಾರ್ಜುನರು ನನ್ನ ಎರಡು ಕಣ್ಣುಗಳು ! ನೀವೆ ನನ್ನ ಮನಸ್ಸು ! ನನ್ನ ಉದ್ದೇಶಕ್ಕೆ ಇನ್ನಾವ ರೀತಿಯಲ್ಲಿ ತಾನೇ ಭಯವಿದೆ ? ನಿಮ್ಮ ಪಾದಕಮಲಗಳನ್ನೇ ನಾವು ನಂಬಿದ್ದೇವಲ್ಲವೇ? ಯುದ್ಧದಲ್ಲಿನ ಜಯ ನಿನಗೇ ಸೇರಿದುದು. ಅಲ್ಲಿ ಏನು ಭಂಗವುಂಟಾದರೂ ನಿನಗೇ ಸೇರಿದುದು. ಭಕ್ತಜನರ ಬೆನ್ನ ಹಿಂದೆ ನೀನಿರುವಾಗ ನಮಗೆ ಅಸಾಧ್ಯವಾದುದಾವುದು ? ಎಂದು ಯುಧಿಷ್ಠಿರ ಹೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಂಗಳನುಜರು-ತಮ್ಮಂದಿರಾದ ಭೀಮಾರ್ನುಜನರೇ ನನ್ನ ಎರಡು ಕಣ್ಣುಗಳು, ಚಿತ್ತ ನೀವು-ನೀವೇ ನನ್ನ ಮನಸ್ಸು ನನ್ನ ಅಂಗವಣೆಗೆ-ಉದ್ದೇಶಕ್ಕೆ, ಅವಂಗದಲಿ-ಯಾವ ಭಾಗದಲ್ಲಿ ತಾನೇ, ಇನ್ನೇನು ಭಯವು-ಇನ್ನು ಭಯವೆಲ್ಲಿದೆ ? ಅಂಘ್ರಿಪಂಕಜವ-ನಿಮ್ಮ ಪಾದಕಮಲಗಳನ್ನೇ, ನಂಬಿಹವಲೇ-ನಂಬಿದ್ದೇವಲ್ಲವೇ ? ಸಂಗರದ ಜಯ-ನನ್ನ ತಮ್ಮಂದಿರು ಯುದ್ಧದಲ್ಲಿ ಜಯಗಳಿಸುವುದು,   
ನಿನ್ನದು-ನಿನಗೆ ಸೇರಿದುದು, ಅಲ್ಲಿಯ ಭಂಗ-ಅಲ್ಲಿ ಉಂಟಾಗಬಹುದಾದ ಸೇಲು, ನಿನ್ನದು-ನಿನಗೇ ಸೇರಿದುದು, ಭಕ್ತ ಜನದ ಅನುಸಂಗಿ-ಭಕ್ತರನ್ನೇ ಬೆಂಬಲಿಸಿ ಹೋಗುವ, ನೀನಿರಲು-ನೀನು ಇರಲಾಗಿ, ಏನು ನಮಗರಿದು-ನಮಗೆ ಅಸಾಧ್ಯವಾದುದೇನು ?  
ಎಂದನಾ ಭೂಪ-ಎಂದ ರಾಜ
</details>
