+++
title = "121 ಮನೆ ಮನೆಯ"

+++

<details><summary>ಗದ್ಯ (ಕ.ಗ.ಪ) </summary>

121. ಮನೆ ಮನೆಯ ಬಾಗಿಲುಗಳು ಮುಚ್ಚಿದುವು. ಅರಮನೆಯ ಸ್ತ್ರೀಯರು ಹೊರಹೊರಟರು. ಅಲ್ಲಿಯ ಪುರುಷರು ಬೆಟ್ಟದ ಗುಹೆಗಳಲ್ಲಿ ಅಡಗಿಕೊಳ್ಳ ತೊಡಗಿದರು. ಜನದ ಕೋಲಾಹಲವನ್ನು ಜರಾಸಂಧನ ಮಕ್ಕಳ ಓಟವನ್ನೂ ಅವನ ಸತಿಯರ ರೋದನ ಧ್ವನಿಯನ್ನು ಕಂಡ ಕೃಷ್ಣ ಕೈಯತ್ತಿ ಅವರಿಗೆ ಅಭಯವನ್ನು ಸಾರಿ ಹೇಳತೊಡಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನೆಗಹು-ಎತ್ತು  
ಮನೆ ಮನೆಯ ಕದವಿಕ್ಕಿದವು-ಒಂದೊಂದು ಮನೆಯ ಬಾಗಿಲೂ ಮುಚ್ಚಿತು, ನೃಪವನಿತೆಯರು ಹೊರವಂಟರು-ರಾಜನ ಅಂತಃಪುರದ ಸ್ತ್ರೀಯರೆಲ್ಲ ಹೊರಬಂದರು, ಅಲ್ಲಿಯ ಮನುಜರು-ಅಲ್ಲಿದ್ದ ಜನರೆಲ್ಲ, ಬೇಹ ಬೇಹವರು-ಬೇಕು ಬೇಕಾದವರು, ಅದ್ರಿ ಗುಹೆಯಲಿ ಅಡಗಿದರು-ಶತ್ರುಗಳು ಏನು ಮಾಡುವರೋ, ಎಂಬ ಭಯದಿಂದ ಬೆಟ್ಟದ ಗುಹೆಗಳಲ್ಲಿ ಅವಿತುಕೊಂಡರು, ಜನದ ಕೋಲಾಹಲವನು-ಜನರ ಆ ಗದ್ದಲವನ್ನು, ಆತನ ತನುಜರ ಓಟವನು-ಅವನ ಮಕ್ಕಳು ಹೆದರಿ ಓಡುತ್ತಿದ್ದುದನ್ನು, ಅವನ ಸತಿಯರ ನಿನದವನು-ಅವನ ಪತ್ನಿಯರ ಧ್ವನಿಯನ್ನು, ಕಂಡು-ನೋಡಿ, ಅಸುರಹರ-ಶ್ರೀಕೃಷ್ಣ, ಕೈ ನೆಗೆಹಿ-ಕೈಯೆತ್ತಿ, ಸಾರಿದನು-ಹೀಗೆ ಸಾರಿ ಹೇಳಿದನು
</details>
