+++
title = "105 ಕುಸಿದು ಘಾಯವ"

+++

<details><summary>ಗದ್ಯ (ಕ.ಗ.ಪ) </summary>

105. ಬಗ್ಗಿ ಘಾಯವನ್ನು ತಪ್ಪಿಸಿಕೊಳ್ಳುವರು. ಎದೆಯ ಬೆಸುಗೆ ಬಿಡುವಂತೆ ಸಿಡಿದೆದ್ದು ಹೊಡೆತಕ್ಕೆ  ಮುಖವನ್ನು ತಿರುಗಿಸಿ ಬಿಡುವರು. ಮೈಯನ್ನು ಒಡ್ಡಿದರೆ ಅವುಕಿ ಧಟ್ಟಿಸುವರು. ಸಣ್ಣ ಗಾಯಗಳಿಗೆ ಹೆದರದೆ ಮತ್ತೆ ಎರಗುವ, ಒಬ್ಬರಿಂದೊಬ್ಬರು ಬಿಡಿಸಿಕೊಳ್ಳುತ್ತಾ, ಮತ್ತೆ ಒಬ್ಬರನ್ನೊಬ್ಬರು ಹಿಡಿಯುವ ಮತ್ತು ಹಿಡಿತದಿಂದ ಜಾರುವ ಆ ಶೂರರು ಪರಸ್ಪರ ಹೊಕ್ಕು ಹೆಣಗಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಸಮನೆ-? ದಿಷ್ಟಿವಾಳ-ಶೂರ ?  
ಕುಸಿದು ಘಾಯವ ಕಳೆದು-ಹೊಡೆತ ಬೀಳಲಿದ್ದಾಗ ತತ್‍ಕ್ಷಣ, ಬಗ್ಗಿ ಆಗಲಿದ್ದ ಗಾಯವನ್ನು ತಪ್ಪಿಸಿಕೊಂಡು, ವಕ್ಷದ ಬೆಸುಗೆ ಬಿಡೆ-ಎದೆಯ ಬೆಸುಗೆ ಕಳಚಿಹೋಯಿತು ಎಂಬಂತೆ, ಸಿಡಿದೆದ್ದು-ಸಿಡಿದು ಹಾಕಿ, ಹೊಯ್ಲಿಗೆ-ಹೊಡೆತಕ್ಕೆ, ಮುಸುಡ ತಿರುಹುವ-ಮುಖವನ್ನು ತಿರುಗಿಸಿಕೊಳ್ಳುವ, ಮೈಯನೊಡ್ಡಿದಡೆ-ಮೈಯನ್ನು ನೀಡಿದರೆ, ಔಕಿ ಧಟ್ಟಿಸುವ-ಬಲವಾಗಿ ಬಡಿಯುವ, ಅಸಮಸೆಗೆ-ಅಡ್ಡಾದಿಡ್ಡಿಗೆ, ಮೈಯಳುಕದೆ-ದೇಹಕ್ಕಾಗಿ ಅಂಜದೆ, ಎರಗುವ-ಶತ್ರುವಿನ ಮೇಲೆ ಬೀಳುವ, ಹುಸಿವ-ತಪ್ಪಿಸಿಕೊಳ್ಳುವ, ಜಾರುವ-ಜಾರಿಕೊಳ್ಳುವ,   
ಹಣುಗುವ-ಅಡಗಿಕೊಳ್ಳುವ, ಬೆಸುವ-ಬೆಸೆದುಕೊಳ್ಳುವ, ಬಿಡಿಸುವ-ಬೆಸೆದುಕೊಂಡದ್ದನ್ನು ಬೇರ್ಪಡಿಸುವ, ದಿಷ್ಟಿವಾಳರು-ಸೂಕ್ಷ್ಮ ನೋಟವುಳ್ಳ ಗುರಿಕಾರರಾದ ಅವರು, ಹೊಕ್ಕು ಹೆಣಗಿದರು-ಒಬ್ಬರನ್ನೊಬ್ಬರು ಆಕ್ರಮಿಸಿ ಹೋರಾಡಿದರು
</details>
