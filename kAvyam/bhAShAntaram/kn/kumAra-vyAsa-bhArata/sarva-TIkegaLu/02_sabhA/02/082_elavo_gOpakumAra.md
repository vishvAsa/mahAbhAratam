+++
title = "082 ಎಲವೊ ಗೋಪಕುಮಾರ"

+++

<details><summary>ಗದ್ಯ (ಕ.ಗ.ಪ) </summary>

82. "ಎಲವೋ ಗೊಲ್ಲರ ಹುಡಗನೇ, ಸುರಿವ ನಿನ್ನ ರಕ್ತದ ಧಾರೆ ಕಂಸನ ಪತ್ನಿಯರ ವೈಧವ್ಯದುಃಖದ ಬೆಂಕಿಯನ್ನು ಆರಿಸುವುದಕ್ಕೆ ಸಹಾಯವಾಯಿತು. ಸತ್ತ ಆ ಕಂಸನ, ಕಾಲಯವನನ ಯುದ್ಧದಿಂದ ಬಂದ ಹೊಣೆಯನ್ನು ಸ್ವೀಕರಿಸಿ ಯುದ್ಧಮಾಡಿ ಗೆದ್ದು ನಾನು ದೈತ್ಯರ ಬಂಧು ಎನಿಸಿಕೊಳ್ಳುತ್ತೇನೆ" ಎಂದ ಜರಾಸಂಧ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನಲ-ಬೆಂಕಿ, ರುಧಿರ-ರಕ್ತ  
ಎಲವೊ ಗೋಪಕುಮಾರ-ದನ ಕಾಯುವ ಹುಡುಗನೇ, ನಿನ್ನಯ ರುಧಿರ ಜಲಧಾರೆ-ನಿನ್ನ ದೇಹದಿಂದ ಸುರಿವ ರಕ್ತಧಾರೆ, ಕಂಸನ ಲಲನೆಯರ-ಕಂಸನ ಪತ್ನಿಯರ, ವೈಧವ್ಯ ದುಃಖಾನಲನ-ವೈಧವ್ಯದ ದುಃಖದ ಬೆಂಕಿಯನ್ನು, ನಂದಿಸಲಾಯ್ತು-ಆರಿಸುವುದಕ್ಕೆ ನೆರವಾಗುತ್ತದೆ, ಅಳಿದ-ಸತ್ತ, ಕಂಸನ ಮತ್ತು ಕಾಲಯವನನ ಕಳನ ಹರಿಬವ ಯುದ್ಧದಲ್ಲಾದುದಕ್ಕೆ, ಪ್ರತೀಕಾರದ ಹೊಣೆಯನ್ನು ಹೊತ್ತು, ಗೆಲಿದು-ಗೆದ್ದು, ದೈತ್ಯಾವಳಿಯ ಬಂಧುತ್ವವನು-ದೈತ್ಯರ ನಂಟಸ್ತಿಕೆ, ಬಳಸುವೆನು-ಬೆಳೆಸುತ್ತೇನೆ ಎಂದನು ಆ ಮಗಧ
</details>
