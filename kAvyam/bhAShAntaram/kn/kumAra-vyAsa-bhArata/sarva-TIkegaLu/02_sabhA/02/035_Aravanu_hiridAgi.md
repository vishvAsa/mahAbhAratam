+++
title = "035 ಆರವನು ಹಿರಿದಾಗಿ"

+++

<details><summary>ಗದ್ಯ (ಕ.ಗ.ಪ) </summary>

35. ಆಗ ಯುಧಿಷ್ಠಿರ “ಯಾರವನು?   ನೀನು ಇಷ್ಟು ದೊಡ್ಡದಾಗಿ ಹೊಗಳುತ್ತಿರುವುದು ಕೃಷ್ಣ? ಆ ಮಾಗಧನ ಆರ್ಭಟ ತಾನೇನು ವರವೋ ಅಥವಾ ಸಹಜ ಪರಾಕ್ರಮವೋ ? ಸಮಸ್ತ ರಾಜರುಗಳೆಲ್ಲ ಎಷ್ಟೋ ಮಂದಿ ಸಿಡಿಲಿನಂಥವರು ಇದ್ದಾರೆ. ನಿಜ. ಅವರಲ್ಲಿ ಈ ಮಾಗಧನೇ ರಾಜಸೂಯಕ್ಕೆ ವೈರಿಯೆ ? ಎಂದು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೈವಾರಿಸು-ಹೊಗಳು, ಅರುಭಟೆ-ಆರ್ಭಟ, ಬೆಸಸು-ಹೇಳು  
ಆರವನು ಕಮಲಾಕ್ಷ-ಯಾರವನು ಕೃಷ್ಣ, ನೀ ಹಿರಿದಾಗಿ ಕೈವಾರಿಸುವೆ-ನೀನು ದೊಡ್ಡದಾಗಿ ಹೊಗಳುತ್ತಿರುವೆಯಲ್ಲ ?, ಮಾಗಧನ-ಆ ಜರಾಸಂಧನ, ಆರುಭಟೆ-ಆರ್ಭಟ, ತಾನೇನು-ತಾನೆಂತಹುದು ?, ವರವೋ ಸಹಜ ವಿಕ್ರಮವೊ-ಅವನ ಪರಾಕ್ರಮ ದೇವತೆಗಳ   
ವರದಿಂದ ಬಂದದೋ ಅಥವಾ ಅವನಿಗೆ ಸಹಜವಾಗಿ ಬಂದದೋ ? ವೀರರಿದೆ ಸಿಡಿಲಂತೆ ಸಕಲ-ಮಹೀರಮಣರು ಪ್ರಪಂಚದಲ್ಲಿ   
ಎಲ್ಲರಾಜರ ಪೈಕಿ ಸಿಡಿಲಿನಂತೆ ಇರುವ ವೀರರೂ ಇದ್ದಾರೆ, ಅದರಲ್ಲಿ ನರಪ-ಈ ಮಗಧ ರಾಜ, ಮಖವೈರಿ ಗಡ-ನಮ್ಮ ಯಾಗಕ್ಕೆ ಶತ್ರುವಲ್ಲವೇ ? ಬೆಸಸು-ಅವನ ವಿಷಯವನ್ನು ತಿಳಿಸು ಎಂದ. ಅದಕ್ಕೆ ಮುರವೈರಿ-ಕೃಷ್ಣ, ನಗುತ ಎಂದನು-ನಗುತ್ತಾ ಅವನ ಕಥೆಯನ್ನು ಹೇಳಿದ
</details>
