+++
title = "056 ಬರುತ ಕಣ್ಡರು"

+++

<details><summary>ಗದ್ಯ (ಕ.ಗ.ಪ) </summary>

56. ಮುಂದೆ ಮಗಧ ಮಂಡಲಕ್ಕೆ ಬಂದಂತೆ ಎಲ್ಲ ಊರುಗಳಲ್ಲೂ ಐಶ್ವರ್ಯ ಸಮೃದ್ಧವಾಗಿದ್ದುದನ್ನು, ಅವು  ಸಸ್ಯ ಸಮೃದ್ಧಿಯಿಂದ ಸೊಂಪಾಗಿದ್ದುದನ್ನು ಅಲ್ಲಿ  ಗೋಧನ, ಧಾನ್ಯರಾಶಿಗಳು ಹೇರಳವಾಗಿದ್ದುದನ್ನು ಕಂಡರು. ಮಗಧರಾಜ್ಯದಲ್ಲಿ ನದಿ ಕಾಲುವೆಗಳು ತುಂಬಿ ಹರಿಯುತ್ತಿದ್ದುದನ್ನು,  ತೋಟಗಳಲ್ಲಿ ಹಲಸು ಮಾವು ಅಡಕೆ ಸಮೃದ್ಧವಾಗಿ ತುಂಬಿ ರಮಣೀಯವಾಗಿ ಕಾಣುತ್ತಿದ್ದುದನ್ನು ಅವರು ಪ್ರಯಾಣದಲ್ಲಿ ಕಂಡರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಪನಸ-ಹಲಸು, ಆಮ್ರ-ಮಾವು, ಪೂಗ-ಅಡಿಕೆ, ಉತ್ಕರ-ಸಮೂಹ, ರಾಶಿ  
ಬರುತ-ಮಾರ್ಗದಲ್ಲಿ ಬರುತ್ತಾ, ಕೂಡೆ-ಒಮ್ಮೆಲೇ, ಕೊಬ್ಬಿದ ಸಿರಿಯನು-ಅತಿಶಯವಾಗಿ ಬೆಳೆದಿದ್ದ ಸಂಪತ್ತನ್ನು, ಊರೂರುಗಳ-ಊರೂರುಗಳಲ್ಲಿನ, ಸೊಂಪಿನ ಭರಿತವನು-ಸೊಂಪಾಗಿದ್ದ ಸಮೃದ್ಧಿಯನ್ನು, ಧಾನ್ಯರಾಶಿಗಳ-ಧಾನ್ಯರಾಶಿಗಳನ್ನು, ವರ ನದಿಯ-ಶ್ರೇಷ್ಠವಾದ ನದಿಗಳನ್ನು, ಕಾಲುವೆಯ-ಕಾಲುವೆಯನ್ನು, ತೋಟದ ತೆರಳಿಕೆಯ-ಗುಂಪು ಗುಂಪಾದ ತೋಟಗಳನು, ಪನಸ ಆಮ್ರ ಪೂಗೋತ್ಕರದ-ಹಲಸು, ಮಾವು ಅಡಕೆ, ಮೊದಲಾದ ಮರಗಳಿಂದ ತುಂಬಿದ, ರಮ್ಯಾರಾಮವನು ಹೀಗೆ ಇವುಗಳಿಂದೆಲ್ಲ ಮಂಡಿತ ಕೂಡಿದ್ದ, ಮಗಧಮಂಡಲವ-ಮಗಧರಾಜ್ಯವನ್ನು, ಕಂಡರು-ನೋಡಿದರು
</details>
