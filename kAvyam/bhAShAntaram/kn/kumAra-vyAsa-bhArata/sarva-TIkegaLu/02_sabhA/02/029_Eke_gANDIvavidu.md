+++
title = "029 ಏಕೆ ಗಾಣ್ಡೀವವಿದು"

+++

<details><summary>ಗದ್ಯ (ಕ.ಗ.ಪ) </summary>

29. "ಈ ಗಾಂಡೀವವೇಕಿರಬೇಕು ? ಈ ಬಾಣಗಳೇಕೆ, ಇಂದ್ರ ಆಗ್ನೇಯ ವಾರುಣ ಇತ್ಯಾದಿ ಅಸ್ತ್ರಗಳೇಕೆ ಇರಬೇಕು? ರಾಮಭಕ್ತನಾದ ಆಂಜನೇಯನು ನೆಲಸಿರುವ ಧ್ವಜ ಹಾರಾಡುತ್ತಿರುವ ಈ ರಥವು ತಾನೇ ಏಕೆ? ಲೋಕವನ್ನು ರಕ್ಷಿಸಲಾಗಲಿ ಶಿಕ್ಷಿಸಲಾಗಲಿ ಇವಿಷ್ಟು ಸಾಕು. ಅಲ್ಪರಾದ ಮಾಂಡಲಿಕರನ್ನು ಇವು ಸೋಲಿಸಲಾರವೇ ? ಜೀಯಾ, ಕಳವಳವೇಕೆ? ನನಗೆ ಅಪ್ಪಣೆ ಕೊಡು" ಎಂದು ಅರ್ಜುನನು ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ರಾಮಭೃತ್ಯ-ಆಂಜನೇಯ,   
ಜಂಜಡ-ಕಳವಳ  
ಏಕೆ ಗಾಂಡೀವವಿದು-ಈ ಗಾಂಡೀವ ಧನುಸ್ಸೇಕೆ ಇರಬೇಕು? ಶರಾವಳಿಯೇಕೆ-ಬಾಣಗಳೇಕೆ? ಇಂದ್ರಾಗ್ನೇಯ ವಾರುಣವೇಕೆ-ಐಂದ್ರ, ಆಗ್ನೇಯ, ವಾರುಣ, ಇತ್ಯಾದಿ ಅಸ್ತ್ರಗಳೇಕೆ ? ಏಕೆ ರಥವಿದು-ಈ ರಥವೇಕೆ ಬೇಕು?  ರಥವಿದು ರಾಮಭೃತ್ಯ ಧವಜವಿಲಾಸವಿದು-ರಥದ ಮೇಲೆ ಹನುಮನ ಧ್ವಜದ ವಿಲಾಸ ವೇಕೆ ಇರಬೇಕು? ಲೋಕರಕ್ಷಾ ಶಿಕ್ಷೆಗೆ-ಲೋಕವನ್ನು ರಕ್ಷಿಸಲು ಮತ್ತು ಶಿಕ್ಷಿಸಲು   
ಇಂತು ಇವು ಸಾಕು, ಹುಲು ಮಂಡಳಿಕರಿವದಿರ-ಅಲ್ಪರಾದ ಈ ಮಾಂಡಲಿಕರ, ನೂಕಲು-ಬಡಿದೋಡಿಸಲು, ಅರಿಯದೆ ಜೀಯ-ನನಗೆ ತಿಳಿಯದೆ ಪ್ರಭು, ಜಂಜಡವೇಕೆ-ಕಳವಳವೇಕೆ ? ಬೆಸಸು-ಅಪ್ಪಣೆ ಕೊಡು
</details>
