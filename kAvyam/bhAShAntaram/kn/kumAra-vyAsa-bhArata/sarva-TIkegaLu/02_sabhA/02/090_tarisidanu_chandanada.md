+++
title = "090 ತರಿಸಿದನು ಚನ್ದನದ"

+++

<details><summary>ಗದ್ಯ (ಕ.ಗ.ಪ) </summary>

90. ಹೀಗೆ ಕಾಳಗಕ್ಕೆ ಸಮ್ಮತಿಸಿದ ಮೇಲೆ ಮಗಧೇಶ್ವರನಾದ ಜರಾಸಂಧ ಚಂದನದ ಸಾದಿನ ಭರಣಿಗಳನ್ನೂ ಕರ್ಪೂರ, ಒಳ್ಳೆಯ ಕಸ್ತೂರಿ, ಜವಾಜಿ ಮೊದಲಾದ ಬಹುಬಗೆಯ ವಸ್ತುಗಳನ್ನು ಸೇರಿಸಿ ತಯಾರಿಸಿದ ಸುಗಂಧಲೇಪನ ದ್ರವ್ಯವನ್ನು ತರಿಸಿ ಆ ಭರಣಿಗಳನ್ನು ಕೃಷ್ಣ, ಭೀಮ, ಪಾರ್ಥರ ಕಡೆಗೆ ತಳ್ಳಿದ. ಎಲ್ಲರೂ ಮಾಲೆ, ವಸ್ತ್ರ, ವಿಲೇಪನಗಳಿಂದ ತಮ್ಮನ್ನು ಅಲಂಕರಿಸಿಕೊಂಡರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಯಕ್ಷಕರ್ದಮ-ಸುಗಂಧಲೇಪನ ದ್ರವ್ಯ  
ಯುಧ್ಧದ ತಿರ್ಮಾನವಾದ ಮೇಲೆ ಜರಾಸಂಧ, ಚಂದನದ-ಶ್ರೀಗಂಧದ, ಸಾದಿನ-ಪರಿಮಳ ದ್ರವ್ಯದ, ಭರಣಿಗಳ-ಭರಣಿಗಳನ್ನು, ಕರ್ಪೂರ ವರಕತ್ತುರಿ-ಶ್ರೇಷ್ಠ ಕಸ್ತೂರಿ, ಜವಾಜಿ ಪ್ರಮುಖ-ಮೊದಲಾದ, ಬಹುವಿಧ-ನಾನಾ ಬಗೆಯೆ, ಯಕ್ಷಕರ್ದಮವ-ಸುಗಂಧ ಲೇಪನ ದ್ರವ್ಯಗಳನ್ನು ತರಿಸಿದನು, ಹರಿ-ಕೃಷ್ಣ, ವೃಕೋದರ-ಭೀಮ, ಪಾರ್ಥ-ಅರ್ಜುನ, ಇವರ ಇದಿರಲಿ-ಮುಂದೆ, ಭರಣಿಗಳ ನೂಕಿದನು-ಭರಣಿಗಳನ್ನು ತಳ್ಳಿದನು ಎಲ್ಲರೂ, ಮಾಲ್ಯಾಂಬರ ವಿಲೇಪನದಿಂದ-ಹೂ ಮಾಲೆ, ವಸ್ತ್ರ ವಿಲೇಪನ-ಮೈಗೆ ಸುಗಂಧ ದ್ರವ್ಯಗಳಲೇಪನದಿಂದ, ನಿಜತನುವ-ದೇಹಗಳನ್ನು, ಅಲಂಕರಿಸಿದರು-ಅಲಂಕಾರ ಮಾಡಿಕೊಂಡರು
</details>
