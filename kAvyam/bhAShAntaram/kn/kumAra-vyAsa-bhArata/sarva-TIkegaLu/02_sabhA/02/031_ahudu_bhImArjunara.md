+++
title = "031 ಅಹುದು ಭೀಮಾರ್ಜುನರ"

+++

<details><summary>ಗದ್ಯ (ಕ.ಗ.ಪ) </summary>

31. "ಹೌದು, ಭೀಮಾರ್ಜುನರ ಮಾತು ನೆರವೇರದಿರುತ್ತದೆಯೇ ಇನ್ನೇನು? ಕ್ಷತ್ರಿಯ ಕುಲಕ್ಕೆ ವಿಹಿತವಾಗಿಯೇ ಇದೆಯಲ್ಲ ಅವರ ಮಾತು ವಿನಯ, ವಿಕ್ರಮ, ವಿದ್ಯೆ ರಾಜನೀತಿ ಎಲ್ಲವೂ ! ಗಂಡಸುತನವಿರುವ ಇವರಿಗೆ ಇದು ಗಂಭೀರವಾದ ವಿಷಯವೇ ? ಇವರನ್ನು ಎದುರಿಸಬಲ್ಲಂತಹ ಶತ್ರುಬಲ ಇನ್ನಾವುದಿದ್ದೀತು ? ರಾಜ, ಇನ್ನು ಚಿಂತಾ ಮಹಿಳೆಗೆ ಅವಕಾಶವಿಲ್ಲ. ಯಾಗದ ನಿರ್ಧಾರವನ್ನು ಕೈಗೊಳ್ಳು" ಎಂದು ಶ್ರೀಕೃಷ್ಣನು ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಗಂಡುಗರು-ಶೂರರು  
ಭೀಮಾರ್ಜುನರ ನುಡಿ-ಭೀಮ ಅರ್ಜುನರು ಆಡಿದ ಮಾತು, ಅಹುದು-ನಿಜ, ನಿರ್ವಹಿಸದೇ ಬಳಿಕೇನು-ನೆರವೇರದೆ ಏಕಿರುತ್ತದೆ?  
ವಿನಯ ವಿಕ್ರಮ ವಿದ್ಯೆ ನೃಪನೀತಿ-ನಮ್ರತೆ, ಪರಾಕ್ರಮ, ವಿದ್ಯೆ ಹಾಗೂ ರಾಜನೀತಿ, ನಿಜಕುಲ ವಿಹಿತವಲ್ಲಾ-ನಿಮ್ಮ ವಂಶಕ್ಕೆ ಸಹಜವಾದುದಲ್ಲವೇ ? ಗಂಡುಗರಿಗೆ-ಶೂರರಾದವರಿಗೆ, ಗಹನವೇ-ಇದೇನು ಗಂಭಿರವಾದ ವಿಷಯವೇ ? ಇನ್ನು ಇದಿರಾರು ಅಹಿತ ಬಲ-ಇನ್ನು ಎದುರಿಸಬಲ್ಲಂತಹ ಶತ್ರುಗಳಾರಿದ್ದಾರು ? ಅರಸ-ರಾಜ, ಚಿಂತಾ ಮಹಿಳೆಗೆ ಅವಸರದಲ್ಲಿ-ಚಿಂತೆಯೆಂಬ ಸ್ತ್ರೀಗೆ ಈಗ ಅವಕಾಶವಿಲ್ಲ, ಮನ ಮಾಡು-ಯಾಗ ಮಾಡುವುದೆಂದು ನಿರ್ಧಾರ ಮಾಡಿಬಿಡು ಎಂದ ಅಸುರಾರಿ-ಕೃಷ್ಣ
</details>
