+++
title = "018 ಕೆಲವರಿದರೊಳು ನಮ್ಮ"

+++

<details><summary>ಗದ್ಯ (ಕ.ಗ.ಪ) </summary>

18. ಇವರಲ್ಲಿ ಕೆಲವರು ನಮ್ಮ ಕೈಯಲ್ಲಿ ಕೊಲೆಗೂ ಭಂಗಕ್ಕೂ ಗುರಿಯಾದವರು. ಗರ್ವದಿಂದ ಮೆರೆದವರಿಗೆ ಮಾರಿಯಂತಿರುವ ಮಾಗಧ (ಜರಾಸಂಧ) ಪಕ್ಕಕ್ಕೆ ಸರಿಯುವವನಲ್ಲ. ಕಂಸನನ್ನು ಕೊಂದಮೇಲೆ ಮಗಧರೊಡನೆ ಬದ್ಧ ದ್ವೇಷವುಂಟಾಗಿ ಅವನ ಕಾಟವನ್ನು ತಡೆಯಲಾರದೆ ಅವನೊಡನೆ ಹೋರಾಡಲಾರದೆ ಸಮುದ್ರದ ನಡುವೆ ಊರನ್ನು ಕಟ್ಟಿಕೊಂಡೆವು.  ರಾಜ.
</details>

<details><summary>ಪದಾರ್ಥ (ಕ.ಗ.ಪ) </summary>

ತೊಳಸು-ಕಾಟ, ತೋಟಿ-ಹೋರಾಟ  
ಕೆಲವರಿದರೊಳು-ಇವರಲ್ಲಿ ಕೆಲವರು, ನಮ್ಮ ಕೈಯಲಿ-ನನ್ನ ಕೈಯಿಂದ, ಕೊಲೆಗೆ ಭಂಗಕೆ ಬಂದು ಬಿಟ್ಟರು-ಕೊಲೆಗೆ ಗುರಿಯಾದರು,   
ಸೋಲಿಗೆ ಅಪಮಾನಕ್ಕೆ ಗುರಿಯಾದರು, ಇನ್ನೊಬ್ಬ ಮಲೆವರ ಮಾರಿ-ಪ್ರತಿಭಟಿಸುವವರಲ್ಲಿ, ಮಾರಿ-ಮಾರಿಯಂತಿರುವನು,    
ಮಾಗಧನು-ಜರಾಸಂಧನು, ಕೆಲಕೆ ಸರಿವವನಲ್ಲ-ಪಕ್ಕಕ್ಕೆ ಜರುಗುವವನಲ್ಲ, ಹಾಗಾಗಿ ಎಮಗೆ ಬಲವದ್ವರೋಧದ ತೊಳಸು ಬಿದ್ದುದು-ಅವನೊಡನೆ, ನನಗೆ ಬಲಿಷ್ಠವಾದ ಶತ್ರುವಿನ ತೊಡಕುಂಟಾಯಿತು, ತೋಟಿಗಾರದೆ-ಅವನೊಡನೆ ಯುದ್ಧಮಾಡಲಾಗದೆ, ಜಲಧಿ ಮಧ್ಯದಲೂರ ಕಟ್ಟಿದೆವರಸ-ಸಮುದ್ರದ ನಡುವೆ, ಊರನ್ನು ನಿರ್ಮಿಸಿಕೊಂಡೆನಯ್ಯ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮಾಗಧ (ಜರಾಸಂಧ)   
ಜರಾಸಂಧ :   
ಮಹಾಭಾರತದಲ್ಲಿ ಬರುವ ಮಹಾಪ್ರಬಲ ಚಕ್ರವರ್ತಿಗಳಲ್ಲಿ ಜರಾಸಂಧ ಪ್ರಮುಖನಾದವನು. ಬಿಹಾರದ ರಾಜಗೃಹ ಎಂಬ ನಗರವೇ ಈತನ ರಾಜಧಾನಿ. ಹಿಂದಿನ ಮಗಧ ರಾಜಧಾನಿಯ ದೊರೆ ಬೃಹದ್ರಥನ ಮಗನೇ ಈ ಜರಾಸಂಧ.  
ಬೃಹದ್ರಥನಿಗೆ ಇಬ್ಬರು ಹೆಂಡಿರಿದ್ದರು. ಮಕ್ಕಳಿರಲಿಲ್ಲ. ಚಂಡಕೌಶಿಕನೆಂಬ ಮುನಿಮಂತ್ರಿಸಿಕೊಟ್ಟ ಮಾವಿನಹಣ್ಣನ್ನು ಇಬ್ಬರು ಪತ್ನಿಯರಿಗೂ ಹಂಚಿದ್ದಿರಂದ ಇಬ್ವರಿಗೂ ಒಂದೊಂದು ಹೋಳಾಗಿ ಮಗು ಹುಟ್ಟಿತು. ಬೇಸರದಿಂದ ಆ ಹೋಳುಗಳನ್ನು ಸ್ಮಶಾನದಲ್ಲಿ ಎಸೆದು ಬರುವಂತೆ ದೊರೆ ಆಜ್ಞೆ ಮಾಡಿದ. ಆದರೆ ಅರಮನೆಯಲ್ಲಿ ವಿಶೇಷ ಪೂಜೆಬರುವಂತೆ ದೊರೆ ಆಜ್ಞೆ ಮಾಡಿದ. ಆದರೆ ಅರಮನೆಯಲ್ಲಿ ವಿóಶೇಷಪೂಜೆ ಪಡೆಯುತ್ತಿದ್ದ ರಾಕ್ಷಸಿ ಜರೆ ಎಂಬುವಳು ಆ ಎರಡು ಹೋಳುಗಳನ್ನು ಕೂಡಿಸಿ ಮಗುವಿಗೆ ಜೀವ ಬರಿಸಿ 'ಜರಾಸಂಧ' ಎಂದು ಹೆಸರಿಟ್ಟಳು.  
ಗಿರಿವ್ರಜವನ್ನು ರಾಜಧಾನಿಯನ್ನಾಗಿ ಮಾಡಿಕೊಂಡು ಜರಾಸಂಧನು ಮಹಾಬಲಶಾಲಿಯಾಗಿದ್ದನು. ಈತನ ಅಳಿಯನೇ ಕಂಸ. ಅವನೂ ರಾಕ್ಷಸ. ವಿಪ್ರಚಿತ್ತಿ ಎಂಬ ರಾಕ್ಷ ವಂಶದಿಂದ ಬಂದ ಜರಾಸಂಧನೂ ರಾಕ್ಷ¸ನೇ. ಇವನಿಗೆ ಶ್ರೀಕೃಷ್ಣನ ಮೇಲೆ ಅಪಾರ ದ್ವೇಷವಿತ್ತು.  
ತನ್ನ ಅಳಿಯನನ್ನು ಕೃಷ್ಣನು ಕೊಂದ ಮೇಲಂತೂ ಅವನಿಗೆ ಕೃಷ್ಣ ದ್ವೇಷ ಮತ್ತಷ್ಟೂ ಹೆಚ್ಚಾಯಿತು. ಶ್ರೀ ಕೃಷ್ಣ ಎಲ್ಲಿಗೆ ಹೋದರೂ ಅಟ್ಟಿಸಿಕೊಂಡು ಹೋಗಿ ಕೊಲ್ಲುವ ಪ್ರಯತ್ನ ನಡೆಸಿದ ಇವನ ಪೀಡೆಯನ್ನು ಸಹಿಸಲಾಗದೆ ಶ್ರೀಕೃಷ್ಣನು ಚೌರಾಶೀತಿ (ಎಂಬತ್ತನಾಲ್ಕು) ದುರ್ಗಗಳಿಗೆ ಓಡಿ ತಲೆ ಮರೆಸಿಕೊಲ್ಳಬೇಕಾಗಿತ್ತು. ಹದಿನೆಂಟು ದುರ್ಗಗಳಿಗೆ ಓಡಿ ತಲೆ ಮರೆಸಿಕೊಳ್ಳ್ಳಬೇಕಾಗಿತ್ತು. ಹದಿನೆಂಟು ಬಾರಿ ಮಧುರೆಗೆ ಮುತ್ತಿಗೆ ಹಾಕಿದ ಈ ಜರಾಸಂಧ ಕೊನೆಯಬಾರಿ ನಗರವನ್ನು ಸುಟ್ಟುಹಾಕಿದ.  
ಶ್ರೀಕೃಷ್ಣ, ಬಲರಾಮರು ಮತ್ತು ಯಾದವರು ಜರಾಸಂಧನ ಹಿಂಸೆ ತಡೆಯಲಾರದೆ ಅನರ್ತ ದೇಶಕ್ಕೆ ವಲಸೆ ಬಂದು ದ್ವಾರಕಾ ನಗರದಲ್ಲಿ ವಾಸ ಮಾಡಬೇಕಾಯಿತು. ಅಲ್ಲಿ ಸಮುದ್ರ ವ್ಯಾಪಾರದಲ್ಲಿ ತೊಡಗಿ ಯಾದವ ಜನಾಂಗ ಪ್ರವರ್ಧಮಾನಕ್ಕೆ ಬಂದಿತು.  
ಈ ಕಡೆ ಜರಾಸಂಧನು ಭೈರವನನ್ನು ಮೆಚ್ಚಿಸಲು ''ಪುರುಷಮೇಧ'' ಎಂಬ ಯಜ್ಞ ಮಾಡಬೇಕೆಂದು ಎಂಬತ್ತಾರು ಸಾವಿರ ಮಂದಿ ರಾಜಕುಮಾರರನ್ನು ಸೆರೆಮನೆಯಲ್ಲಿ ಇರಿಸಿದ್ದನು.  
ಶ್ರೀಕೃಷ್ಣ ಉಪಾಯವಾಗಿ ಜರಾಸಂಧನ ಮಂತ್ರಿಗಳಾಗಿದ್ದ ಹಂಸ-ಡಿಬಿಕರನ್ನು ಕೊಂದ. ಮುಂದೆ ರಾಜಸೂಯ ಯಾಗದ ಸಂದರ್ಭದ್ಲಿ ಭೀಮಾರ್ಜುನರನ್ನು ಕರೆದುಕೊಂಡು ಬ್ರಾಹ್ಮಣ ವೇಷದಲ್ಲಿ ಬಂದು ಸಾಕಷ್ಟು ದಾಂಧಲೆ ಮಾಡಿ ಕೊನೆಗೆ ಭೀಮ ಜರಾಸಂಧರ ನಡುವೆ ದ್ವಂದ್ವ ಯುದ್ಧ ಮಾಡಿಸಿದ.  
ಎಪ್ಪತ್ತನಾಲ್ಕು ವರ್ಷದ ಜರಾಸಂಧ ಭಯಂಕವಾಗಿ ಹನ್ನೊಂದು ದಿನಗಳವರೆಗೆ ಭೀಮನೆದುರು ಹೋರಾಡಿ ಸತ್ತ. ಅವನ ದೇಹವನ್ನು ಎರಡು ಭಾಗ ಮಾಡಿ ಅಸಂಗತವಾಗಿ ಜಡಿಸಿ ಜರಾಸಂಧನನ್ನು ಕೊಂದು ಹಾಕಿದ. ಮಹೇಶ್ವರ ಯಾಗಕ್ಕಾಗಿ ಜರಾಸಂಧನು ಬಂಧಿಸಿದ್ದ ರಾಜಪುತ್ರರೆಲ್ಲರ ಬಿಡುಗಡೆಯಾಯಿತು.  
ನರಮೇಧ ನಿಂತಿತು. ಜರಾಸಂಧನಂಥ ಲೋಕಘಾತಕನನ್ನು ಮೊದಲು ಕೊಲ್ಲಿಸಿದ್ದರಿಂದ ಪಾಂಡವರ ರಾಜಸೂಯಯಾಗ ನಿರ್ವಿಘ್ನವಾಗಿ ನಡೆಯಿತು.
</details>
