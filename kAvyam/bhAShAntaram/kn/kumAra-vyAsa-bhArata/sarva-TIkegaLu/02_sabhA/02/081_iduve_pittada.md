+++
title = "081 ಇದುವೆ ಪಿತ್ತದ"

+++

<details><summary>ಗದ್ಯ (ಕ.ಗ.ಪ) </summary>

81. ಅದಕ್ಕೆ ಕೃಷ್ಣ ಜರಾಸಂಧನಿಗೆ "ಇದೇನು ನಿನಗೆ ಪಿತ್ತ ಕೆರಳಿ ಉಂಟಾದ ಕಳವಳವೋ, ಮದ್ಯಪಾನದಿಂದಾದ ವಿಕಾರವೋ, ಭಂಗಿಯ ಸೇವನೆ ತಲೆಗೇರಿತೋ ! ನೀನು ವೀರನಾದರೆ ಯುದ್ಧಕ್ಕೆ ಬಾ. ಮನೆ ನಿನ್ನದು, ಸೂಳೆಯರ ಮುಂದೆ ಬಡಬಡಿಸಿದರೆ ಪ್ರಯೋಜನವೇನು ? ಬಾ ಯುದ್ಧಕ್ಕೆ, ನಿನ್ನ ಹಣೆಯಬರಹವನ್ನು ಅಳಿಸಿ ಹಾಕುತ್ತೇನೆ" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಜರಾಸಂಧನಿಗೆ ಉತ್ತರವಾಗಿ ಕೃಷ್ಣ ಹೇಳುತ್ತಾನೆ, ಇದುವೆ ಪಿತ್ತದ ವಿಕಳವೋ-ಇದೇನು ಪಿತ್ತದ ವಿಕಾರವೋ ? ಮದ್ಯದ ವಿಕಾರವೊ ಭಂಗಿ ತಲೆಗೇರಿದುದೊ-ಭಂಗಿ ಸೇರಿ ಅದರ ಪ್ರಭಾವ ತಲೆಗೇರಿತೋ ? ಭಟನಾದರೆ-ನೀನು ವೀರನಾದರೆ, ವಿಘಾತದಲಿ-ಈ ಪೆಟ್ಟಿನ ದೆಸೆಯಿಂದ, ಏಳು ಕಾಳಗಕೆ-ಯುದ್ಧಕ್ಕೆ ಏಳು, ಸದನ ನಿನ್ನದು-ಮನೆಯೇನೋ ನಿನ್ನದು, ಸೂಳೆಯರ ಮುಂದೊದರಿ ಫಲವೇನು-ಸೂಳೆಯರ ಮುಂದೆ, ಜಂಬ ಕೊಚ್ಚಿಕೊಂಡಂತೆ ನಿನ್ನ ಪರಿವಾರದೊಡನೆ ಸುಮ್ಮನೆ, ಮಾತನಾಡಿಕೊಂಡರೆ ಪ್ರಯೋಜನವೇನು ಎದ್ದು ಬಾ, ಯುದ್ಧಕ್ಕೆ ಭಾಳದಲಿ ಬರೆದುದ ತೊಡೆವೆನು-ನಿನ್ನ ಹಣೆಯಲಿ, ಬರೆದಿರುವುದನ್ನು ಅಳಿಸಿ ಹಾಕುತ್ತಾನೆ ಎಂದನು   
ದಾನವಧ್ವಂಸಿ-ಕೃಷ್ಣ
</details>
