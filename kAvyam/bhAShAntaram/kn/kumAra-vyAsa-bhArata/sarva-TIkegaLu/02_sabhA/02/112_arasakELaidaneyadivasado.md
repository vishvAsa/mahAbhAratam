+++
title = "112 ಅರಸಕೇಳೈದನೆಯದಿವಸದೊ"

+++

<details><summary>ಗದ್ಯ (ಕ.ಗ.ಪ) </summary>

112. ಐದನೆಯ ದಿವಸದಲ್ಲಿ ಯುದ್ಧ ಬಲು ಭಯಂಕರವಾಯ್ತು. ಯುದ್ಧದಲ್ಲಿ ಯಾರಿಗೂ ಬಿಡುವಿಲ್ಲ. ಒಂದು ನಿಮಿಷವೂ ವಿಶ್ರಾಂತಿಯಿಲ್ಲ. ಎರಡು ಪಕ್ಷಗಳಲ್ಲಿಯೂ ಕರ್ಪೂರ ವೀಳೆಯವನ್ನು ಕೊಡುತ್ತಿದ್ದಾಗ ಮಾತ್ರ  ಬಿಡುವು ಕಾಣುತ್ತಿತ್ತೇ ಹೊರತು ಅವರಿಬ್ಬರ ಹೋರಾಟದಲ್ಲಿ ಬಿಡುವು ಕಾಣಲಿಲ್ಲ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅರಸ ಕೇಳು-ಜನಮೇಜಯ ರಾಜನೇ ಕೇಳು, ಐದನೆಯ ದಿವಸದೊಳು-ಐದನೆಯ ದಿನದಲ್ಲಿ, ಉರು ಭಯಂಕರವಾಯ್ತು-ಅವರಿಬ್ಬರ ಹೋರಾಟ ಅತಿ, ಭಯಂಕರವಾಗಿ ಕಂಡಿತು, ಕದನದ ಭರದೊಳು-ಹೋರಾಟದ ರಭಸದಲ್ಲೇನೂ, ಎಡೆದೆರಹಿಲ್ಲ-ಬಿಡುವು ಉಂಟಾಗಲಿಲ್ಲ, ವಿಶ್ರಮವಿಲ್ಲ ನಿಮಿಷದಲಿ-ನಿಮಿಷ ಮಾತ್ರವೂ ವಿಶ್ರಾಂತಿಯಿಲ್ಲ, ಎರಡು ದೆಸೆಯಲಿ-ಎರಡೂ ಕಡೆಗಳಲ್ಲಿ, ವೀಳೆಯದ ಕರ್ಪುರದ ಕವಳದ-ವೀಳೆಯವನ್ನು ಹಾಕಿಕೊಳ್ಳುವುದಕ್ಕೆ, ಕರ್ಪೂರದ ಹಳಕುಗಳನ್ನು ಬಾಯಿಗೆ ಎಸೆದುಕೊಳ್ಳುವುದಕ್ಕೆ   
ಎಲೆಯಡಿಕೆಯ ಸೇವನೆಗಾಗಿ, ಕೈ ಚಳಕದಲಿ-ಚುರುಕಾಗಿ ಕೈಯನ್ನು ಬಳಸುವಲ್ಲಿ ಮಾತ್ರ, ತೆರಹನಲ್ಲದೆ-ಬಿಡುವನ್ನು ಕಾಣಲಾಗುತ್ತಿತ್ತೆ ಹೊರತು ಮತ್ತೆ ಕಾಣದು, ಯುದ್ಧರಂಗದಲಿ-ಅವರಿಬ್ಬರ ಹೋರಾಡುವ ಸಂದರ್ಭದಲ್ಲಿ, ಮಾತ್ರ ಬಿಡುವೆಂಬುದನ್ನು ಕಾಣಲೇ ಇಲ್ಲ
</details>
