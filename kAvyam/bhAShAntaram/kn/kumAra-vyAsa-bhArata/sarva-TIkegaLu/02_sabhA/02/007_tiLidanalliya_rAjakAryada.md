+++
title = "007 ತಿಳಿದನಲ್ಲಿಯ ರಾಜಕಾರ್ಯದ"

+++

<details><summary>ಗದ್ಯ (ಕ.ಗ.ಪ) </summary>

7. ಕೃಷ್ಣನಿಗೆ ಅಲ್ಲಿನ ರಾಜಕಾರ್ಯದ ಸ್ಥಿತಿಯೆಲ್ಲ ತಿಳಿಯಿತು. ಅಕ್ರೂರಾದಿ ಸಚಿವರಿಗೆ ವಿಷಯ ತಿಳಿಸಿ, ಶಿಶುಪಾಲ, ಕಂಸನ ಮಾವ (ಜರಾಸಂಧ) ಇಂಥವರನ್ನು ಕೊಲ್ಲಲು ಇದು ಹದವಾದ ಸಮಯ. ನಮ್ಮ ಭಾವನ (ಯಧಿಷ್ಠಿರನ) ಮನೆಯ ಉತ್ಸಾಹ ಮತ್ತು ಸೌಮನಸ್ಯಗಳನ್ನು ಬಳಸಿದರೆ (ದುಷ್ಟನಿಗ್ರಹದ) ನಮ್ಮ ಮನೋರಥ ಸಿದ್ಧಿಯಾಗುತ್ತದೆ ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೌಮನಸ್ಯ-ಸಂತೋಷ  
ರಾಜಕಾರ್ಯದ ನೆಲೆಯ-ರಾಜಕಾರ್ಯದ ಸ್ಥಿತಿಯನ್ನು, ಕಂಸನ ಮಾವ-ಜರಾಸಂಧ, ಇಂತಿವರ ಕೊಲುವಡೆ-ಇಂಥವರನ್ನು, ಕೊಲ್ಲಬೇಕಾದರೆ, ಇದು ಹದ-ಇದು ಸರಿಯಾದ ಸಮಯ, ಭಾವನ ನಿಳಯದ-ಯುಧಿಷ್ಠಿರನ ಮನೆಯ, ಉತ್ಸಹ ಸೌಮನಸ್ಯವ-ಪ್ರಸನ್ನವಾದ ಉತ್ಸವಸಂದರ್ಭವನ್ನು, ಬಳಸಿದರೆ-ಉಪಯೋಗಿಸಿದರೆ, ಮನೋರಥ ಸಿದ್ಧಿ-ದುಷ್ಟ ಶಿಕ್ಷಣ ಮಾಡಬೇಕೆಂಬ ಬಯಕೆಯ ಸಿದ್ಧಿ, ಹರಿವುದು-ನೆರವೇರುತ್ತದೆ
</details>
