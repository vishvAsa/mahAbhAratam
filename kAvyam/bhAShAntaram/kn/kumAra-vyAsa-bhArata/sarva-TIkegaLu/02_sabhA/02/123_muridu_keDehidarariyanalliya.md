+++
title = "123 ಮುರಿದು ಕೆಡೆಹಿದರರಿಯನಲ್ಲಿಯ"

+++

<details><summary>ಗದ್ಯ (ಕ.ಗ.ಪ) </summary>

123. ಶತ್ರುವನ್ನು ಅಲ್ಲಿ ಹೊಡೆದು ಕೆಡವಿದರು. ಅಲ್ಲಿಯ ಸೆರೆಮನೆಗಳನ್ನು ಪ್ರವೇಶಿಸಿ, ಅಲ್ಲಿ ಬಂಧನದಲ್ಲಿದ್ದ ನಾನಾ ದ್ವೀಪಪಾಲಕರನ್ನೆಲ್ಲ ಬಿಡುಗಡೆ ಮಾಡಿದರು. ಅನಂತರ ಶೋಭಾಯಮಾನವಾದ ರತ್ನಖಚಿತವಾದ ರತ್ನಗಳ ಕಿರಣಗಳಿಂದ ಬೆಳಗುತ್ತಿದ್ದ ರಥವನ್ನೇರಿಕೊಂಡು ಕೃಷ್ಣ ಭೀಮಾರ್ಜುನರು ನಗರವನ್ನು ದಾಟಿ ತಮ್ಮ ಪಾಳಯಕ್ಕೆ ಬಂದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುರಿದು ಕೆಡೆಹಿದರರಿಯನು-ಶತ್ರುವಾದ ಜರಾಸಂಧನನ್ನು ಕೊಂದುಹಾಕಿದರು, ಅಲ್ಲಿಯ ಸೆರೆಯ ಮನೆಗಳ ಹೊಕ್ಕು-ಅಲ್ಲಿದ್ದ ಸೆರೆಮಗಳನ್ನು ಪ್ರವೇಶಿಸಿ, ನಾನಾ ದ್ವೀಪಪಾಲಕರ, ರಾಯರ-ನಾನಾ ದ್ವೀಪಗಳ ಒಡೆಯರಾಗಿದ್ದ ರಾಜರುಗಳ, ಸೆರೆಗಳನು ಬಿಡಿಸಿದನು-ಬಂಧನಗಳನ್ನು ಬಿಡಿಸಿದರು, ಮೆರೆವ ಮಣಿಮಯ ರಶ್ಮಿವಳಯದ-ಸೊಗಸಾಗಿ ಶೋಭಿಸುತ್ತಿದ್ದ, ರತ್ನಗಳ ಕಾಂತಿಯಿಂದ ಬೆಳಗುತ್ತಿದ್ದ   
ಮಿರುಪ-ಥಳಥಳಿಸುತ್ತಿದ್ದ, ರಥವನು ಕೊಂಡು-ರಥವನ್ನು ಪಡೆದುಕೊಂಡು ಅದರಲ್ಲಿ ಕುಳಿತು, ನಗರದ ಹೊರವಳಯದಲಿ ಬಂದು ಹೊಕ್ಕರು ತಮ್ಮ ಪಾಳೆಯವ-ನಗರದ ಹೊರಭಾಗಕ್ಕೆ ಬಂದು ತಮ್ಮ ಪಾಳಯವನ್ನು ಪ್ರವೇಶಿಸಿದರು
</details>
