+++
title = "095 ಸಿಡಿಲು ಬೊಬ್ಬಿಡುವನ್ತೆ"

+++

<details><summary>ಗದ್ಯ (ಕ.ಗ.ಪ) </summary>

95. ಸಿಡಿಲು ಬೊಬ್ಬೆಯಿಟ್ಟಂತೆ ತಮ್ಮ ಭುಜಗಳನ್ನು ತಟ್ಟಿಕೊಂಡರು. 'ಮಝ ಪೂತು ಮಲ್ಲ !' ಎಂದು ಒಬ್ಬರನ್ನೊಬ್ಬರು ಪ್ರಶಂಸಿಸುತ್ತಾ ಮತ್ತೆ ಮತ್ತೆ ಒಬ್ಬರನ್ನೊಬ್ಬರು ತಳ್ಳಾಡಿದರು. ಹಿಂದೆಮುಂದೆ ಸಮಯೋಚಿತವಾಗಿ ಬಾಗುತ್ತಾ ಹಿಡಿತಕ್ಕೆ ಸಿಗದಂತೆ ತಿರುಗಿದರು. ಕೋಲಾಹಲ ಮಾಡುತ್ತಾ ದಂಡೆಯೆತ್ತಿದರು. ನೀಲಪರ್ವತ ನಿಷಧಾಚಲ ಎರಡೂ ಒಂದನ್ನೊಂದು ಎದುರಿಸಿ ಹೋರಾಟಕ್ಕೆ ನಿಂತಂತೆ ಸಮಸಮವಾಗಿ ಸೆಟೆದು ನಿಂತರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸಮಚಡಿಸಿ-? ಮುಡುಹು-ಭುಜ, ಲವಣೆ-ನುಸುಳುವಿಕೆ  
ಸಿಡಿಲು ಬೊಬ್ಬಿಡುವಂತೆ-ಸಿಡಿಲಿ ಅಬ್ಬರಿಸುವಂತೆ, ಹೊಯ್ದರು ಮುಡುಹುಗಳ-ತಮ್ಮ ಭುಜಗಳನ್ನು ತಟ್ಟಿಕೊಂಡರು, 'ಮಝ ಪೂತು ಮಲ್ಲ' ಎನುತ-ಎಂದು ಪ್ರಶಂಸೆಯ ಮಾತುಗಳನ್ನಾಡುತ್ತಾ, ಅಡಿಗಡಿಗೆ-ಮತ್ತೆ ಮತ್ತೆ, ನೂಕಿದರು-ಒಬ್ಬರಿಗೊಬ್ಬರು ತಳ್ಳಾಡಿದರು, ಲವಣಿಯ ನೀಡಿ ಸಾರದಲಿ-ಹಿಂದೆ ಮುಂದೆ ಸಮಯೋಚಿತವಾಗಿ ಬಾಗುತ್ತಾ, ತುಡುಕಲೀಯದೆ-ಹಿಡಿತಕ್ಕೆ ಸಿಗದಂತೆ ತಿರುಗಿದರು   
ಗಡಬಡಿಸಿ-ಗದ್ದಲ ಮಾಡುತ್ತಾ, ದಂಡೆಯೊಳೊತ್ತಿದರು-ದಂಡೆಯೊತ್ತಿದರು, ನೀಲ ನಿಷಧಾಚಲಕೆ ಮಲೆವಂತೆ-ನೀಲ ಪರ್ವತ ನಿಷಧಾಚಲವನ್ನೆದುರಿಸಿ ಹೊರಾಟಕ್ಕೆ ನಿಂತಂತೆ, ಸಮಚಡಿಸಿ ನಿಂದರು-ಸಮ ಸಮವಾಗಿ ಹೋರಾಡುತ್ತಾ ನಿಂತರು
</details>
