+++
title = "073 ಎಲವೊ ಧರೆಯಲಧರ್ಮಶೀಲರ"

+++

<details><summary>ಗದ್ಯ (ಕ.ಗ.ಪ) </summary>

73. ಕೃಷ್ಣ ಉತ್ತರ ಕೊಟ್ಟು "ಎಲವೋ ಈ ಭೂಮಿಯಲ್ಲಿ ಅಧರ್ಮದಿಂದ ನಡೆವವರ ತಲೆಯನ್ನು ಕಡಿದು ಚಂಡಾಡುವೆವು. ಧರ್ಮವನ್ನು ಪ್ರೀತಿಸಿ ಕೊಂಡಾಡುವೆವು. ಹೀಗೆ ಶಿಕ್ಷೆಮಾಡುವುದು ಮತ್ತು ರಕ್ಷಿಸುವುದು ಈ ವೃತ್ತಿಯೇ ನಮಗೆ ನೆಲೆ. ಇದು ನಿನಗೆ ತಿಳಿಯದು. ಛೇ, ರಾಜರುಗಳನ್ನು ಬಿಡುಗಡೆ ಮಾಡು. ನಮ್ಮೊಡನೆ ಲಜ್ಜೆಗಟ್ಟ ವಿದ್ಯೆಯನ್ನು ಬಳಸುವೆಯಾ ?"
</details>

<details><summary>ಪದಾರ್ಥ (ಕ.ಗ.ಪ) </summary>

ಎಲವೊ-ಎಲೊ ಮಾಗಧ, ಧರೆಯಲಿ-ಈ ಪ್ರಪಂಚದಲ್ಲಿ, ಅಧರ್ಮಶೀಲರ ತಲೆಯ ಚೆಂಡಾಡುವೆವು-ಅರ್ಧದಿಂದ ನಡೆಯುವವರ ತಲೆಗಳನ್ನು ಕಡಿದು ಚೆಂಡಾಡುತ್ತೇನೆ, ಧರ್ಮವನೊಲಿದು ಕೊಂಡಾಡುವೆವು-ಧರ್ಮ ನೆಲೆಸಿರುವುದನ್ನು ನೋಡಿ, ಕೊಂಡಾಡುವೆವು-ಹೊಗಳುತ್ತೇವೆ ನಮಗೆ, ಶಿಕ್ಷಾ ರಕ್ಷಣ ವ್ಯಸನ-ಶಿಕ್ಷಿಸುವುದು ರಕ್ಷಿಸುವುದೇ ನಮ್ಮ ಕೆಲಸ, ನೀನರಿಯೆ-ಅದನ್ನು ನೀನು ತಿಳಿಯೆ, ರಾಜಾವಳಿಯ ಬಿಡು-ಬಂಧನದಲ್ಲಿರುವ ಆ ರಾಜರುಗಳನ್ನೆಲ್ಲ, ನೀನು ಬಿಡುಗಡೆ ಮಾಡು, ಫಡ-ಛೇ ! ಭಂಡ ವಿದ್ಯೆಯ ಬಳಸುವಾ ನಮ್ಮೊಡನೆ-ನಮ್ಮ ಜೊತೆ, ಭಂಡವಿದ್ಯೆಯನ್ನು ಬಳಸುವೆಯೇನೋ ? ಎಂದನು ದಾನವಧ್ವಂಸಿ-ಎಂದ ಕೃಷ್ಣ
</details>
