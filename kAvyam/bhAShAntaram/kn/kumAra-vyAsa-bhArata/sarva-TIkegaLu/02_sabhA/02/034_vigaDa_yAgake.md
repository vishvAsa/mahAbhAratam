+++
title = "034 ವಿಗಡ ಯಾಗಕೆ"

+++

<details><summary>ಗದ್ಯ (ಕ.ಗ.ಪ) </summary>

34. ಈ ಮಹತ್ತಾದ ಯಾಗಕ್ಕೆ ಎಲ್ಲ ರಾಜರೂ ಶತ್ರುಗಳೇ. ಮರುತ್ತ ಕಾರ್ತವೀರ್ಯಾದಿ ಕೆಲವರು ರಾಜಸೂಯಯಾಗವನ್ನು ಮಾಡಲು ಅಶಕ್ತರಾದರು. ಯೋಚಿಸಿದರೆ ಇದು ಕೆಟ್ಟ ಕಾಲ. ಅಸುರರಲ್ಲೆಲ್ಲ ಮಗಧ ದೇಶದ ರಾಜ ಜರಾಸಂಧ ಮಹಾದುಷ್ಟ. ಅವನನ್ನು ಕೊಂದರೆ ನಿಮ್ಮ ತಂದೆಯು ಸುರಪದವನ್ನು ಪಡೆಯುವುದು ಸುಗಮವಾಗುತ್ತದೆ ಎಂದು ಮುರವೈರಿ ನಗುತ್ತಾ ಹೇಳಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಗಡು-ಭಯಂಕರ, ವಿಗಡ-ದುಷ್ಕರ  
ವಿಗಡ ಯಾಗಕೆ-ಈ ಮಹತ್ತಾದ ಯಾಗಕ್ಕೆ, ಸಕಲ ರಾಯರು-ಎಲ್ಲ ರಾಯರುಗಳು, ಹಗೆ-ಶತ್ರುಗಳು, ಮರುತ್ತನು ಕಾರ್ತವೀರ್ಯಾ-ಮೊದಲಾದ ರಾಜರು, ಅಶಕ್ತರಾದರು ರಾಜಸೂಯದಲಿ-ರಾಜಸೂಯಯಾಗವನ್ನು ನಡೆಸಲಾರದೆ ದುರ್ಬಲರಾದರು, ಬಗೆಯಲು-ಯೋಚಿಸಿದರೆ ಇದು, ದುಷ್ಕಾಲ-ಕೆಟ್ಟ ಕಾಲ, ಅಸುರರೊಳು-ದೈತ್ಯರೆಲ್ಲರ, ಮಾಗಧನು-ಜರಾಸಂಧನು, ಅಗಡು-ಮಹಾದುಷ್ಟ, ಅವನ ಮುರಿದರೆ-ಅವನನ್ನು ನಾಶಮಾಡಿದರೆ, ನಿಮ್ಮಯ್ಯಂಗೆ-ನಿಮ್ಮ ತಂದೆಯಾದ ಪಾಂಡುವಿಗೆ, ಸುರಪದವು-ದೇವತೆಯ ಪದವಿ, ಸುಗಮ-ಸುಲಭವಾಗಿ ಪ್ರಾಪ್ತವಾಗುತ್ತದೆ, ಎಂದನಸುರಾರಿ-ಎಂದ ಕೃಷ್ಣ
</details>
