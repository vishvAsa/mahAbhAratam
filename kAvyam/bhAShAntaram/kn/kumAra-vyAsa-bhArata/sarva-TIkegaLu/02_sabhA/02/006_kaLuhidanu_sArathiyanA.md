+++
title = "006 ಕಳುಹಿದನು ಸಾರಥಿಯನಾ"

+++

<details><summary>ಗದ್ಯ (ಕ.ಗ.ಪ) </summary>

6. ಅನಂತರ ಶ್ರೀ ಕೃಷ್ಣನನ್ನು ಕರೆತರಲು ದ್ವಾರಕೆಗೆ ರಥದೊಡನೆ ಸಾರಥಿಯನ್ನು ಕಳಿಸಿಕೊಟ್ಟ. ರಥ ಕೆಲವೇ ದಿವಸಗಳಲ್ಲಿ ಶೀಘ್ರ ಗತಿಯಲ್ಲಿ ಚಲಿಸಿ ಕೃಷ್ಣನ ಮನೆಯ ಹೊರಗೆ ನಿಂತಿತು. ಸಾರಥಿ ಮನೆಯ ಒಳಹೊಕ್ಕು, ಉಡುಗೊರೆಯನ್ನು ಮುಂದಿಟ್ಟು ಕೃಷ್ಣನಿಗೆ ಯುಧಿಷ್ಠಿರ ತನ್ನನ್ನು ಕಳಿಸಿಕೊಟ್ಟ ಸಮಾಚಾರವನ್ನೆಲ್ಲ ತಿಳಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಾವಡ-ಉಡುಗೊರೆ  
ಹೊರಬಾಹೆಯಲಿ-ಹೊರಭಾಗದಲ್ಲಿ, ಚಪಳ ಗಮನದಲಿ-ವೇಗವಾಗಿ ಹೋಗಿ, ಚಾಚಿತು-ನಿಂತಿತು, ಪಾವುಡವ ಮಂದಿಳುಹಿದನು-ಉಡುಗೊರೆಯನ್ನು ಕೃಷ್ಣನ ಮುಂದೆ ಇಟ್ಟ, ಪಾಂಡವ ತಿಲಕನು-ಪಾಂಡವ ಶ್ರೇಷ್ಠನಾದ ಯುಧಿಷ್ಠಿರ, ಅಟ್ಟಿದ ಹದನ-ಕಳುಹಿಸಿಕೊಟ್ಟಿರುವ ಸಮಾಚಾರವನ್ನು, ಬಿನ್ನಹ ಮಾಡಿದನು-ಅರಿಕೆ ಮಾಡಿಕೊಂಡನು
</details>
