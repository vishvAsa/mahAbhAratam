+++
title = "129 ತೇರುಗಳ ತೇಜಿಗಳನಾ"

+++

<details><summary>ಗದ್ಯ (ಕ.ಗ.ಪ) </summary>

129. ಅನಂತರ ಆ ಮಾಗಧನ ಮಗ ಸಹದೇವನು ರಥಗಳನ್ನೂ ಕುದುರೆಗಳನ್ನೂ ಆನೆಗಳನ್ನೂ ತುಂಬ ಸಂಪತ್ತನ್ನೂ ಶ್ರೀಕೃಷ್ಣನಿಗೆ ಒಪ್ಪಿಸಿಕೊಟ್ಟ. ಶ್ರೀಕೃಷ್ಣ ಅವನಿಗೆ ರಾಜ್ಯವನ್ನೊಪ್ಪಿಸಿ ಉಳಿದೆಲ್ಲ ರಾಜರುಗಳನ್ನೂ ಕಳಿಸಿಕೊಟ್ಟು ಭೀಮಾರ್ಜುನರೊಡನೆ ಇಂದ್ರಪ್ರಸ್ಥ ನಗರಿಗೆ ಹಿಂತಿರುಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಶಕ್ರ-ದೇವೆಂದ್ರ  
ಮಗಧ ನಂದನನ-ಸಹದೇವನ, ತೇರುಗಳ-ರಥಗಳನ್ನು, ತೇಜಿಗಳನು-ಕುದುರೆಗಳನ್ನು, ಆ ಭಂಡಾರವನು ಗಜಘಟೆ ಸಹಿತ-ಆನೆಗಳ ಸೈನ್ಯದೊಡಗೂಡಿ, ವಿಸ್ತಾರ ವಿಭವವನು ಒಪ್ಪುಗೊಂಡರು-ವಿಶಾಲ ಸಂಪತ್ತನ್ನು ಸ್ವೀಕರಿಸಿದರು, ಧಾರುಣಿಯನವಗಿತ್ತು-ರಾಜ್ಯವನ್ನು ಅವನಿಗೆ ಒಪ್ಪಿಸಿ, ಸಕಳ ಮಹೀರಮಣರನು ಕಳುಹಿ-ಅಮಸ್ತರಾಜರನ್ನೂ ಬೀಳ್ಕೊಂಡು, ವೀರನಾರಾಯಣನು-ಕೃಷ್ಣನು, ಶಕ್ರಪ್ರಸ್ಥಪುರವರಕೆ-ಇಂದ್ರಪ್ರಸ್ಥ ಪಟ್ಟಣಕ್ಕೆ, ಬಂದನು-ಭೀಮಾರ್ಜುನರೊಡನೆ ಬಂದು ಸೇರಿದನು
</details>
