+++
title = "126 ನಗರಜನ ಮನ್ತ್ರಿ"

+++

<details><summary>ಗದ್ಯ (ಕ.ಗ.ಪ) </summary>

126. ಜರಾಸಂಧನ ಮಗ, ನಗರಜನ ಮಂತ್ರಿ ಪ್ರಧಾನರುಗಳೊಡನೆ ಬಂದು ಶ್ರೀಕೃಷ್ಣನ ಪಾದಗಳಿಗೆ ಹಾಗೂ ಭೀಮಾರ್ಜುನರ ಪಾದಗಳಿಗೆ ಎರಗಿದ. ಮಂತ್ರಿಗಳು ಕೃಷ್ಣನನ್ನು ಕುರಿತು ಈ ಜರಾಸಂಧನ ಮಗನಿಗೆ  ತಂದೆಯ ಮಾರ್ಗವೇ ಖಚಿತವೋ ಅಥವಾ ನಿಮ್ಮ ಕರುಣೆ ರಕ್ಷಣೆ ದೊರಕುವುದೋ ಎಂದು ಕೈಮುಗಿದು ಕೇಳಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಗಧರ-ಕೃಷ್ಣ  
ನಗರಜನ ಮಂತ್ರಿ ಪ್ರಧಾನಾದಿಗಳು ಸಹಿತ-ಪುರಜನರು ಮತ್ತು ಮಂತ್ರಿ ಪ್ರಧಾನಾದಿಗಳೊಡನೆ ಕುಮಾರನು-ಜರಾಸಂಧನ ಮಗ ಸಹದೇವನು, ಐತಂದು-ಬಂದು, ಅಗಧರನ-ಕೃಷ್ಣನ, ಪದಕೆರಗಿದನು-ಕಾಲಿಗೆ ನಮಸ್ಕರಿಸಿದನು, ಭೀಮಾರ್ಜುನಾಂಘ್ರಿಯಲಿ-ಭೀಮ ಅರ್ಜುನರ ಪಾದಗಳಲ್ಲಿ, ಎರಗಿದರು-ನಮಸ್ಕರಿಸಿದರು, ಮಗಗೆ-ಜರಾಸಂಧನ ಮಗನಿಗೆ, ತಂದೆಯ ಮಾರ್ಗದಲಿ ನಂಬುಗೆಯೊ-ತಂದೆ ನಡೆಯುತ್ತಿದ್ದ ದಾರಿಯಲ್ಲಿ ನಂಬಿಕೆಯೂ, ಕರುಣಾ ರಕ್ಷಣದ ನಂಬುಗೆಯೊ-ಕರುಣೆ ಮತ್ತು ಪ್ರಚಾರ ರಕ್ಷಣೆಗಳಲ್ಲಿ ನಂಬಿಕೆಯೋ,   
ಚಿತ್ತವಿಸಿ-ಲಾಲಿಸಿರಿ, ಎಂದರಾ ಮಂತ್ರಿಗಳು ಕೈಮುಗಿದು-ಎಂದು ಆ ಮಂತ್ರಿಗಳು ಕೈ ಮುಗಿದು ಕೇಳಿಕೊಂಡರು
</details>
