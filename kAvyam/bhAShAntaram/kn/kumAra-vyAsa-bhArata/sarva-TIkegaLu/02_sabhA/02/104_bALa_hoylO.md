+++
title = "104 ಬಾಳ ಹೊಯ್ಲೋ"

+++

<details><summary>ಗದ್ಯ (ಕ.ಗ.ಪ) </summary>

104. ಇದೇನು ಖಡ್ಗದ ಹೊಡೆತವೋ, ಸಿಡಿಲ ತೊಡರಿನ ಸೂಳುಗಳೋ, ಸಿಡಿದು ಬೀಳುತ್ತಿರುವ ಪರ್ವತದ ಶೃಂಗಗಳೋ, ಜೋರಾಗಿ ಹೊಡೆದದ್ದರಿಂದ ಉಂಟಾದ ಒಂದೇ ಸಮನೆ ಸುರಿಯುತ್ತಿದ್ದ  ಬೆಂಕಿಯ ಕಿಡಿಗಳೋ ಎಂಬಂತೆ ತೋಳೆತ್ತಿ ಹೊಡೆಯುತ್ತಿದ್ದ ಕಲೀಭೀಮ ಮಾಗಧರ  ಮುಷ್ಠಿಘಾತದ ಮೇಲುಘಾಯದ  ಅತಿಶಯತೆಯನ್ನು  ಅವರ ಹೋರಾಟದ ಅಬ್ಬರವನ್ನು ಯಾರು ವರ್ಣಿಸಿಯಾರು ?
</details>

<details><summary>ಪದಾರ್ಥ (ಕ.ಗ.ಪ) </summary>

ಲುಳಿ-ರಭಸ  
ಘೋಳಾಘೋಳಿ-ಅಬ್ಬರ   
ಕಲಿಭೀಮ ಮಾಗಧರು ಪರಸ್ಪರ ಹೊಡೆದಾಡುವಾಗ, ಬಾಳ ಹೊಯ್ಲೋ-ಖಡ್ಗದ ಹೊಡೆತವೋ, ಸಿಡಿಲ ತೊಡರಿನ ಸೂಳುಗಳೊ-ಸಿಡಿಲ ಆಕ್ರಮಣ ಗರ್ಜನೆಗಳು, ಸಿಡಿದಲೆಯ ಗಿರಿಗಳ ಬೀಳುಗಳೊ-ಗಿರಿಗಳ ಶಿಖರ, ಸಿಡಿದು ಬೀಳುತ್ತಿರುವ ಶಬ್ದವೋ   
ಬಿರುಹೊಯ್ಲ ಧಾರೆಯ ಕಿಡಿಯ ತುಂಡುಗಳೊ-ಬಿರುಸಿನಿಂದ, ಹೊಡೆದಾಗ ಶಸ್ತ್ರದ ಧಾರೆಯಿಂದ ಎದ್ದ ಕಿಡಿಯ ತುಂಡುಗಳೋ    
ತೋಳ ನೆಗಹಿನ ಮುಷ್ಟಿ ಘಾತದ-ತೋಳನ್ನು ಮೇಲೆತ್ತಿ ಮುಷ್ಟಿಕಟ್ಟಿ ಹೊಡೆದಾಗ ಆದ, ಮೇಲು ಘಾಯದ ಲುಳಿಯ-ಕೈಚಳಕದ    
ಘೋಳಾಘೋಳಿಗಳನು-ಪೆಟ್ಟುಗಳನ್ನು, ಆರೆಣಿಸುವರು-ಲೆಕ್ಕಹಾಕುವರಾರು ?
</details>
