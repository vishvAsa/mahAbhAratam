+++
title = "072 ಆ ನೃಪಾಲರ"

+++

<details><summary>ಗದ್ಯ (ಕ.ಗ.ಪ) </summary>

72. "ನೀನಾರು ಅವರ ಬಿಡುಗಡೆಯನ್ನು ಕೇಳುವದಕ್ಕೆ, ಅವರ ಮಗನೋ ಮೊಮ್ಮಗನೋ ಬಂಧುವೋ ಸೇವಕನೋ ? ನೂನವಕ್ಷನೋ ? (ಧೈರ್ಯ ಇಲ್ಲದವನೋ) ಬೆರಳಬದೆಗನೋ ? ಕುರುಳ ಕೋಮಲನೊ ? ಏನು ನಿನ್ನ ಉದ್ದೇಶ ?  ಈ ಸೋಜಿಗವನ್ನು ಹೇಳಲಿ ?" ಎಂದು ರತ್ನ ಕಿರೀಟವನ್ನು ಧರಿಸಿದ್ದ  ತಲೆಯನ್ನು ತೂಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನೂನವಕ್ಷ-ಮಲತಮ್ಮನ ಮಗ, ರಹವ-ಸೋಜಿಗವನ್ನು, ಅಂಘವಣೆ-ಉದ್ದೇಶ, ಬದೆಗ-ನೀಚ  
ನೀನು ಆ ನೃಪಾಲರ-ಆ ರಾಜರ ಮಗನೊ ಮೊಮ್ಮಗನೊ, ಅವರ ಬಾಂಧವರೊ-ಬಂಧುವೋ ?, ಭೃತ್ಯನೊ-ಸೇವಕನೋ ? ನೂನವಕ್ಷನೊ-ಮಲತಮ್ಮನ ಮಗನೋ? ಬೆರಳ ಬದೆಗನೊ-ಬೆರಳೆತ್ತಿ ತೋರಿದರೆ ಸೇನೆಗೆ ಸಿದ್ಧನಾಗುವ ಸೇವಕನೋ ? ಕೀಳಾಳೋ? ಕುರುಳ ಕೋಮಳನೊ-ಕಂಚುಕಿಯೋ, ಅಂತಃಪುರದ ಸೇವಕನೋ ? ಏನು ನಿನ್ನಂಘವಣೆ-ನಿನ್ನ ಉದ್ದೇಶವೇನು ? ಆ ನರೇಂದ್ರರ, ಸೆರೆಯ ಬಿಡುಗಡೆ-ಬಂಧನದಿಂದ ಬಿಡುಗಡೆ ಮಾಡುವುದಕ್ಕೆ ನೀನಾರು? ಎಂದು ಮಣಿಶಿರವ ತೂಗಿ-ರತ್ನಕಿರೀಟವನ್ನು ಧರಿಸಿದ್ದ ತಲೆಯನ್ನು ತೂಗುತ್ತಾ, ಏನೆಂಬೆನು ರಹವನು-ಈ ಸೋಜಿಗವನ್ನು ಏನೆಂದು ಹೇಳಲಿ ಎಂದ
</details>
