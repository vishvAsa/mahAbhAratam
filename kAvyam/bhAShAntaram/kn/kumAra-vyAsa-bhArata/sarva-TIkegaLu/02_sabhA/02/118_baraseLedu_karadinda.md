+++
title = "118 ಬರಸೆಳೆದು ಕರದಿನ್ದ"

+++

<details><summary>ಗದ್ಯ (ಕ.ಗ.ಪ) </summary>

118. ತನ್ನ ಕೈಗಳಿಂದ ಅವನನ್ನು ಬರಸೆಳೆದು ಕಾಲುಗಳನ್ನು ಹಿಡಿದು ಎರಡು ಭಾಗವಾಗಿ ಶರೀರವನ್ನು ಸೀಳಿ ಭೂಮಿಯ ಮೇಲೆ ಎಸೆದ. ಆದರೆ ಆ ಕ್ಷಣವೇ ಆ ಸೀಳುಗಳು ಮತ್ತೆ ಒಟ್ಟು ಸೇರಿದುವು. ಭೀಮ ಅವನನ್ನು  ಹಿಡಿದು ಮತ್ತೆ ಸೀಳಿ ಹಾಕಿದ. ಮತ್ತೆ ಸಂಧಿಸಿದುವು. ಹೀಗೆ ಹಲವು ಬಾರಿ ಮಗಧ ಭೀಮನೊಡನೆ ಹೋರಾಟಕ್ಕೆ ನಿಲ್ಲುತ್ತಿದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೂಳ್-ಸರದಿ, ಸಲ  
ಬರಸೆಳೆದು ಕರದಿಂದ-ಕೈಯಿಂದ ಮಗಧನನ್ನು ಹಿಡಿದು ಎಳೆದುಕೊಂಡ, ಕಾಲನು ಹಿಡಿದು ಸೀಳಿದು-ಒಂದೊಂದು ಕಾಲನ್ನು ಒಂದೊಂದು, ಕೈಯಲ್ಲಿ ಹಿಡಿದು ಎರಡು ಪಾಲಾಗಿ ಸೀಳಿ, ಧರೆಗೆ ಬಿಸುಟನು-ಭೂಮಿಗೆ ಎಸೆದ, ಸಂಧಿಸಿದವಾ ಸೀಳ್ ತತುಕ್ಷಣಕೆ-ಆ ತಕ್ಷಣವೇ ಆ ಸೀಳುಗಳು, ಮತ್ತೆ ಜೋಡಿಸಿಕೊಂಡು ಒಂದಾದವು, ಮರಳಿ ಪವನಜ ಹಿಡಿದು ಸೀಳುವನು-ಭೀಮ ಮತ್ತೆ ಅವನನ್ನು   
ಹಿಡಿದು ಸೀಳುವನು, ಇರದೆ ಮಗುಳವು ಸಂಧಿಸುವವು-ಅವು ಮತ್ತೆ, ಮೊದಲಿನಂತೆಯೇ ಜೋಡಿಯಾಗುವುವು, ಈ ಪರಿ-ಈ ರೀತಿ  
ಹಲವು ಸೂಳಿನಲಿ-ಹಲವು ಸಾರಿ, ಭೀಮನೊಳೊದಗಿದನು ಮಗಧ-ಜರಾಸಂಧ ಮತ್ತೆ ಮತ್ತೆ, ಜೀವ ಕಳೆದು ಭೀಮನ ಮೇಲೆ ಎರಗುತ್ತಿದ್ದ
</details>
