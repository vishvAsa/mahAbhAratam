+++
title = "012 ಪಿತನ ಪರಮಪ್ರೀತಿಗುನ್ನತ"

+++

<details><summary>ಗದ್ಯ (ಕ.ಗ.ಪ) </summary>

12. ತಂದೆಯ ಪರಮ ಪ್ರೀತಿಗೂ ಉನ್ನತಗತಿಗೂ ನಿರ್ಮಲ ರಾಜಸೂಯಯಾಗವೇ ಸಾಧನ ಎಂದು ನಾರದ ಮುನಿ ನನಗೆ ಬೋಧಿಸಿದ. ರಾಜಸೂಯಯಾಗ ಒಂದು ಮಹಾಯಾಗ. ಎಲ್ಲ ರಾಜರೂ ತಾವಗಿಯೇ ಸಂಪತ್ತನ್ನು ಕೊಡುವುದಿಲ್ಲ. ಆ ವ್ರತವನ್ನು ಕೈಕೊಳ್ಳಬೇಕೆಂದು ನಾನು ಸಂಕಲ್ಪ ಮಾಡಿದ್ದೇನೆ. ಇದಕ್ಕೆ ಮಾಡುವುದೇನು?
</details>

<details><summary>ಪದಾರ್ಥ (ಕ.ಗ.ಪ) </summary>

ಕ್ರತು -ಯಜ್ಞ  
ಪಿತನ ಪರಮಪ್ರೀತಿಗೆ-ತಂದೆಗೆ ಪರಮಪ್ರೀತಿಯನ್ನು ತೋರಿಸಬೇಕಾದರೆ, ಉನ್ನತಗತಿಗೆ-ಅವನಿಗೆ ಶ್ರೇಷ್ಠ ಗತಿಯನ್ನು ಉಂಟುಮಾಡಬೇಕಾದರೆ, ರಾಜಸೂಯ ಕ್ರತುವೆ-ರಾಜಸೂಯ ಯಾಗವೇ, ಸಾಧನ ಎಂದು ಮುನಿ-ನಾರದ ಮುನಿ, ಉಪದೇಶಿಸಿದ-ಉಪದೇಶಮಾಡಿದ, ಕ್ರತು-ಆ ಯಾಗ, ಮಹಾಕ್ರತು-ಸಾಧಾರಣವಾದುದಲ್ಲಿ ಮಹಾಯಾಗ, ಸಕಲಧ ರಣೀಪತಿಗಳು-ಭೂಮಿಯ ಮೇಲಿರುವ ಸಮಸ್ತ ರಾಜರೂ, ಅರ್ಥವ-ಹಣವನ್ನು, ಗುಣದಲೀಯ-ಸಹಜ ಗುಣವಾಗಿ ಕೊಡುವುದಿಲ್ಲ, ವ್ರತವೆನೆಗೆ ಸಂಕಲ್ಪವಾಯಿತು  
ವ್ರತವನ್ನು ಕೈಕೊಂಡು ಸಂಕಲ್ಪಮಾಡಿಬಿಟ್ಟಿದ್ದೇನೆ, ಇದಕೇನು ಹದನು-ಇದಕ್ಕೇನು ದಾರಿ?
</details>
