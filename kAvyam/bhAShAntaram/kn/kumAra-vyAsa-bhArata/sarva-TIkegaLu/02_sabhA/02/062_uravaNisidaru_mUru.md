+++
title = "062 ಉರವಣಿಸಿದರು ಮೂರು"

+++

<details><summary>ಗದ್ಯ (ಕ.ಗ.ಪ) </summary>

62. ಅವರು ರಭಸದಿಂದ ನುಗ್ಗಿದರು. ಮೂರು ಕೋಟೆಯನ್ನು ಮುರಿದು ಹಿಂದಿನ ಬಾಗಿಲಿನಿಂದ ರಾಜನ ಬಳಿಗೆ ಬಂದರು. ಅವರನ್ನು ನೋಡಿದೊಡನೆ ಮಾಗಧ ಎದುರುಗೊಂಡು  ಈ ಬ್ರಾಹ್ಮಣರು ಅನನ್ಯ ತೇಜಸ್ವಿಗಳಾಗಿದ್ದಾರೆ. ಶುಭ ಲಕ್ಷಣಗಳಿಂದ ಕೂಡಿದ್ದಾರೆ ಎಂದುಕೊಂಡು ಮಧುಪರ್ಕಾದಿಗಳಿಂದ ಸತ್ಕರಿಸಿ ಭಕ್ತಿಯಿಂದ ಅವರನ್ನು ಗೌರವಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಉರವಣಿಸು-ರಭಸದಿಂದ ಮುನ್ನುಗ್ಗು, ಹೊರೆಗೆ-ಸಮೀಪಕ್ಕೆ  
ಅದ್ವಾರದಲಿ -ಹಿಂದಿನ ಬಾಗಿಲಲ್ಲಿ  
ಉರವಣಿಸಿದರು-ರಭಸದಿಂದ ನುಗ್ಗಿದರು, ಮೂರು ಕೋಟೆಯ ಮುರಿದರು-ಮೂರು ಕೋಟೆಗಳನ್ನು ಹೊಡೆದು ಕೆಡವಿದರು,    
ಆದ್ವಾರದಲಿ-ಅಪಮಾರ್ಗದಲಿ, ರಾಯನ ಹೊರೆಗೆ ಬಂದರು-ರಾಜ ಜರಾಸಂಧನ ಬಳಿಗೆ ಬಂದರು, ಕಂಡರು-ರಾಜನನ್ನು ನೋಡಿದರು, ಆಗಂತುಕವಿಪ್ರರನ್ನು ಕಂಡ ರಾಜ ಗೌರವದಿಂದ, ಇದಿರೆದ್ದನು-ಅವರ ಮುಂದೆ ಎದ್ದು ನಿಂತನು, ಧರಣಿಯಮರರು ಅಪೂರ್ವಿಗರು-ಅಪೂರ್ವರಾದ ವಿಪ್ರರು ಆಗಮಿಸಿದ್ದೀರಿ, ಭಾಸುರರು-ತೇಜಸ್ವಿಗಳಾದವರು, ಭದ್ರಾಕಾರರು-ಸುಂದರವಾದ ರೂಪವುಳ್ಳವರು, ಎಂದಾದರಿಸಿ-ಎಂದು ಹೊಗಳಿ ಗೌರವಿಸಿ, ಭಕ್ತಿಯಲಿ-ಭಕ್ತಿಯಿಂದ, ಮಧುಪರ್ಕಾದಿಗಳ ಮಾಡಿದನು-ಮಧುಪರ್ಕವೇ ಮೊದಲಾದ, ಸತ್ಕಾರಗಳನ್ನು ಮಾಡಿದನು
</details>
