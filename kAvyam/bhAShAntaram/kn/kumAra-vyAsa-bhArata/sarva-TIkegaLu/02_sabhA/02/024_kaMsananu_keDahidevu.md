+++
title = "024 ಕಂಸನನು ಕೆಡಹಿದೆವು"

+++

<details><summary>ಗದ್ಯ (ಕ.ಗ.ಪ) </summary>

24. ಕಂಸನನ್ನು ಕೆಡವಿದೆವು. ಹಂಸ, ಡಿಬಿಕ, ಪೌಂಡ್ರಕರನ್ನು ತುಂಡರಿಸಿದೆವು. ಮುರನರಕಾದಿ ದಾನವರನ್ನು ನಿರ್ವಂಶವಾಗುವಂತೆ ಸವರಿಹಾಕಿದೆವು. ಆದರೆ ಇವನಲ್ಲಿ ಮಾತ್ರ ಹಿಂಸೆ ನಡೆಯುವುದಿಲ್ಲ. ಇವನು ನಿಸ್ಸಂಶಯವಾಗಿ ವಿಜಯವನ್ನು ಗಳಿಸುವನು. ಇವನು ಯಾಗಧ್ವಂಸಕ. ಇವನನ್ನು ಕೊಲ್ಲುವ ಉಪಾಯವನ್ನು ನಾ ಕಾಣೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಂಸನನು ಕೆಡಹಿದೆವು-ಕಂಸನನ್ನು ಬೀಳಿಸದೆ, ಹಂಸ, ಡಿಬಿಕರ ಪೌಂಡ್ರಕರ-ಹಂಸ, ಡಿಂಬಿಕ, ಪೌಂಡ್ರಕರನ್ನು, ಮುರಿದೆವು-ಕೊಂದು ಹಾಕಿದೆ, ಮುರ ನರಕಾದಿ ದಾನವರ-ಮುರ, ನರ ಮೊದಲಾದ ರಾಕ್ಷಸರನ್ನು, ನಿರ್ವಂಶವೆನೆ-ನಿರ್ವಂಶವಾಗುವಂತೆ, ಸವರಿದೆವು-ನಾಶಮಾಡಿದೆ, ಇವನಲಿ-ಈ ಜರಾಸಂಧನಲ್ಲಿ ಮಾತ್ರ, ಹಿಂಸೆ ಹರಿಯದು-ಹಿಂಸೆ ಯಾವ ಕೆಲಸಕ್ಕೂ ಬಾರದು, ಇವ-ಇವನು,   
ವಿಜಯದಲಿ ನಿಸ್ಸಂಶಯನು-ವಿಜಯ ಗಳಿಸುವುದರಲ್ಲಿ, ಸಂಶಯವಿಲ್ಲದವನು ಆದ್ದರಿಂದ, ಯಾಗಧ್ವಂಸಕನ-ಯಾಗವನ್ನು ನಾಶಮಾಡುವಂತಹ, ಇವನನ್ನು ನೆರೆ ಮುರಿವ-ಪೂರ್ಣವಾಗಿ ನಾಶಮಾಡುವಂತಹ, ಉಪಾಯವ-ಉಪಾಯವನ್ನು, ಕಾಣೆ ನಾನು-ನಾನು ಕಾಣೆ
</details>
