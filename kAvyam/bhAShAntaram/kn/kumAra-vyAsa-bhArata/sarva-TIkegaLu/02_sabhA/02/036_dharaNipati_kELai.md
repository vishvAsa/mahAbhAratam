+++
title = "036 ಧರಣಿಪತಿ ಕೇಳೈ"

+++

<details><summary>ಗದ್ಯ (ಕ.ಗ.ಪ) </summary>

36. ಕೃಷ್ಣ ಹೇಳಿದ “ರಾಜ, ಕೇಳು. ಮಾಗಧ ಮಂಡಲಕ್ಕೆ ಬೃಹದ್ರಥ ರಾಜನಾಗಿದ್ದ. ಅವನ ಪಟ್ಟಣ ಗಿರಿವ್ರಜವೆಂಬುದು. ಅಲ್ಲಿ ಅವನು ಸಮಸ್ತ ವೈಭವದಿಂದ ರಾಜ್ಯವನ್ನು ಪಾಲಿಸುತ್ತಿದ್ದ. ಅದ್ಭುತವಾದ ಗುಣವತಿಯರಾದ, ಕಾಶೀರಾಜನ ಇಬ್ಬರು ಪುತ್ರಿಯರು ಅವನ ರಾಣಿಯರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅವನೀಪತಿ ಕೇಳೈ-ಕೇಳಯ್ಯ ರಾಜ, ಮಾಗಧ ಮಂಡಲಕೆ-ಮಗಧ ರಾಜ್ಯಕ್ಕೆ ಬೃಹದ್ರಥ ಎಂಬವನು, ಅರಸು-ರಾಜನಾಗಿದ್ದ, ತತ್ಪುರಿ ಗಿರಿವ್ರಜವೆಂಬುದು-ಅವನ ಪಟ್ಟಣ ಗಿರಿವ್ರಜ ಎಂಬದು, ಅಲ್ಲಿ ಸಮಸ್ತ ವಿಭವದಲಿ-ಎಲ್ಲ ಬಗೆಯ ವೈಭವಗಳಿಂದ ಅವನು ಧರೆಯ ಪಾಲಿಸುತ್ತಿದ್ದನು, ಧರೆಯ ಪಾಲಿಸುತಿದ್ದನು-ರಾಜ್ಯವನ್ನಾಳುತ್ತಿದ್ದ, ಕಾಶೀಶ್ವರನ-ಕಾಶೀರಾಜನ, ತನುಜೆಯರಿಬ್ಬರು-ಇಬ್ಬರು ಹೆಣ್ಣುಮಕ್ಕಳು,   
ಅದುಬುತ ರೂಪು ಗುಣಯುತರು-ಅದ್ಭುತವಾದ ರೂಪ ಮತ್ತು ಗುಣಗಳಿಂದ ಕೂಡಿದಂತಹವನು, ಆತಂಗರಸಿಯರು-ಅವನ ರಾಣಿಯಾಗಿದ್ದರು
</details>
