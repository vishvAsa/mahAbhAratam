+++
title = "047 ನಿನ್ದುದಲ್ಲಿಯದಲ್ಲಿ ರಕ್ಕಸಿ"

+++

<details><summary>ಗದ್ಯ (ಕ.ಗ.ಪ) </summary>

47. ಅಯ್ಯೋ, ರಾಕ್ಷಸಿ ಎಂದು ಭಯಗೊಂಡು ಜನ ಅಲ್ಲಲ್ಲೇ ನಿಂತುಬಿಟ್ಟರು. ಅವಳು ಕರುಣೆಯಿಂದ ಅವರಿಗೆ, ಹೋಹೋ ಹೆದರಬೇಡಿ ಎಂದು ಕೈಯೆತ್ತಿ ಧೈರ್ಯ ಹೇಳಿ, ಇಂದು ಇವನು ನನ್ನ ಮಗ, ರಾಜ ಬಂದರೆ ಅವನಿಗೆ ಕೊಡುತ್ತೇನೆ ಎಂದಳು. ಆ ಸುದ್ದಿಯನ್ನು ಕೇಳಿದ ರಾಜ ಓಡಿ ಬಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಂದಪುರ ಜನ ಅವಳನ್ನು ನೋಡಿ, ರಕ್ಕಸಿಯೆಂದು-ಅವಳು ರಾಕ್ಷಸಿ ಎಂದು ತಿಳಿದು, ಅಲ್ಲಿಯದಲ್ಲಿ ನಿಂದುದು-ಅಲ್ಲಲ್ಲೇ ನಿಂತುಬಿಟ್ಟರು  
ಬಳಿಕ-ಅನಂತರ ಜರೆ, ಕರುಣದಿನೆಂದಳ-ದಯೆಯಿಂದಲೇ ಹೇಳಿದಳು, ಅಂಜದಿರಿ ಹೋ ಹೋ ಯೆನುತ ಕೈ ನೆಗಹಿ-ಕೈಯೆತ್ತಿ ಹೋ ಹೋ, ಎಂದು ಸಂತೈಸುತ್ತಾ ಹೆದರಬೇಡಿ ಎಂದು ಆಶ್ವಾಸನೆ ಕೊಟ್ಟು, ಇಂದಿವನು ಮಗನೆನಗೆ-ಈ ದಿನ ಇವನು ನನಗೆ ಮಗನಾಗಿದ್ದಾನೆ,  
ಭೂಪತಿ ಬಂದನಾದರೆ-ರಾಜನು ಬಂದರೆ, ಕೊಡುವೆನೀತನನು-ಅವನಿಗೆ ಇವನನ್ನು ಕೊಡುವೆನು, ಎಂದಡೆ-ಎನ್ನಲಾಗಿ, ಆ ಕ್ಷಣ-ಕೂಡಲೇ ಆ ಸುದ್ದಿಯನ್ನು ಹೇಳಿದ, ಮಹೀಪಾಲ-ರಾಜ ಬೃಹದ್ರಥ, ಹರಿತಂದನು-ಓಡಿಬಂದನು
</details>
