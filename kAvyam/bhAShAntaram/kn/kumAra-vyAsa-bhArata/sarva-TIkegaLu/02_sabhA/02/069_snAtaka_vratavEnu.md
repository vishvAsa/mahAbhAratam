+++
title = "069 ಸ್ನಾತಕ ವ್ರತವೇನು"

+++

<details><summary>ಗದ್ಯ (ಕ.ಗ.ಪ) </summary>

69. ಅದಕ್ಕೆ ಕೃಷ್ಣ "ಸ್ನಾತಕವ್ರತವೇನು ಕ್ಷತ್ರಿಯರಿಗಿಲ್ಲವೆ ? ವೈಶ್ಯಕುಲದವರಿಗೆ ಪಾತಕವಷ್ಟೆ. ನಾವು ಕ್ಷತ್ರಿಯ ಜಾತಿಯಲ್ಲಿ ಹುಟ್ಟಿದವರು. ಸ್ನಾತಕರು, ಶತ್ರುವಿನ ಮನೆಯಲ್ಲಿ ನಿರ್ಭಯರಾಗಿರುವವರು. ವೈರಿಗಳು ಮನೆಗೆ ಅಪದ್ವಾರದಲ್ಲಿ ಪ್ರವೇಶಿಸುವುದು ಅನೀತಿಯಲ್ಲ ಇದು ಪುರಾಣ ಪ್ರಸಿದ್ಧವಾದುದು" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅದ್ವಾರ-ಹಿಂಬಾಗಿಲು  
ಸ್ನಾತಕ ವ್ರತವೇನು ಪಾರ್ಥಿವ ಜಾತಿಗೆ-ಕ್ಷತ್ರಿಯ ವರ್ಣಕ್ಕೆ, ಇಲ್ಲಲೆ-ಇಲ್ಲವೇ ? ವೈಶ್ಯಕುಲಕಿದು ಪಾತಕವು-ವೈಶ್ಯವರ್ಣಕ್ಕೆ ಇದು ಪಾಪವಾಗುತ್ತದೆ, ನಾವಿಂದು-ಇಂದು ನಾವು, ಪಾರ್ಥಿವ ಜಾತಿ ಸಂಭವರು-ಕ್ಷತ್ರಿಯ ಜಾತಿಯಲ್ಲಿ ಹುಟ್ಟಿದವರು, ಸ್ನಾತಕರು ನಾವ್-ನಾವು ಸ್ನಾತಕರು, ವೈರಿ ಗೃಹದಲ-ಶತ್ರುವಿನ ಮನೆಯಲ್ಲಿ, ಅಭೀತರು ಅದ್ವಾರ ಪ್ರವೇಶ-ಬಾಗಿಲಿಲ್ಲದ ಬಾಗಿಲಲ್ಲಿ ಪ್ರವೇಶಿಸುವುದು, ಅನೀತಿಯಲ್ಲ-ನೀತಿಗೆ ವಿರುದ್ಧವಲ್ಲ, ಪುರಾಣಸಿದ್ಧವಿದು-ಪುರಾಣದಲ್ಲಿ ಹೇಳಲ್ಪಟ್ಟಿರುವುದು ಹಿಂದಿನಿಂದಲೇ ನಡೆದು ಬಂದ ಆಚಾರ, ಎಂದನಸುರಾರಿ-ಎಂದ ಕೃಷ್ಣ
</details>
