+++
title = "053 ರೂಢಿಸಿದ ಸುಮುಹೂರ್ತದಲಿ"

+++

<details><summary>ಗದ್ಯ (ಕ.ಗ.ಪ) </summary>

53. ಒಳ್ಳೆಯ ಮುಹೂರ್ತದಲ್ಲಿ ಊರ ಹೊರಗೆ ಬೀಡು ಬಿಡಲಾಯಿತು. ಮೊಸರು, ಗರಿಕೆ, ಅಕ್ಷತೆ, ಅರಳು ಮೊದಲಾದ ಮಂಗಳ ದ್ರವ್ಯಗಳೊಡನೆ ಜಯಘೋಷ ಮಾಡುತ್ತಾ ದೈತ್ಯನಾಶಕವೆನಿಸಿದ gಕ್ಷೋಘ್ನ ಸೂಕ್ತವನ್ನು ಪಠಿಸಿದರು. ಸ್ತುತಿ ಪಾಠಕರು ಬಿರುದು ಪವಾಡಗಳನ್ನು ಘೋಷಿಸಿದರು. ಇವುಗಳ ಗದ್ದಲ ಆಕಾಶದಲ್ಲೆಲ್ಲ ತುಂಬಿ ಹೋಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಲಾಜ-ಅರಳು, ದಧಿ-ಮೊಸರು, ದೂರ್ವೆ-ಗರಿಕೆ, ದೈತ್ಯವಿಭಾಡ-ದೈತ್ಯರನ್ನು ನಾಶಮಾಡುವ.  
ಪ್ರಸಿದ್ಧವಾದ ಸುಮುಹೂರ್ತದಲಿ ಹೊರಬೀಡು ಬಿಟ್ಟುದು-ಸೈನ್ಯ ಊರ ಹೊರಗೆ ಬೀಡು ಬಿಟ್ಟಿತು, ದಧಿ-ಮೊಸರು, ದೂರ್ವೆ-ಗರಿಕೆ ಇವುಗಳೊಡಗೂಡಿದ ಅಕ್ಷತೆ ಅಲ್ಲದೆ, ಸುಲಾಜಾವಳಿಯ-ಉತ್ತಮ ಅರಳಿನಿಂದ ಕೂಡಿದ ಎಲ್ಲ ಮಂಗಳ ದ್ರವ್ಯಗಳೊಡನೆ ಮಂಗಳ ವಾದ್ಯಗಳ, ಜಯರವದ-ಜಯ, ದೈತ್ಯವಿಭಾಡಸೂಕ್ತದ-ರಕ್ಷೋಘ್ನ ಸೂಕ್ತ ಪಠನದ, ವಿಗಡ ಬಿರುದು ಪವಾಡಗಳ ಪಾಠಕರ-ಸ್ತುತಿಪಾಠಕರು ವರ್ಣಿಸುತ್ತಿದ್ದ, ರಾಜನ ಪರಾಕ್ರಮ ಬಿರುದು ಅದ್ಭುತ ಸಾಧನೆಗಳ, ಗಡಬಡೆ-ಕೋಲಾಹಲ, ನಭವ ಗಾಡಿಸಿತು-ಆಕಾಶವನ್ನು ತುಂಬಿತು
</details>
