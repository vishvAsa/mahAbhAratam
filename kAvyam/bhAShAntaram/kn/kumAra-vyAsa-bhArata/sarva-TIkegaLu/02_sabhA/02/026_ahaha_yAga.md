+++
title = "026 ಅಹಹ ಯಾಗ"

+++

<details><summary>ಗದ್ಯ (ಕ.ಗ.ಪ) </summary>

26. ಆಗ ಭೀಮನು  "ಅಹಹ ! ಯಾಗವ್ರತಕ್ಕೆ ಭಂಗವನ್ನು ತರುವುದೇ? ಪ್ರಭು ಮುರಾರಿ,ಯ ಕೃಪೆ ನನಗೆ ಪ್ರಾಪ್ತವಾಗಲಿ ಸಾಕು. ಆಗ ನೋಡು ನನ್ನ ಕೈಗುಣವನ್ನು. ಬಹಳ ಬಲಿಷ್ಠನಾದವನೇ ಮಾಗಧ ? ನಿನಗೆ ಶತ್ರುವೇ ? ವೀಳೆಯವನ್ನು ಕೊಡು. ಅವನನ್ನು ದೇವಲೋಕದಲ್ಲಿ ಸುರಮಹಿಳೆಯರ ಆಲಿಂಗನದಲ್ಲಿರುವಂತೆ ಮಾಡುತ್ತೇನೆ" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸನ್ನಿಹಿತ-ಸಮೀಪ, ಅಹಿತ-ಶತ್ರು  
ವೀಳೆಯವನ್ನು ಕೊಡು - ಅಪ್ಪಣೆ ಕೊಡು.  
ಯಾಗ ವ್ರತಕೆ ಭಂಗವ ತಹುದೆ-ಯಾಗದ ವ್ರತಕ್ಕೆ ಭಂಗವನ್ನು ಉಂಟುಮಾಡುವುದೇ ? ಜೀಯ-ಪ್ರಭು, ಮುರಾರಿ-ಕೃಷ್ಣ, ಕೃಪೆ ಸನ್ನಿಹಿತವಾಗಲಿ-ನಿನ್ನ ಕೃಪೆ ನನ್ನ ಮೇಲೆ ಉಂಟಾಗಲಿ, ಸಾಕು-ನಿನ್ನ ಕೃಪೆಯೊಂದಿದ್ದರೆ ಸಾಕು, ಆಗ ನೋಡಾ ತನ್ನ ಕೈಗುಣವ-ನೋಡು ತನ್ನ ತೋಳಿನ ಸಾಮಥ್ರ್ಯವನ್ನು, ಬಹಳ ಬಲನೇ ಮಾಗಧನು-ಆ ಜರಾಸಂಧನು ಮಹಾಶಕ್ತಿಶಾಲಿಯೇ ? ನಿನಗೆ ಅಹಿತನೇ-ನಿನಗೆ ಶತ್ರುವೇ ? ತಾ ವೀಳೆಯವ-ನನಗೆ ವೀಳೆಯ ಕೊಡು, ಅನುಮತಿ ಕೊಡು ಅವನನ್ನು ಕೊಂದು ಅವನು ವೀರಸ್ವರ್ಗದಲ್ಲಿ ಸುರಮಹಿಳೆಯರ ತೋಳುಗಳಲ್ಲಿ ಇರುವಂತೆ ಮಾಡುತ್ತೇನೆ, ಎಂದ ಆ ಭೀಮ
</details>
