+++
title = "078 ಕೊಳಲ ರಾಗದ"

+++

<details><summary>ಗದ್ಯ (ಕ.ಗ.ಪ) </summary>

78. ಜರಾಸಂಧ ಮತ್ತೆ ಕೃಷ್ಣನ ಕಡೆ ತಿರುಗಿ "ಇದೇನು ಕೊಳಲಿನ ರಾಗದ ಒಂದು ಪ್ರಕಾರವೋ, ಕಲ್ಲಿಯ ಚೀಲದಲ್ಲಿ ಒಯ್ದ ಕಲಸನ್ನದ ಬುತ್ತಿಯೋ, ಹಳ್ಳಿಯ ಹೆಂಗಸಿನೊಡನೆ ನಡೆಸಿದ ರಹಸ್ಯದ ವ್ಯಭಿಚಾರವೋ, ದನ ಕಾಯುವವರ ತೋಪುಗಳೋ ? ಇದು ಧಾರಾಕಾರವಾಗಿ ಸುರಿವ ಶಕ್ತಿಶಾಲಿಯಾದ ಬಾಣಗಳ ಮಳೆಯ, ತಲೆಯನ್ನು ಸೀಳಿ ಮೆದುಳನ್ನು ಕಲಸಿ ಹಾಕುವ ಕತ್ತಿಯ ಯುದ್ಧ ! ಅದರಲ್ಲಿ ಜಯಸಿರಿಯ ರಕ್ಷಣೆಯನ್ನು ಮಾಡುತ್ತೇನೆ ಎನ್ನುವ ನೀನು ಯಾರು ?" ಎಂದು ಕೇಳಿದ
</details>

<details><summary>ಪದಾರ್ಥ (ಕ.ಗ.ಪ) </summary>

ರಹಿ-ಪ್ರಕಾರ, ಕಲ್ಲಿ-ಬುತ್ತಿ ಒಯ್ಯುವ ಉದ್ದೇಶದಿಂದ ತಯಾರಿಸಿದ ಚೀಲ, ತೋಹು-ತೋಪು, ಸರಳ-ಬಾಣದ, ಅಡಾಯುಧ-ಕತ್ತಿ, ಕೊಳಗುಳ-ಯುದ್ಧ  
ಕೊಳಲ ರಾಗದ ರಹಿಯೊ-ನಿನ್ನ ಕೊಳಲಿನ ರಾಗದ ಒಂದು ಪ್ರಕಾರವೋ ? ಕಲ್ಲಿಯ ಕಲಸುಗಳೋ-ಕಲ್ಲಿಯ ಚೀಲದಲ್ಲಿ ಒಯ್ದ ಕಲಸನ್ನದ ಬುತ್ತಿಯೋ ? ಹಳ್ಳಿಯ ಸ್ತ್ರೀಯೊಡನೆ ರಹಸ್ಯವಾಗಿ ನಡೆಸಿದ ವ್ಯಭಿಚಾರವೋ ? ತುರುಗಾಹಿಗಳ-ದನಕಾಯುವವರ,    
ತೋಹುಗಳೊ-ತೋಪುಗಳೊ ? ಬಲುಸರಳ-ಶಕ್ತಿಗಳಾದ ಬಾಣಗಳ, ಸರಿವಳೆಯ-ಒಂದೆ ಸಮನೆ ಸುರಿವ ಮಳೆಯ, ಮಿದುಳೊಡೆಗಲಸುಗಳ-ತಲೆಯನ್ನು ಸೀಳಿ ಮಿದುಳನ್ನು, ಮೆದುಳನ್ನು ಕಲಸಿ ಮುದ್ದೆ ಮಾಡುವ, ಅಡಾಯುಧ-ಕತ್ತಿಗಳ ಜೋಡಿಯ ಯುದ್ಧದಲ್ಲಿ ಪಡೆದ, ಜಯಸಿರಿಯ-ಜಯಲಕ್ಷ್ಮಿಯ, ಕಾಹಿನೊಳು-ರಕ್ಷಣೆಯಲ್ಲಿ, ಆರು ನೀನು-ನೀನು ಯಾರು ? ಎಂದ
</details>
