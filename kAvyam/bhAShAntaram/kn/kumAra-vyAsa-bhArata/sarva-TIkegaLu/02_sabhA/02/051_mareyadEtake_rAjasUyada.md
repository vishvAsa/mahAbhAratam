+++
title = "051 ಮರೆಯದೇತಕೆ ರಾಜಸೂಯದ"

+++

<details><summary>ಗದ್ಯ (ಕ.ಗ.ಪ) </summary>

51. ಮುಚ್ಚು ಮರೆಯೇಕೆ, ರಾಜಸೂಯದ ಜವಾಬ್ದಾರಿಯೆಲ್ಲ ನಿನ್ನದು. ವ್ಯವಸ್ಥೆಯನ್ನು ನಾನರಿಯೆ. ನಮ್ಮ ಅರ್ಥ ಅಭಿಮಾನ ಪ್ರಾಣ ಎಲ್ಲದಕ್ಕೂ ನೀನೇ ಒಡೆಯನಲ್ಲವೇ ? ಇವರು ಕಿರಿಯರು. ರಾಜಸೂಯವನ್ನು ಮತ್ಸರದಿಂದ ಕಾಣುವವರು ಮಹಾ ಬಲಶಾಲಿಗಳು. ನೀನು ಕೃಪೆತೋರಬೇಕು ಎನ್ನುತ್ತಾ ಯುಧಿಷ್ಠಿರ ಕೃಷ್ಣನ ಪಾದಗಳಿಗೆ ತಲೆಯಿಟ್ಟು ವಂದಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ರಾಣಿಕ-ಹೊಂದಾಣಿಕೆ,ವ್ಯವಸ್ಥೆ  
ಕರುಬರು-ಹೊಟ್ಟೆಕಿಚ್ಚಿನವರು  
ಮರೆಯದೇತಕೆ-ಮುಚ್ಚುಮರೆಯೇತಕ್ಕೆ, ರಾಜಸೂಯದ ಹೊರಿಗೆ-ರಾಜಸೂಯಯಾಗವನ್ನು ನಿರ್ವಹಿಸುವ ಹೊಣೆಗಾರಿಕೆ, ನಿನ್ನದು ರಾಣಿಕವ-ಹೊಂದಾಣಿಕೆಯನ್ನು, ಎಮ್ಮ-ನಮ್ಮ, ಅರ್ಥ ಅಭಿಮಾನ ಪ್ರಾಣ-ಸಂಪತ್ತು ಗೌರವ ಪ್ರಾಣಗಳಿಗೆ, ಒಡೆಯನಲೆ-ನೀನೇ ಪ್ರಭುವಲ್ಲವೇ ? ಕಿರಿಯರಿವದಿರು-ಇವರು ಚಿಕ್ಕವರು, ರಾಜಸೂಯದ ಕರುಬರು-ರಾಜಸೂಯ ಮಾಡುವುದನ್ನು, ಕಂಡು ಹೊಟ್ಟೆಕಿಚ್ಚು ಪಡುವವರು, ಬಲ್ಲಿದರು-ಬಲಿಷ್ಠರು, ಕೃಪೆಯನು ಮೆರೆವುದು-ನೀನೇ ಕೃಪೆ ತೋರಿಸಬೇಕು ಎಂದು, ಅಸುರಾರಿಯಂಘ್ರಿಗೆ-ಕೃಷ್ಣನ ಪಾದಗಳಿಗೆ, ಚಾಚಿದನು ಶಿರವ-ತಲೆಯಿಟ್ಟು ನಮಸ್ಕರಿಸಿದ
</details>
