+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ಜನಮೇಜಯ ರಾಜ ಮುಂದೆ ಏನಾಯಿತೆಂದು ಕೇಳು. ಯುಧಿಷ್ಠಿರನು ತನ್ನ ತಮ್ಮಂದಿರನ್ನು ಧೌಮ್ಯನೇ ಮೊದಲಾದ ಮಂತ್ರಿಗಳನ್ನು ಮಂತ್ರಾಲೋಚನೆಗಾಗಿ ಕರೆಸಿದ. ಮಂತ್ರಾಲೋಚನಾಸಭೆಗೆ ಬಂದ ಅವರು ರಶ್ಮಿಗಳನ್ನು ಹೊರಚೆಲ್ಲುತ್ತಿದ್ದ ರತ್ನ ಕಿರೀಟಗಳನ್ನು ಧರಿಸಿದ್ದರು. ಅರಮನೆಯ ಸೇವಕರು ಗಟ್ಟಿಯಾಗಿ 'ಪಾಯವಧಾರು' (ಪಾದ ಇಡುವಾಗ ಎಚ್ಚರ) ಎಂದು ಕೂಗಿ ಹೇಳುತ್ತಿರಲು ಎಲ್ಲರೂ ಸಭಾಸ್ಥಳವನ್ನು ಹೊಕ್ಕರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಣಿ ಮೌಳಿಮಂಡಿತ-ರತ್ನಕಿರೀಟ ಧರಿಸಿದ, ಉಪ್ಪರದ-ಮೇಲಿನ, ಪಡಿಸೂಳು-ಪ್ರತಿಹಾರಿ, ಪಾಯವಧಾರು-ಕಾಲಿಡುವಾಗ ಎಚ್ಚರಿಕೆ  
ಧರಿತ್ರೀಪಾಲ-ರಾಜ, ಭೂಪಾಲ-ರಾಜ ಯುಧಿಷ್ಠಿರನು, ಮಂತ್ರಾಳೋಚನೆಗೆ-ರಾಜಸೂಯ ಯಾಗದ ಬಗೆಗೆ, ಮಂತ್ರಾಲೋಚನೆ ನಡೆಸುವದಕ್ಕಾಗಿ, ಅನುಜರನು-ತಮ್ಮಂದಿರನ್ನು, ಮೇಳವದ ತನಿವೆಳಗುಗಳ-ಒಟ್ಟುಗೂಡಿ ನೂತನವಾಗಿ ಬೆಳಕನ್ನು ಹೊರಚೆಲ್ಲುತ್ತಿದ್ದಂತಹ, ಮಣಿ ಮೌಳಿಮಂಡಿತರು-ರತ್ನಗಳಿಂದ ಖಚಿತವಾದ ಕಿರೀಟಗಳನ್ನು ಧರಿಸಿದ್ದವರು, ಉಪ್ಪರದ-ಉಚ್ಚ ಸ್ವರದಲ್ಲಿನ,   
ಪಡಿಸೂಳು-ಪ್ರತಿಸಾರಿ ಹೆಜ್ಜೆಯಿಟ್ಟಾಗಲೂ, ಪಾಯವದಾರಿನಲಿ-ಪಾಯವಧಾರು (ಹೆಜ್ಜೆಯಿಡುವಾಗ ಎಚ್ಚರ), ಎಂದು ಅರಮನೆಯ ಸೇವಕರು ಹೇಳುತ್ತಿರಲಾಗಿ, ಹೊಕ್ಕರು ಸಭಾಸ್ಥಳವ-ಸಭೆಯನ್ನು ಪ್ರವೇಶಿಸಿದರು
</details>
