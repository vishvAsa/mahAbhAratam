+++
title = "096 ಸಿಕ್ಕರೊಬ್ಬರಿಗೊಬ್ಬರುರೆ ಕೈ"

+++

<details><summary>ಗದ್ಯ (ಕ.ಗ.ಪ) </summary>

96. ಬಗೆ ಬಗೆಯ ಪಟ್ಟುಗಳಲ್ಲಿ ಒಬ್ಬರನೊಬ್ಬರು ಸಿಕ್ಕಿಸಿಕೊಳ್ಳಲು ಹೆಣಗಿದಾಗ ಒಬ್ಬರಿಗೊಬ್ಬರು ಸಿಕ್ಕರೂ ಕೈಮೀರಿ ಹೋಗುವರು.   
ಇದ್ದ ಸ್ಥಾನವನ್ನು ಠಕ್ಕಿನಿಂದ ತಿರಿಮುರಿವುಗಳನ್ನು ಮಾಡಿ ಮಂಡಿಗಳ ಸೂಕ್ಷ್ಮ ಚಲನವಲನಗಳಿಂದ ತಪ್ಪಿಸಿಕೊಳ್ಳುತ್ತಿದ್ದರು. ಒಂದು ಕೈಯಲ್ಲಿ, ಎರಡು ಕೈಗಳಲ್ಲಿ ಬಲವಾಗಿ ವಿವಿಧ ಚಾತುರ್ಯಗಳಿಂದ ಒಬ್ಬರನ್ನೊಬ್ಬರು ಹಿಡಿದರು.   
ಸೂಚನೆ: ಇದರಲ್ಲಿ ಬರುವ ಎಲ್ಲ ಶಬ್ದಗಳು ಮಲ್ಲಯುದ್ಧದ ನಾನಾವಟ್ಟುಗಳಿಗೆ ಅನ್ವಯಿಸುವುವು.
</details>

<details><summary>ಪದಾರ್ಥ (ಕ.ಗ.ಪ) </summary>

ಠಾಣ -ಸ್ಥಾನ  
ಠಕ್ಕು -ಮೋಸ  
ಎಕ್ಕಹತ್ತದುಹತ್ತ - ಒಂದು ಕೈ ಎರಡು ಕೈ  
ಚೊಕ್ಕೆಯ - ಬಿನ್ನಾಣ, ಚಾತುರ್ಯ, ಮಲ್ಲಯುದ್ಧದ ಒಂದು ಪಟ್ಟು  
ಚಾಳಿ - ರೀತಿ, ಕ್ರಮ  
ಸಿಕ್ಕರು ಒಬ್ಬರಿಗೆ ಒಬ್ಬರು-ಒಬ್ಬರಿಗೆ ಒಬ್ಬರು ಹಿಡಿತಕ್ಕೆ ಸಿಗರು, ಕೈಮಿಕ್ಕುಹರಿಯರು-ಕೈಮೀರಿ ಆಚೆಗೆ ಹೋಗರು, ಕೊಂಡ ಹೆಜ್ಜೆಯ-ಇಟ್ಟ ಹೆಜ್ಜೆಯನ್ನು, ತಿರಿಮುರಿವುಗಳ ಮಂಡಿಗಳ-ತಿರಿವು ಮುರಿಗಳ ಮಂಡಿಗಳನ್ನು, ಠಕ್ಕಿನಲಿ-ವಂಚನೆಯಿಂದ, ಮೈಗೊಡರು-ಹಿಡಿಯಲು ಸಿಗಿಸುತ್ತಿರಲಿಲ್ಲ, ಇಕ್ಕಿದರು ಗಳಹತ್ತದಲಿ-ಇಬ್ಬರೂ ಪರಸ್ಪರ ಕುತ್ತಿಗೆಗಳನ್ನೂ ಕಯಗಳಿಂದ ಬೀಗಿದರು, ಸಲೆಮಿಕ್ಕು ಸತ್ರಾಣದಲಿ-ಶಕ್ತಿಯುತವಾಗಿ ಮುಂದುವರಿದು, ಮಿಗೆ ಸರಿವೊಕ್ಕುಅತಿಶಯವಾಗಿ ಒಳನುಗ್ಗಿ, ಬಿನ್ನಣದ ಚೊಕ್ಕೆಯದ ಜೋಡಿಯಲಿ ಹಿಡಿದರು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಹೆಜ್ಜೆಯ --> ಠಾಣದ.   
ಇಕ್ಕಿದರು ಗಳಹತ್ತದಲಿ --> ಎಕ್ಕಹತ್ತದುಹತ್ತದಲಿ  
ಜೋಡಿಯಲಿ - ಚಾಳಿಯಲಿ  
   -ಕುಮಾರವ್ಯಾಸ ಭಾರತ ಸಂಗ್ರಹ   
-ಎಂವಿ ಸೀ , ಬಿ ಎಂ ಶ್ರೀ ಪ್ರತಿಷ್ಠಾನ
</details>
