+++
title = "040 ಐಸಲೇ ಸುತಹೀನ"

+++

<details><summary>ಗದ್ಯ (ಕ.ಗ.ಪ) </summary>

40. ಹೌದಲ್ಲವೇ, ಮಕ್ಕಳಿಲ್ಲದ ಮೇಲೆ ರಾಜ್ಯ ನಿಷ್ಪಲವಾಗುತ್ತದಲ್ಲವೇ! ಸುತ ಲಾಭವಾದರೆ ಅದರಲ್ಲಿ ದೋಷವೇನು ? ಹೀಗೆಂದು ಆ ಸಮರ್ಥನಾದ ಮುನೀಂದ್ರನು ಅಂತರಂಗದಲ್ಲಿ ಹೊಳೆವ ಆತ್ಮಧ್ಯಾನದಲ್ಲಿ ನಿರತನಾಗಿದ್ದಾಗ  ಒಂದು ಸವಿಯಾದ ಮಾವಿನ ಹಣ್ಣು ಅವನ ಮಡಿಲಿಗೆ ಬಿದ್ದಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೊಲ್ಲೆಯ-ದೋಷ, ಚೂತ-ಮಾವು  
ಐಸಲೇ-ಹೌದಲ್ಲವೇ ! ಸುತಹೀನ-ಮಗನಿಲ್ಲದ, ರಾಜ್ಯವಿಳಾಸ-ರಾಜ್ಯದ ವೈಭೋಗ, ನಿಷ್ಫಲವಹುದಲೇ-ನಿಷ್ಪಲವೆನಿಸುತ್ತದಲ್ಲವೇ,   
ಸುತಲಾಭವಾದರೆ-ಪುತ್ರಪ್ರಾಪ್ತಿಯಾದರೆ, ಸಂತೋಷವೇ ಹೊಲ್ಲೆಯೇನಿದಕೆ-ಅದರಲ್ಲಿ ತಪ್ಪೇನು ? ಹೀಗೆ ಹೇಳಿದ, ಆ ಸಮರ್ಥನಾದ ಮುನೀಂದ್ರನು ಅಂತರ್ಭಾಸಿತಾತ್ಮಧ್ಯಾನಸುಖ, ವಿನ್ಯಾಸದೆ ಇರಲು-ಅಂತರಂಗದಲ್ಲಿ ಹೊಳೆದ ಆತ್ಮಧ್ಯಾನದಿಂದ ಉಂಟಾದ ಸುಖದ ವಿಸ್ತಾರದಲ್ಲಿ ಇರಲಾಗಿ, ಅಂಕದಲಿ-ಆತನ ಮಡಿಲಿನಲ್ಲಿ, ಮಧುರ ಚೂತ ಫಲ-ಒಂದು ಸವಿಯಾದ ಮಾವಿನಹಣ್ಣು, ಬಿದ್ದುದು-ಬಿದ್ದಿತು
</details>
