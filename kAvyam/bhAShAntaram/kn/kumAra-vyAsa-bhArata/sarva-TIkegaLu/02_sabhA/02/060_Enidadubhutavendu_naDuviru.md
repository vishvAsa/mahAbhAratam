+++
title = "060 ಏನಿದದುಭುತವೆನ್ದು ನಡುವಿರು"

+++

<details><summary>ಗದ್ಯ (ಕ.ಗ.ಪ) </summary>

60. ಆ ನಡು ರಾತ್ರಿಯಲ್ಲಿ ಏನಿದದ್ಭುತ ಎಂದುಕೊಂಡು ಮಗಧರಾಜ ಉತ್ಪಾತ ಶಾಂತಿಗಾಗಿ ಬ್ರಾಹ್ಮಣರನ್ನು ಕರೆಸಿ ವೇದವಿಧಾನದಲ್ಲಿ ಶಾಂತಿಯನ್ನಾಚರಿಸಿ ದಾನಗಳನ್ನು ಮಾಡಿ ವಿಪ್ರರಿಂದ ವಿವಿಧ ಅಗ್ನಿಕಾರ್ಯಗಳನ್ನು ಮಾಡಿಸುತ್ತಾ ಅವರ ಮಂತ್ರಗಳನ್ನಾಲಿಸುತ್ತಾ ಇದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆ ಶಬ್ದವನ್ನು ಕೇಳಿದ ಜರಾಸಂಧ, ಏನಿದದುಭುತವೆಂದು ನಡುವಿರುಳು-ಈ ನಡುರಾತ್ರಿಯಲ್ಲಿ ಏನಿದದ್ಭುತ ಎಂದುಕೊಳ್ಳುತ್ತಾ, ಆ ನರೇಶ್ವರನು-ಆ ಮಗಧ ರಾಜ, ಕರೆಸಿ ಭೂಸುರರ-ಬ್ರಾಹಣರನ್ನು ಕರೆಸಿ, ಆಮಳ ವೇದ ವಿಧಾನದಲಿ-ಶ್ರೇಷ್ಠವಾದ ವೇದಗಳಲ್ಲಿ ಹೇಳಿರುವ ಪ್ರಕಾರ, ತಚ್ಛಾಂತಿಗೋಸುಗ-ಆ ಅಮಂಗಳದ ಶಾಂತಿಗೋಸ್ಕರ, ದಾನದಲಿ-ದಾನದಿಂದಲೂ, ವಿವಿಧ-ಬಗೆಬಗೆಯ ಅಗ್ನಿಕಾರ್ಯ, ವಿಧಾನದಲಿ-ನಾನಾ ರೀತಿಯ ಅಗ್ನಿಕಾರ್ಯಗಳಿಂದಲೂ, ವಿಪ್ರೌಘವಚನ ಸಘಾನದಲಿ-ವಿಪ್ರರ ಬಾಯಿಂದ ಹೊಮ್ಮುತ್ತಿದ್ದ    
ಘನವಾದ ಮಂತ್ರಗಳನ್ನು ಆಲಿಸುತ್ತಲೂ ಇದ್ದ
</details>
