+++
title = "085 ದಿಟ್ಟರಹಿರೋ ಸಾವನರಿಯದೆ"

+++

<details><summary>ಗದ್ಯ (ಕ.ಗ.ಪ) </summary>

85. ಭೀಮನಾಡಿದುದಕ್ಕೆ ಉತ್ತರವಾಗಿ ಮಾಗಧ "ಪರವಾಗಿಲ್ಲ ಧೈರ್ಯಶಾಲಿಗಳಾಗಿದ್ದೀರಿ ! ಅಯ್ಯೋ, ಸಾವನ್ನರಿಯದೆ ಕೆಟ್ಟಿರಿ ! ಈ ದುಷ್ಟ ಗೋಪಾಲನ ಒಡನಾಟದಿಂದ ನಿಮ್ಮ ಗುರುಸಹಿತ ಇಂತಹದಕ್ಕೆ ಗುರಿಯಾದಿರಿ. ಆ ಅತಿಶಯದ ಬ್ರಹ್ಮನಿಗೆ  ಒಡಹುಟ್ಟಿದವರಿಗೆ ಸಮಜೋಡಿಯಲ್ಲವೇ ? ತಾವು ಜಗಜಟ್ಟಿಗಳು !" ಎಂದು ಹಾಸ್ಯದಿಂದ ತಲೆದೂಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಾಳಗೋಪ-ದುಷ್ಟಗೋಪ, ಗೊಟ್ಟಿಯಾಟ-ಒಡನಾಟ, ಚಟ್ಟಳೆ-ಅತಿಶಯ    
ದಿಟ್ಟರಹಿರೋ-ಪರವಾಗಿಲ್ಲ ಧೈರ್ಯಶಾಲಿಗಳಾಗಿದ್ದೀರಿ, ಸಾವನರಿಯದೆ-ಸಾವು ಬರುತ್ತದೆಲ್ಲಾ ಎಂಬುದನ್ನು ತಿಳಿಯದೆ, ಕೆಟ್ಟಿರಕಟಾ-ಅಯ್ಯೋ ಕೆಟ್ಟಿರಲ್ಲಾ ! ಕಾಳು ಗೋಪನ-ಈ ದುಷ್ಟ ಗೋವಳಿಗನ, ಗೊಟ್ಟಿಯಾಟಕೆ-ಒಡನಾಟಕ್ಕೆ, ನಿಮ್ಮ ಗುರುಸಹಿತ-ನಿಮ್ಮ ಗುರುವಾದ ಇವನ ಸಮೇತ ಗುರಿಗಳಾದಿರಿ, ಚಟ್ಟಳೆಯ ಚತುರಾಸ್ಯನು-ಶಿಷ್ಯತ್ವದ ಆ ಬ್ರಹ್ಮನು, ಇವರ ಒಡಹುಟ್ಟಿದವರ-ಇವನ ಜೊತೆಯಲ್ಲೇ ಹುಟ್ಟಿದವರಿಗೆ, ಸಮಜೋಳಿ ಗಡ-ಸಮಜೋಡಿಯಲ್ಲವೇ ? ಇವರು ಜಗಜಟ್ಟಿಗಳು-ಜಗತ್ಪ್ರಸಿದ್ಧರಾದ ಶೂರರು ! ಎಂದು ಮಗಧ-ಆ ಜರಾಸಂಧನು, ತಲೆದೂಗಿದನು-ಹಾಸ್ಯದಿಂದ ತಲೆದೂಗಿದನು
</details>
