+++
title = "114 ಬೇಸರಿಕೆ ಬೇರೂರಿದುದು"

+++

<details><summary>ಗದ್ಯ (ಕ.ಗ.ಪ) </summary>

114. ಅವನಿಗೆ ನಿರಾಸಕ್ತಿ ಮೂಡಿತು. ಜಯದ ಆಸೆ ಜಾರಿತು. ದಿಟ್ಟತನ ವಿಲಾಸವೆಲ್ಲ ಹಾರಿಹೋಯಿತು. ಕೆಂಪಗೆ ಜ್ವಲಿಸುತ್ತಿದ್ದ ಅವನ ಪ್ರತಾಪವೆಲ್ಲ ಕರಿಕಾಗಿಬಿಟ್ಟಿತು. ಶತ್ರುವಿನ ಮೇಲೆ ಮೀಸಲಾಗಿದ್ದ ಅವನ ಆಕ್ರೋಶ ಅಳಿಯಿತು. ಶೌರ್ಯದ ಮೇಲಾಟ ಕಳೆದು ಹೋಯಿತು. ರಣದ ಆವೇಶ ಇಳಿಯಿತು. ಇದನ್ನು ಶ್ರೀಕೃಷ್ಣ ಗಮನಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪೈಸರವಾಯ್ತು-ಕಳೆದುಹೋಯಿತು.  
ಮಗಧಪತಿಗೆ-ಮಗಧ ರಾಜನಿಗೆ, ಬೇಸರಿಕೆ ಬೇರೂರಿದುದು-ಬೇಸರಿಕೆ ಬೇರೂರಿತು, ಜಯದಾಸೆ ಜಾರಿತು-ಗೆಲ್ಲುವೆನೆಂಬ ಆಸೆ ಹೊರಟು ಹೋಯಿತು, ದಿಟ್ಟತನದ ವಿಳಾಸ ಹಾರಿತು-ವಿಲಾಸದಂತೆ ಇದ್ದ ಧೈರ್ಯ ಅದೃಶ್ಯವಾಯಿತು, ಸುಪ್ರತಾಪದ ಕೆಂಪು ಕರಿದಾಯ್ತು-ಇದುವರೆಗೆ ಕೆಂಪಗಿದ್ದಂತಹ, ವಿಶೇಷ ಪ್ರತಾಪ ಈಗ ಕಷ್ಟವಾಯಿತು, ಮೀಸಲಳಿದುದು ಮುಳಿಸು-ಮೀಸಲಿಟ್ಟಂತೆ ಶತ್ರುವಿನ ಮೇಲಿದ್ದ   
ಕೋಪ ಹೊರಟು ಹೋಯಿತು, ಶೌರ್ಯದ ವಾಸಿ ಪೈಸರವಾಯ್ತು-ಹಟ ಹಿಡಿದಂತಿದ್ದ ಶೌರ್ಯ ಕಳೆದು ಹೋಯತು, ರಣದಾವೇಶವಿಳಿದುದು-ಯುದ್ಧ ಮುಂದುವರಿಸಬೇಕೆಂಬ, ಆವೇಶವೆಲ್ಲ ಜಾರಿಹೋಯಿತು, ಇದನರಿದನಸುರಾರಿ-ಕೃಷ್ಣ ಇದನ್ನು ಅರಿತುಕೊಂಡ
</details>
