+++
title = "074 ಇವರು ಗಡ"

+++

<details><summary>ಗದ್ಯ (ಕ.ಗ.ಪ) </summary>

74. "ಓಹೋ ಇವರು ಶಿಕ್ಷಿಸುವ ಯಜ್ಞದಲ್ಲಿ ದೀಕ್ಷಿತರಂತೆ ! ಕುಟಿಲತನದಲ್ಲಿ ಭಂಡರಾದವರು ನೀವೋ ನಾವೋ ? ಆ ಮಾತು ಹಾಗಿರಲಿ, ಕುಟಿಲತನದಲ್ಲಿ ಧೈರ್ಯಶಾಲಿಗಳಿದ್ದೀರಿ. ನಿಮ್ಮ ಸಾಹಸ ಚೆನ್ನಾಗಿದೆ. ನಿಮ್ಮ ನಿಜ ಸಂಗತಿಯನ್ನು ವಿವರಿಸಿ. ನೀವು ಯಾರು ಹೇಳಿ" ಎಂದ ಜರಾಸಂಧ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸವನ-ಯಜ್ಞ, ಕೈತವ-ಮೋಸ, ಕವಡುತನ-ಕುಟಿಲತೆ  
ಅದಕ್ಕೆ ಜರಾಸಂಧನು ಓಹೋ ! ಇವರು ಜಗದೊಳಗೆ-ಈ ಲೋಕದಲ್ಲಿ, ಶಿಕ್ಷಾಸವನದಲಿ-ಶಿಕ್ಷಿಸುವ ಯಜ್ಞದಲ್ಲಿ, ದೀಕ್ಷಿತರು ಗಡ-ದೀಕ್ಷೆಯನ್ನು ಕೈಕೊಂಡಿರುವವರಲ್ಲವೆ ? ಕೈತವದ ಭಂಡರು-ಮೋಸದಿಂದನಡೆದುಕೊಳ್ಳು ಭಂಡರು ನೀವೊ ನಾವೋ, ಸಾಕು ಅದು ಅಂತಿರಲಿ-ಹಾಗಿರಲಿ, ಕವಡುತನದಲಿ-ಮೋಸಮಾಡುವುದರಲ್ಲಿ, ದಿಟ್ಟರಹಿರಿ-ಧೈರ್ಯಶಾಲಿಗಳು, ಅಂಘವಣೆ-ನಿಮ್ಮ ಸಾಹಸ, ಉದ್ದೇಶ  
ಒಳ್ಳಿತು-ಒಳ್ಳೆಯದು, ನಿಮ್ಮ ನಿಜವನು ವಿವರಿಸಿರೆ-ನಿಮ್ಮ ನಿಜ ಸಂಗತಿಯನ್ನು ವಿವರಿಸಿರಯ್ಯ, ನೀವಾರು ಹೇಳಿ-ಎಂದು
</details>
