+++
title = "125 ನವೆದಿರತಿ ದುಃಖದಲಿ"

+++

<details><summary>ಗದ್ಯ (ಕ.ಗ.ಪ) </summary>

125. ತುಂಬ ದುಃಖದಿಂದ ನೀವು ಕೃಶವಾಗಿದ್ದೀರಿ. ಭೀಮಸೇನನಿಂದ ನಿಮಗೆ ಬಿಡುಗಡೆಯಾಯ್ತು. ನಿಮ್ಮ ರಾಜ್ಯಗಳಿಗೆ ಹೋಗಿರಿ, ನಿಮ್ಮ ಪೌರಜನ ಪುರಜನರನ್ನು ಸಲಹಿರಿ. ನಮಗೆ ನೀವು ಮಾಡುವ ಉಪಕಾರ ಬೇರೇನೂ ಇಲ್ಲ. ಯುಧಿಷ್ಠಿರ ರಾಜನು ನಡೆಸುವ ರಾಜಸೂಯ ಯಾಗಕ್ಕೆ ನೀವು ನೀವಾಗಿಯೇ ಮುಂದಾಗಿ ಬಂದು ಭಾಗವಹಿಸಿರಿ ಎಂದ ಕೃಷ್ಣ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅದಕ್ಕೆ ಕೃಷ್ಣ ಹೇಳಿದ, ನವೆದಿರತಿ ದುಃಖದಲಿ-ಬಂಧನದ ದುಃಖದಿಂದ ಕೃಶವಾಗಿದ್ದೀರಿ, ಬಿಡುಗಡೆ ಪವನಸುತನಿಂದಾಯ್ತು-ನಿಮ್ಮ ಬಿಡುಗಡೆ ಭಿಮಸೇನನಿಂದ ಆಯಿತು, ನಿಜರಾಜ್ಯವನು ಹೊಗುವುದು-ನಿಮ್ಮ ನಿಮ್ಮ ರಾಜ್ಯಗಳಿಗೆ ಹೋಗಿರಿ, ಪೌರಜನ ಪರಿಜನವ ಸಲಹುವುದು-ಪುರದ ಜನರನ್ನೂ ಪರಿಜನರನ್ನೂ ರಕ್ಷಿಸಿರಿ, ಎಮಗೆ ಮಾಳ್ಪುಪಕಾರ ಬೇರಿಲ್ಲ-ನಮಗೆ ನೀವು ಮಾಡಬಹುದಾದ ಉಪಕಾರ ಬೇರೆನಿಲ್ಲ, ಅವನಿಪನ ರಾಜಸೂಯಕೆ-ಯುಧಿಷ್ಠಿರ ರಾಜನು ಮಾಡುವ ರಾಜಸೂಯಯಾಗಕ್ಕೆ, ನಿವನಿವಗೆ ಮುಂಕೊಂಡು ಬಹುದು-ನೀವು ನೀವಾಗಿಯೇ ಹೊರಟು ಬರುವುದು, ಎಂದನು ಮುರಾಂತಕನು-ಎಂದ ಕೃಷ್ಣ
</details>
