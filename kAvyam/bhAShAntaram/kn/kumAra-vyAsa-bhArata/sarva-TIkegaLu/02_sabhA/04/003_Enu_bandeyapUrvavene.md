+++
title = "003 ಏನು ಬನ್ದೆಯಪೂರ್ವವೆನೆ"

+++

<details><summary>ಗದ್ಯ (ಕ.ಗ.ಪ) </summary>

3. ಏನು ಅಪೂರ್ವವಾಗಿ ಬಂದೆಯಲ್ಲ ಎಂದು ಕೇಳಿದ ಶಿಶುಪಾಲ. ಯಾಗದ ಅಭೀಷ್ಟವನ್ನು ಭೀಮ  ತಿಳಿಸಿದಾಗ ಆಳುಗಳನ್ನು ಕಳುಹಿಸಿದ್ದರೆ ಸಾಕಾಗಿತ್ತಲ್ಲ. ನೀನೇಕೆ ಬಂದೆ ಎನ್ನುತ್ತಾ ಆಗಾಧ ಹಣವನ್ನು ಹೇರಿಸಿ ಕಳುಹಿಸಿದ. ಅಲ್ಲದೆ ತಿಂಗಳ ಕಾಲ ಭೀಮನನ್ನು ತನ್ನಲ್ಲಿ ಗೌರವದಿಂದ ಉಳಿಸಿಕೊಂಡಿದ್ದು ಕಳಿಸಿಕೊಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಏನು ಬಂದೆ ಅಪೂರ್ವವೆನೆ-ಶಿಶುಪಾಲ ಭೀಮನನ್ನು ಏನು ಅಪೂರ್ವವಾಗಿ ಬಂದೆಯಲ್ಲ ಎಂದು ಕೇಳಿದ ಭೀಮಸೇನನು, ಯಾಗಾನುರಾಗವನರುಪಲು-ಯುಧಿಷ್ಠಿರನಿಗೆ ರಾಜ ಸೂಯಯಾಗ, ಮಾಡಬೇಕೆಂಬ ಅನುರಾಗವುಂಟಾಯಿತು, ಅದಕ್ಕಾಗಿ ಬಂದೆ ಎಂದು ಹೇಳಲು, ಶಿಶುಪಾಲನು ಸುಮ್ಮಾನದಲಿ-ಮಹಾಸಂತೋಷದಿಂದ, ಹೇರಿಸಿದನು ಮಹಾಧನವ-ಮಹತ್ತಾದ ಸಂಪತ್ತನ್ನು ಸೇರಿಸಿ ಕಳಿಸಿದ, ಮಾನಿಸರ ಕಳುಹಿದರೆ ಸಾಲದೆ ನೀನಿದೇಕೆ-ಜನರನ್ನು ಕಳಿಸಿಕೊಟ್ಟಿದ್ದರೆ, ಸಾಕಿತ್ತು, ನೀನೇ ಏಕೆ ಬಂದೆ ? ಎಂದು ಉಚಿತದಲಿ-ಯೋಗ್ಯವಾದ ಉಪಚಾರದ ಮಾತುಗಳನ್ನಾಡಿ, ಭೀಮಸೇನನ್ನು, ಸನ್ಮಾನಿಸಿದನು-ಸತ್ಕರಿಸಿದ, ಪವನ ನಂದನನ-ಭೀಮನನ್ನು,  
ನಿಲಿಸಿದನು ತಿಂಗಳು-ಒಂದು ತಿಂಗಳು ಕಾಲ ತನ್ನಲ್ಲಿ ಅತಿಥಿಯನ್ನಾಗಿ ಉಳಿಸಿಕೊಂಡಿದ್ದ
</details>
