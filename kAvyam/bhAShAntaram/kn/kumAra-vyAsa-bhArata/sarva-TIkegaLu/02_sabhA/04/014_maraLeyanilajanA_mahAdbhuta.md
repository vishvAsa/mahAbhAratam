+++
title = "014 ಮರಳೆಯನಿಲಜನಾ ಮಹಾದ್ಭುತ"

+++

<details><summary>ಗದ್ಯ (ಕ.ಗ.ಪ) </summary>

14. ಭೀಮಸೇನನು ಊರಿಗೆ ಹಿಂತಿರುವಾಗ ಆ ಮಹಾದ್ಭುತ ವಸ್ತುಗಳ ರಾಶಿಯನ್ನು ಈ ಭೂಮಿ ಧರಿಸಲಾದೀತೇ ಎನ್ನುವಂತೆ   
ಅಸಂಖ್ಯಾತ ರಥಗಳಲ್ಲಿ ತುಂಬಿಸಿಡಲಾಗಿತ್ತು. ಅರಸರೂ ಜೊತೆಯಲ್ಲಿದ್ದರು, ಮಹಾಸೈನ್ಯವನ್ನು ಜೊತೆಗೂಡಿಸಿಕೊಂಡು ಭೀಮ ಬಂದು ತನ್ನ ಅಣ್ಣನ ಪಾದಗಳಿಗೆರಗಿ ನಗುತ್ತ ಅರ್ಜುನನ್ನು ತಬ್ಬಿಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನಿಲಜನು ಮರಳೆ-ಭೀಮಸೇನನು ಊರಿಗೆ ಹಿಂತಿರುಗಿಸಿದ, ಆ ಮಹಾದ್ಭುತತರ ವಸ್ತುವನು-ಆ ಅತ್ಯಂತ ಅದ್ಭುತವಾದ ಬಗೆಬಗೆಯ ವಸ್ತುಗಳ ರಾಶಿಯನ್ನು, ಧರಣಿ ಆನಲಾಪುದೆ-ಭೂಮಿ ಹೊರಲು ಸಾಧ್ಯವೇ, ಏನೆ-ಎನ್ನುವಂತೆ, ಸಂದಣಿಸಿದವು ಅಸಂಖ್ಯಾತ ರಥಯೂಥ-ಅವುಗಳನ್ನು ಹೊತ್ತ, ಅಸಂಖ್ಯಾತ ರಥಗಳ ದೊಡ್ಡ ಸಮೂಹವೇ ನೆರೆಯಿತು, ಅರಸುಗಳ ಸಹಿತ-ತನ್ನನ್ನು ಹಿಂಬಾಲಿಸಿದ ರಾಜರುಗಳೊಡನೆ, ಮಹಾಬಲವೆರಸಿ-ಮಹಾಸೈನ್ಯದೊಡಗೂಡಿ ಭೀಮನು ಬಂದನು, ಅಣ್ಣನ ಚರಣಗಳಿಗೆರಗಿದನು-ಅಣ್ಣ ಯುಧಿಷ್ಠಿರ ಪಾದಗಳಿಗೆ ವಂದಿಸಿದನು, ಅರ್ಜುನನ ನಗುತ ತಕ್ಕೈಸಿದನು-ಸಂತೋಷದಿಂದ ತಮ್ಮ, ಅರ್ಜುನನನ್ನು ಆಲಿಂಗಿಸಿಕೊಂಡನು
</details>
