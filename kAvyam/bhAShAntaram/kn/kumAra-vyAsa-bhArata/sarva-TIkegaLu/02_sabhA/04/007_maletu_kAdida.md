+++
title = "007 ಮಲೆತು ಕಾದಿದ"

+++

<details><summary>ಗದ್ಯ (ಕ.ಗ.ಪ) </summary>

7. ಕೊಬ್ಬಿ ತನ್ನೊಡನೆ ಹೊರಾಡ ಬಂದ ದಂಡಧಾರನನ್ನು ಗೆದ್ದು ಮಗಧದೇಶಕ್ಕೆ ಹೋಗಿ ಗಿರಿವ್ರಜದಲ್ಲಿ ಬೀಡುಬಿಟ್ಟ. ತನ್ನನ್ನು ಎದುರುಗೊಳ್ಳಲು ಬಂದ ಮಗಧದ ರಾಜ ಸಹದೇವ ತನ್ನ ಸೇನೆಯನ್ನು ಈ ಸೇನೆಯೊಡನೆಯೇ ಸೇರಿಸಿದ. ಗಿರಿವ್ರಜದಿಂದ ಇಳಿದು ಕರ್ಣನನ್ನು ಗೆದ್ದು ಅವನಿಂದ ಕಪ್ಪ ಪಡೆದು, ಬೆಟ್ಟ ಪ್ರದೇಶದಲ್ಲಿ ಬಹಳ ವನಚರರನ್ನು ಸದೆಬಡಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಲೆತು ಕಾದಿದ-ಕೊಬ್ಬಿ ಪ್ರತಿಭಟಿಸಿ ಹೋರಾಡಿದ, ದಂಡ ಧಾರನಗೆಲಿದು-ದಂಡಧಾರನನ್ನು ಗೆದ್ದು, ಮಗಧೇಶ ಗಿರಿ ವ್ರಜದೊಳಗೆ-ಮಗಧ ರಾಜನ ಗಿರಿವ್ರಜ ಪಟ್ಟಣದಲ್ಲಿ, ಪಾಳೆಯ ಬಿಟ್ಟುದು-ಸೇನೆ ಬೀಡುಬಿಟ್ಟಿತು, ಅವನು-ಆ ಮಗಧ ರಾಜನು, ಇದಿರಾಗಿ ನಡೆತಂದು-ಎದುರಾಗಿ ನಡೆದುಬಂದು, ದಳವ ಹೇಳಿದನು-ತನ್ನ ಸೇನೆ ಭೀಮನ ಸೇನೆಯೊಡನೆ ಬೆರೆಯಲು, ಹೇಳಿದನು-ಆಜ್ಞೆ ಮಾಡಿದನು   
ಅಲ್ಲಿಂದಿಳಿದು-ಅಲ್ಲಿಂದ ಇಳಿದು ಬಂದು, ಭೀಮ ಕರ್ಣನ ಗೆಲಿದು-ಕರ್ಣನೆಂಬವನನ್ನು ಗೆದ್ದು, ಕಪ್ಪವ ಸೆಳೆದು ಕೊಂಡು-ಅವನಿಂದ ಕಪ್ಪವನ್ನು ಕಿತ್ತುಕೊಂಡ, ಆದ್ರಿಯಲಿ-ಆ ಬೆಟ್ಟ ಪ್ರದೇಶದಲ್ಲಿ, ಸದೆದನು ಬಹಳ ವನಚರರ-ಅನೇಕ ಕಾಡಜನರನ್ನು ಬಡಿದು ಸೋಲಿಸಿದ
</details>
