+++
title = "013 ಆ ಮಹಾ"

+++

<details><summary>ಗದ್ಯ (ಕ.ಗ.ಪ) </summary>

13. ಆ ಮಹಾಭೋಟಕ ಎಂಬ ಹೆಸರಿನ ಧಾಮದಲ್ಲಿ ದಸ್ಯುಗಳನ್ನೂ ನಿಸ್ಸೀಮ ಯವನ ಕರೂಷಕರನ್ನೂ ವೇಗವಾಗಿ ಹೋಗಿ ಎದುರಿಸಿದ. ಅವರಿಂದ ಸಂಗ್ರಹಿಸಿದ ವಸ್ತುಗಳ ರಾಶಿಯ ಮಿತಿಯೆಷ್ಟೆಂದು ನಾನರಿಯೆ. ಕಲಿಭೀಮ ಅಷ್ಟನ್ನೂ ಸಂಗ್ರಹಿಸಿಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆ ಮಹಾ ಭೋಟಕ ಮಹಾಹ್ವಯ ಧಾಮದಲಿ-ಆ ಮಹಾಭೋಟಕರೆಂಬ ದೊಡ್ಡ ಹೆಸರುಳ್ಳವರ ಮನೆಗಳಲ್ಲಿ ಇದ್ದಂತಹ    
ದಸ್ಯುಗಳನು ಹಾಗೂ ಅತಿ ನಿಸ್ಸೀಮ-ಮೋರೆ ಅರಿಯದಂತಿದ್ದಹ  ಯವನರು ಕರೂಷರು ಎಂಬವರನ್ನು ವಹಿಲದಲಿ ತಾಗಿದನು-ಶೀಘ್ರವಾಗಿ, ಹೋಗಿ ಮುತ್ತಿದನು ಅವರಿಂದ ಪಡೆದ ಹೇಮ-ಚಿನ್ನ, ಮುಕ್ತಾ-ಮುತ್ತು, ರಜತ-ಬೆಳ್ಳಿ, ಚಂದನ-ಶ್ರೀಗಂಧ, ರಾಮಣೀಯಕ-ಮನೋಹರವಾದ, ವಸ್ತು ನಿಚಯದ-ವಸ್ತುಸಮೂಹದ, ಸೀಮೆಗಳ ನಾನರಿಯೆನು-ಮಿತಿ ಏನು ಎಂಬುದನ್ನು ನಾನರಿಯೆ, ಕಲಿಭೀಮನಳವಡಿಸಿದೆನು-ಸಂಗ್ರಹಿಸಿಕೊಂಡ
</details>
