+++
title = "026 ಕೇರಿ ಕೇರಿಗಳೊಳಗೆ"

+++

<details><summary>ಗದ್ಯ (ಕ.ಗ.ಪ) </summary>

26. ಬೀದಿ ಬೀದಿಗಳಲ್ಲಿ ಅವನು ನಡೆದು ಬರುತ್ತಿರುವಾಗ ಪುರಜನರೆಲ್ಲ 'ಯಾರಿವನು, ಇವನು ಯಾರು, ವೀರ ದಾನವರ ವಂಶಕ್ಕೆ ಸೇರಿದವನು. ಬಲಿಷ್ಠವಾದ ತೋಳುಳ್ಳವನು, ಇವನನ್ನು ಹಿಂದೆ ಕಂಡಿಲ್ಲ. ಇವನು ವಿಕಾರಿಯಾದ ಮಾನವನಲ್ಲ ಎನ್ನುತ್ತ ಅವನನ್ನು ನೋಡುವ ಕುತೂಹಲದಲ್ಲಿ ಮುತ್ತಿಕೊಳ್ಳುತ್ತಿದ್ದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕೇರಿ ಕೇರಿಗಳೊಳಗೆ-ಬೀದಿ ಬೀದಿಗಳಲ್ಲಿ ವೃಕೋದರಾತ್ಮಜ-ಭೀಮನ ಮಗ ಘಟೋತ್ಕಚನು, ನಿಜ ಪರಿವಾರ ಸಹಿತ-ತನ್ನ ಪರಿವಾರದೊಡಗೂಡಿ, 'ಆರಿವನು ತಾನಾರು' ಎಂದು ಲಂಕೆಯ ಜನ ನೋಡಿ ಬೆರಗಾಗುತ್ತಿರಲು, ನಡೆತಂದನೊಲವಿನಲಿ-ಸಂತೋಷದಿಂದ, ವೀರ ದಾನವ ವರ್ಗದಲಿ-ವೀರರಾದ ರಾಕ್ಷಸರ ಪಂಗಡಕ್ಕೆ ಸೇರಿದವನಾಗಿ, ಬಹ-ಬರುತ್ತಿರುವಂತಹ   
ತೋರಹತ್ತನ ಕಂಡ-ದಪ್ಪ ತೋಳಿನ ಘಟೋತ್ಕಚನನ್ನು ನೋಡಿ, ಅಪೂರ್ವ ವಿಕಾರಿ-ಅಪೂರ್ವವಾಗಿ ಎಲ್ಲರಂತಲ್ಲದೆ ವಿಕಾರವಾಗಿರತಕ್ಕವನು, ಮಾನಿಸಲ್ಲ-ಮಾನವನಲ್ಲ ಎನುತ, ಪೌರಜನ ಮುತ್ತಿದುದು-ಪುರಜನರು ಕುತೂಹಲದಿಂದ ಅವನನ್ನು ನೋಡಲು ಸುತ್ತ ಸೇರಿದರು
</details>
