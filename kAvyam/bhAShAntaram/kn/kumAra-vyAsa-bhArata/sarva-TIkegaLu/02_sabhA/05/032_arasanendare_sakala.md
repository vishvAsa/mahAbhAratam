+++
title = "032 ಅರಸನೆನ್ದರೆ ಸಕಲ"

+++

<details><summary>ಗದ್ಯ (ಕ.ಗ.ಪ) </summary>

32. ಅರಸನೆಂದರೆ ಸಕಲ ಧರ್ಮಕ್ಕೆ ಮೈವೆತ್ತಿ ಬಂದಂತೆ. ಅವನ ತಮ್ಮಂದಿರು ನಾಲ್ವರೂ ಚತುರೋಪಾಯಗಳಂತೆ. ದೇವರ್ಷಿ ನಾರದರ ಸಲಹೆಯಂತೆ ರಾಜಸೂಯ ಯಾಗ ಮಾಡಬೇಕೆಂಬ ಆಲೋಚನೆ ಬಂದಿತು. ಅದಕ್ಕೆ ಸಂಬಂಧಿಸಿದಂತೆ ಈ ದಿಗ್ವಿಜಯದ   
ಉದ್ದೇಶ ಬಂದಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅರಸನೆಂದರೆ ಸಕಲ ಧರ್ಮಕೆ ಕರ ಚರಣವಾದಂತೆ-ರಾಜನೆಂದರೆ ಎಲ್ಲ ಧರ್ಮಗಳಿಗೂ, ಕೈಕಾಲುಗಳಿದ್ದಂತೆ ಧರ್ಮನಂದನನು ರಾಜ   
ಆತನ ಕಿರಿಯರು-ತಮ್ಮಂದಿರು, ಚತುರ್ವಿಧೋಪಾಯ ಸ್ವರೂಪದಲಿ-ನಾಲ್ವರೂ, ಚತುರೋಪಾಯದಂತೆ ಇರತಕ್ಕವರು, ಸುರಮುನಿಯ ಮತದಿಂದ-ದೇವರ್ಷಿಯಾದ ನಾರದನ ಅಭಿಪ್ರಾಯದಂತೆ ಧರ್ಮರಾಜನಿಗೆ, ಯಾಗೋತ್ಕರ್ಷಕೆ ಆದುದು ಬುದ್ಧಿ-ರಾಜ ಸೂಯಯಾಗವನ್ನು ಮಾಡಿ, ಅದರಿಂದ ಉತ್ಕರ್ಷ ಪಡೆಯಬೇಕೆಂಬ ಬುದ್ಧಿ ಬಂದಿತು ಜನಪಾಧ್ವರದ-ರಾಜಸೂಯಯಾಗದ   
ದಿಗ್ವಿಜಯಾಭಿಸಂಧಿಗೆ-ಆ ಯಾಗ ಸಂಬಂಧದಲ್ಲಿ ದಿಗ್ವಿಜಯವನ್ನು ಸಾಧಿಸಬೇಕೆಂಬ ಆಲೋಚನೆಗೆ ಮನವ ಮಾಡಿದನು-ಮನಸ್ಸು ಮಾಡಿದ
</details>
