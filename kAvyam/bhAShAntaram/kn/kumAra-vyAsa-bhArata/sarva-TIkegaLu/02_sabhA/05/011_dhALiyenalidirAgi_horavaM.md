+++
title = "011 ಧಾಳಿಯೆನಲಿದಿರಾಗಿ ಹೊರವಂ"

+++

<details><summary>ಗದ್ಯ (ಕ.ಗ.ಪ) </summary>

11. ದಾಳಿ ಎಂದು ಹೇಳಿದ ಕೂಡಲೇ ಅಲ್ಲಿನ  ಸೈನಿಕರು  ಎದುರು ಬಿದ್ದರು. ಅಲ್ಲಿನ ರಾಜ ನೀಲನೆಂಬವನು. ಎರಡು ಪಕ್ಷದವರಿಗೂ ಮಹಾಯುದ್ಧವಾಯಿತು. ಅಲ್ಲೊಂದು ಅದ್ಭುತ ತಲೆದೋರಿತು. ಹರ ತನ್ನ ಹಣೆಗಣ್ಣನ್ನೂ ತೆರೆದನೋ ಎಂಬಂತೆ ಭಾರೀ ಅಗ್ನಿಜ್ವಾಲೆ ಹರಡಿ ಚತುರಂಗ ಸೇನೆಯನ್ನು ಸುಡತೊಡಗಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಧಾಳಿಯೆನಲು-ಧಾಳಿ ಎಂದೊಡನೆ, ಇದಿರಾಗಿ ಹೊರವಂಟು-ಎದುರಿಸಲು ಹೊರಟು, ಆಳು-ಸೈನ್ಯ, ತಾಗಿದುದು-ಶತ್ರುಗಳನ್ನು ಆಕ್ರಮಿಸಿತು, ಅಲ್ಲಿಗಧಿಪತಿ ನೀಲನೆಂಬಾತನು-ಆ ರಾಜ್ಯಕ್ಕೆ ಒಡೆಯ ನೀಲನೆಂಬವನು, ಚೂಣಿಯಲಿ-ಸೇನೆಯ ಮುಂಭಾಗದಲಿ, ಮಹಾ ಹವವಾಯ್ತು-ಘೋರ ಯುದ್ಧವಾಯಿತು, ಹೇಳಲು ಅದ್ಭುತ-ವರ್ಣಿಸಲು ಅದ್ಭುತವಾದುದು, ಚತುರಂಗಬಲ-ಚತುರಂಗಸೇನೆ  
ಉರಿದುದು ಅಧಿಕ ಜ್ವಾಲೆಯಲಿ-ಮಹಾಜ್ವಾಲೆಯಲ್ಲಿ ಉರಿಯತೊಡಗಿತು, ನಿಮಿಷದಲಿ-ನಿಮಿಷ ಮಾತ್ರದಲಿ, ಹರ-ಶಿವನು   
ಭಾಳನಯನ ಕವಾಟ ತೆರೆದಂತಾಯ್ತು-ತನ್ನ ಹಣೆಗಣ್ಣಿನ ಬಾಗಿಲನ್ನು ತೆರೆದಂತಾಯಿತು
</details>
