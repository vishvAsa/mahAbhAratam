+++
title = "015 ಧರಣಿಸುರರಲಿ ಸುಪ್ರಧಾನರು"

+++

<details><summary>ಗದ್ಯ (ಕ.ಗ.ಪ) </summary>

15. ಬ್ರಾಹ್ಮಣರಲ್ಲಿ ಪ್ರಧಾನರಾದವರೊಡಗೂಡಿ ಬಂದು ಅವರು ದೈನ್ಯದಿಂದ ಅಗ್ನಿಯ ಪದತ್ರಯಗಳಿಗೆ ವಂದಿಸಿ ಅವನ ಕೋಪವನ್ನು ಶಮನ ಮಾಡಿದರು. ಅಂದಿನಿಂದ ಮೊದಲಗೊಂಡು ಆ ಪಟ್ಟಣದಲ್ಲಿ ಸ್ತ್ರೀಯರಿಗೆ ಹಾದರ ಸಲ್ಲುತ್ತದೆ. ಇದು ಎಲ್ಲರಿಗೂ ತಿಳಿದಿರಲಿ   
ಎಂದು ಅಗ್ನಿ ಅಲ್ಲಿನ ರಾಜನಿಗೆ ವರವನ್ನು ಕೊಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಧರಣಿಸುರರಲಿ ಸುಪ್ರಧಾನರು ವೆರಸಿ ಬಂದು-ಬ್ರಾಹ್ಮಣರಲ್ಲಿ, ಶ್ರೇಷ್ಠರಾದವರೊಡಗೂಡಿ ವಿಪ್ರರು ಬಂದು, ಅಗ್ನಿಯ ಪದತ್ರಯಕರಗಿ-ಅಗ್ನಿಯ ಮೂರು ಪಾದಗಳಿಗೆ ವಂದಿಸಿ, ದೈನ್ಯದಲಿ-ದೀನತೆಯಿಂದ, ಕೋಪಸ್ತಂಭವನು ಮಾಡಿದರು-ಕೋಪವನ್ನು ತೆದಗಟ್ಟಿದರು,   
ಅದು ಮೊದಲಾಗಿ-ಆ ಘಟನೆಯಾದಂದಿನಿಂದ, ಪುರದಲಿ-ಆ ಪಟ್ಟಣದಲಿ, ಕಾಮಿನಿಯರಿಗೆ-ಸ್ತ್ರೀಯರಿಗೆ, ಹಾದರ ಸಲುವುದಿದು-ಹಾದರ ಸಲ್ಲುತ್ತದೆ, ಇದು ವಿಸ್ತರಣವು-ಇದು ವಿಸ್ತಾರವಾಗಿ ಎಲ್ಲರಿಗೂ ತಿಳಿದಿರಲಿ, ಎಂದು ಕೃಶಾನು-ಅಗ್ನಿ, ಆ ನೃಪಗೆ-ಅಲ್ಲಿನ ರಾಜನಿಗೆ, ವರವನು ಕೊಟ್ಟನು
</details>
