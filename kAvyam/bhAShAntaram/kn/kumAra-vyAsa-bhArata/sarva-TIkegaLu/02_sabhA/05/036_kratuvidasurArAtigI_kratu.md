+++
title = "036 ಕ್ರತುವಿದಸುರಾರಾತಿಗೀ ಕ್ರತು"

+++

<details><summary>ಗದ್ಯ (ಕ.ಗ.ಪ) </summary>

36. ಯಾಗ ನಡೆಯುವುದು ಶ್ರೀಕೃಷ್ಣನಿಗಾಗಿ, ಇದಕ್ಕೆ ಯಜಮಾನ ಯುಧಿಷ್ಠಿರ, ನಾನು ದೂತ. ಇದರ ಅತಿಶಯವು ಏನೆಂದು ನೀನೇ ಬಲ್ಲೆ. ಹೀಗೆನ್ನಲು ವಿಭೀಷಣ ತನ್ನ ಕಡೆಯವರನ್ನು ನೋಡಿ, ಅನ್ಯ ರೀತಿಯಿಂದ ಇದಕ್ಕಿಂತ ಹೆಚ್ಚು ಪುಣ್ಯರಾಶಿ ಬರಲು ಸಾಧ್ಯವೇ ?   
ರಾಮಚಂದ್ರನ ವಿಶಾಲವಾದ ಕೀರ್ತಿ ಇದ್ದ ತ್ರೇತಾಯುಗವೇ ಈ ದ್ವಾಪರದಲ್ಲಿ ಬಂದಂತಾಗಿದೆ. ಎಂದು ಹರ್ಷಗೊಂಡ ವಿಭೀಷಣ.
</details>

<details><summary>ಪದಾರ್ಥ (ಕ.ಗ.ಪ) </summary>

ಕ್ರತುವಿದು ಅಸುರಾರಾತಿಗೆ-ಈ ಯಜ್ಞ ಕೃಷ್ಣನಿಗಾಗಿ, ಕ್ರತುಪತಿ-ಯಜ್ಞಕ್ಕೆ ಯಜಮಾನ ಯುಧಿಷ್ಟಿರ, ದೂತ ನಾನು-ನಾನು ಅವನಿಗೆ ದೂತನಾಗಿ ಬಂದಿರುವವನು, ಇದರತಿಶಯವ ನೀ ಬಲ್ಲೆ-ಇದರ ಅತಿಶಯತೆಯೇನೆಂಬುದನ್ನು ನೀನೆ ಬಲ್ಲೆ, ಎನೆ-ಎಂದು ಹೇಳಲು ವಿಭೀಷಣನು, ತನ್ನವರ ನೋಡಿದನು-ತನ್ನ ಕಡೆಯವರನ್ನು ನೋಡಿದ, ಹಿತವಿದು ಇದರಿಂದಧಿಕ ಪುಣ್ಯ ಪ್ರತತಿಯುಂಟೆ -ಇದು ಹಿತ. ಇದಕ್ಕಿಂತ ಅತಿಶಯವಾದ ಪುಣ್ಯ ದೊರೆತಿತೇ ? ರಾಮಚಂದ್ರನ ವಿತತಿ ಕೀರ್ತಿ ತ್ರೇತೆ-ಶ್ರೀರಾಮನ ವಿಸ್ತಾರ ಕೀರ್ತಿ   
ಪಡೆದ ತ್ರೇತಾಯುಗವೇ ಈ ದ್ವಾಪರದಲ್ಲಾಯ್ತು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಇತರ ವಿಧದಿಂದಧಿಕ  --> ಹಿತವಿದಿದರಿಂದಧಿಕ  
ಸಭಾಪರ್ವ, ಮೈ.ವಿ.ವಿ.
</details>
