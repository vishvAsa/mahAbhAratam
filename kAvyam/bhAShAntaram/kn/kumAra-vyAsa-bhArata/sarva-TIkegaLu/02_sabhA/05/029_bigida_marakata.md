+++
title = "029 ಬಿಗಿದ ಮರಕತ"

+++

<details><summary>ಗದ್ಯ (ಕ.ಗ.ಪ) </summary>

29. ನೆಲ ಪಚ್ಚೆಯ ಮಣಿಗಳಿಂದ ಖಚಿತವಾದದ್ದು. ಸೂರು ಹವಳದ ಹಲಗೆಗಳಿಂದ ಜೋಡಿಸಿಲ್ಪಟ್ಟದ್ದು. ಬಾಗಿಲುಗಳು ವೈಡೂರ್ಯಖಚಿತವಾದುವು. ಗೋಡೆಗಳು ವಜ್ರಖಚಿತ. ಕಾಂತಿ ಚೆಲ್ಲುತ್ತಿರುವ ಹರಿನೀಲ ಮಣಿಗಳಿಂದಾದ ವೇದಿಕೆ. ಬೋದಿಗೆಗಳಿಂದ ಮುತ್ತಿನಗೊಂಚಲಗಳು ನೇತಾಡುತ್ತಿವೆ. ಅಲೆ ಅಲೆಯಾಗಿ ಹರಿಯುತ್ತಿದ್ದ ಕಾಂತಿಯ ನಡುವೆ ಆ ರಾಕ್ಷಸರಾಜ, ಅತಿಥಿಯನ್ನು ಸ್ವಾಗತಿಸಲು ಎದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಿಗಿದ ಮರಕತ ಮಣಿಯ ನೆಲಗಟ್ಟುಗಳ-ಪಚ್ಚೆಯ ರತ್ನ ಖಚಿತವಾದ ನೆಲಗಟ್ಟುಗಳ, ಹವಳದ ಹಲಗೆಗಳ ಮಾಳಿಗೆಯ-ಹವಳದ ಹಲಗೆಗಳನ್ನು ಜೋಡಿಸಿದ ಮೇಲ್ಛಾವಣಿಯ, ವೈಡೂರ್ಯದ ಕವಾಟದ-ವೈಡೂರ್ಯ ಖಚಿತವಾದ ಬಾಗಿಳುಳ್ಳ, ವಜ್ರಭಿತ್ತಿಗಳ-ವಜ್ರಖಚಿತವಾದ ಗೋಡೆಗಳ, ಹೊಗರಿಡುವ-ಕಾಂತಿಯನ್ನು ಹೊರಚೆಲ್ಲುತ್ತಿದ್ದಂತಹ ಹರಿ ನೀಲಮಣಿಯ, ವೇದಿಗಳ-ಜಗಲಿಗಳನ್ನುಳ್ಳ   
ಮುತ್ತಿನ ಲಂಬಳದ ಲೋವೆಗಳ-ಮುತ್ತಿನಗೊಂಡೆಗಳನ್ನು ಇಳಿಬಿಟ್ಟಿರುವ ಬೋದಿಗೆಗಳಿಂದ ಕೂಡಿದ ರಚನೆಯ, ಕಾಂತಿಯ ಲಳಿಯ ಲಹರಿಯೊಳು-ಅಲೆ ಅಲೆಯಾಗಿ ಹರಿಯುತ್ತಿದ್ದ ಕಾಂತಿಯ ನಡುವೆ ಎದ್ದನ ಮರಾರಿ
</details>
