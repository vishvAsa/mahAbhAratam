+++
title = "008 ಕವಿದುದೀ ಚತುರಙ್ಗಬಲ"

+++

<details><summary>ಗದ್ಯ (ಕ.ಗ.ಪ) </summary>

8. ಚತುರಂಗಸೇನೆ ಅವರನ್ನು ಎದುರಿಸಿ, ಲಗ್ಗೆಮಾಡಿ, ಸುಭಟರೆಂಬ ಮೇಘರಾಶಿ ಕಪಿಸೈನ್ಯದ ಮೇಲೆ ಬಾಣಗಳ ಮಳೆಯನ್ನು ಸುರಿಸಿತು. ಈ ಬಾಣಗಳ ಸೋನೆಗೆ ಅಂಜದೆ ಕವೆಗೋಲುಗಳಿಂದ ಶತ್ರುಗಳನ್ನು ಬಡಿಯುತ್ತಾ ಕಪಿಸೈನ್ಯ ಶತ್ರುಸೈನ್ಯದ ನಡುವೆ ನುಗ್ಗಿತು. ಸುಗ್ರೀವನ ಸಂತತಿಯಾದ ಸುಷೇಣನೂ ವೃಷಸೇನನೂ ಎದುರುಬದರಾದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕವಿದುದೀ ಚತುರಂಗಬಲ-ಸಹದೇವನ ಈ ಚತುರಂಗ ಸೇನೆಯೂ, ಕಪಿ ಸೈನ್ಯದ ಮೇಲೆ ಕವಿಯಿತು, ಸಂತವಿಸಿ-ಸಮಾಧಾನ ಮಾಡಿ, ಅದು ಸಾಗದಾಗ, ಲಗ್ಗೆಯ ಮಾಡಿ ಅನಂತರ ವಾನರನಿವಹದಲಿ-ಆ ಕಪಿಗಳ ಸಮೂಹದ ಮೇಲೆ, ಸುಭಟ ಮೇಘಚಯ-ವೀರಯೋಧರ ಸಮೂಹವೆಂಬ ಮೋಡಗಳ ರಾಶಿ, ಶರಾಳಿಯ ಕರೆದುದು-ಬಾಣಗಳ ಮಳೆಯನ್ನು ಸುರಿಸಿತು ಆದರೆ ಕಪಿಗಳು,   
ಸೋನೆಗಳುಕದೆ-ಬಾಣಗಳ ಸೋನೆ ಮಳೆಗೆ ಅಂಜದೆ, ಸವಡಿ ಮರನಲಿ-ಕವೆಗೋಲುಗಳಿಂದ ಶತ್ರುಗಳನ್ನು, ಸದೆದು-ಬಡಿಯುತ್ತಾ ಎದುರಾದರು, ರವಿಸಿತನ ಸಂತತಿ-ರವಿಸುತನಾದ ಕರ್ಣನ ಸಂತತಿಯಾದ ಸುಗ್ರೀವನ, ವಂಶದ ಸುಕ್ಷೇಣನೂ, ಸಹದೇವನ ಕಡೆ   
ವೃಷಸೇನನೂ ಹೊಕ್ಕುದು-ಯುದ್ಧಕ್ಕೆ ತೊಡಗಿದರು
</details>
