+++
title = "003 ನಡೆದ ಪರಿಯನು"

+++

<details><summary>ಗದ್ಯ (ಕ.ಗ.ಪ) </summary>

3. ಜರಾಸಂಧನಲ್ಲಿ ಏನು ನಡೆಯಿತೆಂಬ ಬಗೆಯನ್ನು ಶತ್ರುವಿನ ಪಟ್ಟಣವನ್ನು ಹೇಗೆ ಆಕ್ರಮ ಪ್ರವೇಶ ಮಾಡಿದರೆಂಬುದನ್ನೂ ಮಾಗಧನನ್ನು ಹಿಡಿದು ಅವನೊಡನೆ ಜಗಳ ತೆಗೆದು ಭೀಮನಿಂದ ಯುದ್ಧ ಮಾಡಿಸಿದ ಪರಿಯನ್ನೂ ಬಿಡದೆ ಹಗಲಿರುಳೆನ್ನದೆ ಯುದ್ಧ ಮಾಡಿ ಶತ್ರುವನ್ನು ಕೊನೆಗಾಣಿಸಿ ಬಂಧನದಲ್ಲಿದ್ದ ರಾಜರುಗಳನ್ನು ಬಿಡಿಸಿದ ರೀತಿಯನ್ನು ಯುಧಿಷ್ಠಿರನಿಗೆ ಕೃಷ್ಣನು ವಿವರಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನಡೆದ ಪರಿಯನು-ಏನೇನು ಹೇಗೆ ನಡೆಯಿತು ಎಂಬುದನ್ನು, ರಿಪು ಪುರವನು-ಶತ್ರುವಾದ ಜರಾಸಂಧನ ಪಟ್ಟಣವನ್ನು, ಅವಗಡಿಸಿ ಹೊಕ್ಕಂದವನು-ಅಲಕ್ಷ್ಯಮಾಡಿ ಆ ದ್ವಾರದಲ್ಲಿ ಪ್ರವೇಶಿಸಿದ ರೀತಿಯನ್ನು, ಮಗಧನ ತೊಡಕಿ-ಜರಾಸಂಧನನ್ನು ಕೆಣಕಿ   
ತೋಟಿಯ ಮಾಡಿ-ಜಗಳ ತೆಗೆದು, ಭೀಮನ ಕಾದಿಸಿದ ಪರಿಯ-ಭೀಮನಿಂದ ಅವನೊಡನೆ ಯುದ್ಧ ಮಾಡಿಸಿದ ರೀತಿಯನ್ನು, ಹಗಲಿರುಳು ಬಿಡದೆ ಒದಗಿ-ಹಗಲು ಇರುಳೂ, ನಡುವೆ ಬಿಡುವಿಲ್ಲದಂತೆ ಹೋರಾಟ ನಡೆಸಿ, ವೈರಿಯ ಕಡೆಯ ಕಾಣಿಸಿ-ಶತ್ರುವಾದ ಜರಸಂಧನನ್ನು ಕೊನೆಗಾಣಿಸಿ, ನೃಪರ ಸೆರೆಗಳ ಬಿಡಿಸಿ ಬಂದಂದವನು-ಅವನ ಬಂಧನದಲ್ಲಿದ್ದ ಎಲ್ಲ, ರಾಜರುಗಳನ್ನೂ ಬಿಡುಗಡೆ ಮಾಡಿ ಬಂದ ರೀತಿಯನ್ನು, ಮುರವೈರಿ-ಕೃಷ್ಣನು, ವಿಸ್ತರಿಸಿದನು-ವಿಸ್ತಾರವಾಗಿ ಹೇಳಿದನು
</details>
