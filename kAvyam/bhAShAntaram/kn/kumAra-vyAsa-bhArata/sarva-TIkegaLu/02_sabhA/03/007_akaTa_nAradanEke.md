+++
title = "007 ಅಕಟ ನಾರದನೇಕೆ"

+++

<details><summary>ಗದ್ಯ (ಕ.ಗ.ಪ) </summary>

7. ಅಯ್ಯೋ, ನಾರದನು ಏಕಾದರೂ ಈ ಯಜ್ಞದ ವಿಷಯವನ್ನು ಹೇಳಿದ? ಈ ಭೂಮಿಯ ಮೇಲಿರುವ ಎಲ್ಲ ಕ್ಷತ್ರಿಯವರ್ಗವನ್ನೂ ಜಯಿಸುವುದು ಸಾಮಾನ್ಯವಾದ  ವಿಷಯವೇ. ಪರಾಕ್ರಮಿಗಳಾದ ಈ ಜಂಬೂ ದ್ವೀಪದ ರಾಜರುಗಳು ನಮ್ಮಿಷ್ಟು ಮಂದಿಗೆ ಸದರವೆನಿಸಿಯಾರೇ, ಶ್ರೇಷ್ಠ ರಾಜಸೂಯ ಯಾಗ ಸುಗಮವಾಗಿ ನಡೆದೀತೇ ಎಂದು ಯುಧಿಷ್ಠಿರ ಚಿಂತಿಸತೊಡಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆ ಸಭೆಯಲ್ಲಿ ಯುಧಿಷ್ಠಿರನು, ಅಕಟ-ಅಯ್ಯೋ, ನಾರದನೇಕೆ ರಜ್ಞ ಪ್ರಕಟವನು ಮಾಡಿದನು-ನಾರದನು, ಏಕಾದರೂ ಯಜ್ಞದ ವಿಷಯವನ್ನು ಪ್ರಕಟಿಸಿದ ? ಈ ಸಕಲ ಧರಣೀಕ್ಷತ್ರ ವರ್ಗದ-ಈ ಭೂಮಿಯ ಮೇಲಿರುವ ಸಮಸ್ತ ಕ್ಷತ್ರಿಯ ರಾಜ ಸಮೂಹದ ವಿಜಯ, ನಮಗೇ ಕಿರುಕುಳವೆ-ಕಿರುಕುಳವನ್ನುಂಟುಮಾಡುವಂತಹುದೇ, ವಿಕಟ-ಪರಾಕ್ರಮಿಗಳಾದ, ಜಂಬೂ ದ್ವೀಪ ಪರಿಪಾಲಕರು-ಜಂಬೂ ದ್ವೀಪದಲ್ಲಿರುವ ರಾಜರುಗಳು, ನಮ್ಮಿನಿಬರಿಗೆ-ನಮ್ಮಿಷ್ಟು ಜನರಿಗೆ, ಸದರವೆ-ಗೆಲ್ಲುವುದು ಸುಲಭವೇ ? ವರ ರಾಜಸೂಯ ಸುಕರವೇ-ಶ್ರೇಷ್ಠವಾದ ರಾಜಸೂಯವನ್ನು ಮಾಡುವುದು, ಸುಕರವೇ-ಸುಲಭವಾದೀತೇ ? ಎನುತ್ತ ಚಿಂತಿಸಿದ-ಎಂದು ಚಿಂತೆ  ಮಾಡತೊಡಗಿದ.
</details>
