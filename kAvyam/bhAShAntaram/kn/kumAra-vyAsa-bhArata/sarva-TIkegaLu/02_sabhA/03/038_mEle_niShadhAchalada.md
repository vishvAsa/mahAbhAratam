+++
title = "038 ಮೇಲೆ ನಿಷಧಾಚಲದ"

+++

<details><summary>ಗದ್ಯ (ಕ.ಗ.ಪ) </summary>

38. ಆ ನಿಷಧಾಚಲದ ಸುತ್ತಲೂ ದಿಕ್ಕುದಿಕ್ಕಿನ ದೈತ್ಯರ ಸಮೂಹ ಹಾಗೂ ಅಲ್ಲಿ ವಿಶೇಷವಾಗಿದ್ದ ದುಷ್ಟ ದಾನವಮಂಡಲೇಶ್ವರರ ಮೇಲೆ ಧಾಳಿ ನಡೆಯಿತು. ನಿಷಧ ಶೈಲ ಶಿಖರದಲ್ಲಿದ್ದ ದೊರೆಗಳ ಕೋಟೆಯ ಮರದ ಬಾಗಿಗಿಲುಗಳನ್ನು ರಾಶಿಯಾಗಿಸಿ ಕಾಲಾಳುಗಳು ಒಳಹೊಕ್ಕು ಕೂಡಲೆ   
ಸೂರೆಗಳನ್ನು ಕಟ್ಟಿಕೊಂಡರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮೇಲೆ ನಿಷಧಾಚಲದ ಸುತ್ತಲು ಧಾಳಿ ಹರಿದುದು-ಆ ಪರ್ವತದ ಮೇಲೆ ಎಲ್ಲ ಕಡೆಗಳಲ್ಲೂ ಹೋರಾಟ ನಡೆಯಿತು ದೆಸೆದೆಸೆಯ ದೈತ್ಯಾಳಿ-ದಿಕ್ಕು ದಿಕ್ಕಿನ ದೈತ್ಯರು, ಹೆಚ್ಚಿದ ದುಷ್ಟ ದಾನವರ ಮತ್ತು ಮಂಡಲೇಶ್ವರರ ದಾಳಿ ಅದು. ಶೈಲ ಶಿಖರದೊಳುಳ್ಳ-ಆ ಪರ್ವತ ಶಿಖರದಲ್ಲಿದ್ದ ದೊರೆಗಳ, ತಾಳು ಬಾಗಿಲ ಕುತ್ತರಲಿ-ಮರದ ಬಾಗಿಲುಗಳನ್ನು ರಾಶಿ ಇಕ್ಕಿ ಲಾಳು-ಪದಾತಿ ಸೈನಿಕರು, ಹೊಕ್ಕದು-ಹೊಕ್ಕರು, ಕೊಡೆ-ಜೊತೆಯಲ್ಲೇ, ಹೊಯ್ದು-ಶತ್ರುಗಳನ್ನು ಬಡಿದು, ಸೂರೆಗಳ ಕಟ್ಟಿತು-ಸೂರೆ ಮಾಡಿದ ವಸ್ತುಗಳನ್ನೆಲ್ಲ ಕಟ್ಟಿಕೊಂಡರು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ತಾಳು ಬಾಗಿಲ ಕುತ್ತರಲಿ  ಎಂಬ ಪಾಠಕ್ಕೆ   
-> ತಾಳು ಬಾಗಿಲ ಕುತ್ತುತಲಿ -> ಕೋಳುವಾಗಿಲ ಕುತ್ತುತಲಿ ?  
ಎಂಬ ಪಾಠಾಂತರಗಳೂ ಇವೆ.
</details>
