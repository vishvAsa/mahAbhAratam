+++
title = "061 ಧಾರುಣೀಪತಿ ಕೇಳು"

+++

<details><summary>ಗದ್ಯ (ಕ.ಗ.ಪ) </summary>

61. ಅಲ್ಲಿಂದ ಹೊರಟ ಸೈನ್ಯ ನಡುದಾರಿಯಲ್ಲಿ ಉತ್ತರ ಶೃಂಗಪರ್ವತದ ಓರೆಯಲ್ಲಿ ರಾಜರುಗಳನ್ನು ಜಂಕಿಸಿ ತುಂಬ ಧನವನ್ನು   
ಸೆಳೆದು ತಂದರು. ಹಾಗೇ ಮುಂದುವರಿದು ಮುಂಚೂಣಿಯವರು ಅತಿಶಯವಾಗಿ ಕೊಳ್ಳೆಗಳನ್ನು ಮಾಡುತ್ತಾ ಬೆಟ್ಟದ ತುದಿಗೇರಿ ನಿರ್ದಾಕ್ಷಿಣ್ಯವಾಗಿ ಸಿದ್ಧರು, ಚಾರಣರು, ವಿದ್ಯಾಧರರುಗಳನ್ನು ಮುತ್ತಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಧಾರುಣೀಪತಿ ಕೇಳು-ಜನಮೇಜಯ ರಾಜನೇ ಕೇಳು, ದಳ-ಅರ್ಜುನನ ಸೈನ್ಯ, ನಡು ದಾರಿಯಲಿ-ಮಾರ್ಗಮಧ್ಯದಲ್ಲಿ, ಬಡಗಣ ಶೃಂಗಪರ್ವತ ದೋರೆಯಲಿ-ಉತ್ತರಕ್ಕಿದ್ದ, ಶೃಂಗಪರ್ವತದ ಸಾನು ಪ್ರದೇಶದಲ್ಲಿ ಇದ್ದಂತಹ, ದೊರೆಗಳನು ಧಟ್ಟಿಸಿ-ರಾಜರನ್ನು ಬಡಿದು ಸೋಲಿಸಿ, ಬಹು ಧನವ ಸೆಳೆದು-ತುಂಬ ಧನವನ್ನು ಸಂಗ್ರಹಿಸಿಕೊಂಡರು, ಅನಂತರ ಮುಂದುವರಿದು ಮುಂಗುಡಿಯ-ಕೊಳ್ಳೆ   
ಮಾಡುತ್ತಾ ವಸ್ತುಗಳನ್ನು ಜೋಡಿಸಿಕೊಳ್ಳುತ್ತಾ, ತುದಿಗೇರಿ-ಪರ್ವತದ ಮೇಲುಭಾಗಕ್ಕೆ ಹೋಗಿ, ಸಿದ್ಧರ ಚಾರಣರ ವಿದ್ಯಾಧರರ ಮನ್ನಿಸದೆ-ಅಲ್ಲಿದ್ದವರು, ಸಿದ್ಧರು ಚಾರಣರು ವಿಧ್ಯಾಧರ ಎಂದು ಲಕ್ಷ ಮಾಡದೇ, ಮುತ್ತಿದರು-ಆಕ್ರಮಣ ಮಾಡಿದರು
</details>
