+++
title = "018 ಆತನನು ಗೆಲಿದನು"

+++

<details><summary>ಗದ್ಯ (ಕ.ಗ.ಪ) </summary>

18. ಮುಂದೆ ಸುನಾಭನನ್ನು ಸೋಲಿಸಿ ಅವನ ಸೇನೆಯನ್ನು ಸೇರಿಸಿಕೊಂಡು, ಪ್ರತಿ ವಿಂಧ್ಯಕನನ್ನು ಅಪ್ಪಳಿಸಿ ಅವನಿಂದ ಹಣಪಡೆದು   
ಪ್ರಾಗ್ಜೋತಿಷ ನಗರಕ್ಕೆ ದಾಳಿಯಿಟ್ಟ. ಅಲ್ಲಿನ ಮಹಾಬಲಶಾಲಿಯಾದ ಭಗದತ್ತನೊಡನೆ ಭಾರಿ ಯುದ್ಧವಾಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆತನನು ಗೆಲಿದನು-ದ್ಯುಮತ್ಸೇನನ್ನು ಗೆದ್ದ. ಅನಂತರ, ಸುನಾಭ ಎಂಬುವನನ್ನು, ನೀತಿಗೆಡಿಸಿ-ಸೋಲಿಸಿ, ತದೀಯ-ಅವನ, ಸೇನಾವ್ರಾತ-ಸೇನಾಸಮೂಹದೊಡನೆ, ಅಲ್ಲಿಂದ-ಅಲ್ಲಿಂದ ಮುಂದುವರಿದು, ಪ್ರತಿವಿಂದ್ಯಕನನು ಅಪ್ಪಳಿಸಿ-ಪ್ರತಿವಿಂದ್ಯನೆಂಬವನನ್ನು, ಆತನರ್ಥವಕೊಂಡು-ಅವನ ಸಂಪತ್ತನ್ನು ಕಸಿದುಕೊಂಡು, ತತ್ಪ್ರಾಗ್ಜ್ಯೋತಿಷಕೆ-ಆ ಪ್ರಾಗ್ಜ್ಯೋತಿಷ ನಗರಕ್ಕೆ, ಧಾಳಿಟ್ಟನು-ದಾಳಿಯಿಟ್ಟ ಅಲ್ಲಿ,   
ಮಹಾತಿಬಲನನೊಡನೆ ಅರ್ಜುನನ ಸಮರ-ಯುದ್ಧ, ಬಲುಹಾಯ್ತ-ದೊಡ್ಡದೇ ಆಯ್ತು
</details>
