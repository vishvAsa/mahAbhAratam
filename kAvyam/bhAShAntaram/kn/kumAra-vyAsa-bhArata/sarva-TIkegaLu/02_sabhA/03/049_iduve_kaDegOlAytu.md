+++
title = "049 ಇದುವೆ ಕಡೆಗೋಲಾಯ್ತು"

+++

<details><summary>ಗದ್ಯ (ಕ.ಗ.ಪ) </summary>

49. ದೇವ ದಾನವರು ಸಮುದ್ರವನ್ನು ಕಡೆಯುವಾಗ ಈ ಪರ್ವತವೇ ಕಡೆಗೋಲಾಯಿತು. ಇದು ಮಹಾಗಿರಿ ! ಇದರ ಬಿಂಕವನ್ನು ನೋಡಬೇಕು ಎಂದು ಅರ್ಜುನನ ಸೈನ್ಯ ಹತ್ತತೊಡಗಿತು. ನಡುವಣ ಅರೆದುರ್ಗದಲ್ಲಿಯೂ ಉಳಿದ ಬೆಟ್ಟಗಳಲ್ಲಿಯೂ ರಾಜರುಗಳಿದ್ದರು. ಮುಂಭಾಗದ ಸೇನೆಗೂ ಎದುರು ಪಕ್ಷದ ಸೇನೆಗೂ ಮಹಾಯುದ್ಧವಾಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಉದಧಿ-ಸಮುದ್ರ  
ಉದಧಿಯ ಕಡೆವಂದು-ಕ್ಷೀರ ಸಾಗರವನ್ನು ಕಡೆಯುವ ಸಂದರ್ಭದಲ್ಲಿ, ಇದುವೆ-ಈ ಮಂದರ ಪರ್ವತವೇ ಸುರಸುರಾರಿಗೆ, ಕಡೆಗೋಲಾಯ್ತು-ಕಡೆದು ಅಮೃತವನ್ನು ಉತ್ಪಾದಿಸಲು ಕಡೆಗೋಲಾಯಿತು, ತಾನಿದು ಮಹಾಗಿರಿ-ಈ ಪರ್ವತವಂತೂ ಭಾರಿ ಪರ್ವತ,   
ಅದರ ಬಿಂಕವ ನೋಡಬೇಕೆಂದು-ಅದರ ಹೆಮ್ಮೆ, ಎಷ್ಟೆಂದು ನೋಡಬೇಕೆಂದು, ಅರ್ಜುನನ ಸೇನೆ ಒದರಿ-ಅಬ್ಬರಿಸುತ್ತಾ, ಹತ್ತಿತು-ಪರ್ವತವನ್ನೇರಿತು, ನಡುವಣ ಅರೆ ದುರ್ಗದಲಿ ಬೆಟ್ಟಂಗಳಲಿ ನೃಪರಿದ್ದುದು-ರಾಜರುಗಳಿದ್ದರು, ಪಾರ್ಥನ ಚೂಣಿಯವರೊಡನೆ-ಮುಂದುಗಡೆಯಲ್ಲಿದ್ದ ಅರ್ಜುನನ ಸೇನೆಯೊಡನೆ, ಮಹಾಹವವಾಯ್ತು-ಮಹಾಯುದ್ಧವಾಯಿತು
</details>
