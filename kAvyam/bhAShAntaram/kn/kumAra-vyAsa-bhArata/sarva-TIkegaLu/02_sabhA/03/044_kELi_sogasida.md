+++
title = "044 ಕೇಳಿ ಸೊಗಸಿದ"

+++

<details><summary>ಗದ್ಯ (ಕ.ಗ.ಪ) </summary>

44. ಕೇಳಿ ಮೆಚ್ಚಿಕೊಂಡಂತಹ ವಸ್ತು ಕಣ್ಣೆದುರಿಗೇ ಬಂದಾಗ ಕಣ್ಣಿಗೆ ಹಬ್ಬವಾಯಿತು ! ದೇವೇಂದ್ರನ ಪದವಿ ಇದಕ್ಕೆ ಸಮಾನವಾದೀತೇ ? ತೀರವಾಸಿಗಳ ಮೇಲೆ ಧಾಳಿ ಧಟ್ಟಣೆಗಳನ್ನು ಮಾಡದೆ ಅರ್ಜುನನು ಆ ಜಂಬೂನದಿಯ ತೀರದಲ್ಲಿ ಪವನ ಸರೋವರದ ಅಂಚಿನಲ್ಲಿ ಸೇನೆಯ ಪಾಳೆಯವನ್ನು ಬಿಡಿಸಿದನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಿದ್ದಣ - ಔತಣ  
ವೇಲೆ- ಸಮುದ್ರ ತೀರ.  
ಕೇಳಿ ಸೊಗಸಿದ ವಸ್ತುವಿಗೆ-ಕಿವಿಯಿಂದ ಕೇಳಿ ಮಾತ್ರವೇ ಮೆಚ್ಚಿಕೊಂಡಿದ್ದ ವಸ್ತುವಿಗೆ ಕಣ್ಣಾಲಿ-ಕಣ್ಣುಗಳ ನೋಟ, ಬಿದ್ದಣವಾಯ್ತಲಾ-ಔತಣದ ಭೋಜನವಿಕ್ಕಿದಂತಾಯಿತು ಅಲ್ಲವೇ ! ಸುರಪಾಲ ಪದವಿ-ದೇವೇಂದ್ರನ ಪದವಿ ಕೂಡ,   
ತೀರವಾಸಿಗಳ-ಆ ಜಂಬೂ ನದಿಯ ತೀರದಲ್ಲಿ ವಾಸಿಸುವ ಜನರ, ಒರೆಗೆ ಬಹುದೇ-ಸರಿಸಮಾನತೆಗೆ ಬಂದಿತೇ ? ಧಾಳಿ ಧಟ್ಟಣೆಗಳನು-ಸೇನೆಯ ಆಕ್ರಮಣ ಮತ್ತು ಬಡಿದಾಟಗಳನ್ನು, ಮಾಣಿಸಿ-ತಪ್ಪಿಸಿ, ಪಾಳೆಯವನು-ಸೇನೆಯ ಬೀಡನ್ನು, ಜಂಬೂನದಿಯ ತೀರದಲಿ-ಆ ಜಂಬೂ ನದಿಯ ತೀರದಲ್ಲೆ ಇದ್ದ, ಪವನ ಸರೋವರ ವೇಲೆಯಲಿ-ಪವನ ಸರೋವರದ ಅಂಚಿನಲ್ಲಿ ಬಿಡಿಸಿದನು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಪವನ ಸರೋವರ - ಪವನಹೃದ- ಕುರುಕ್ಷೇತ್ರದ ಗಡಿಯಲ್ಲಿರುವ ಒಂದು ಮರುದ್ಗಣ ತೀರ್ಥ. ಇಲ್ಲಿ ಸ್ನಾನ ಮಾಡಿದರೆ ಮನುಷ್ಯ ವಿಷ್ಣು ಲೋಕದಲ್ಲಿ ಪ್ರತಿಷ್ಠಿತನಾಗುತ್ತಾನೆ. ( ಮಹಾಭಾರತ- ವನಪರ್ವ, 83/105)   
- ಮಹಾಭಾರತ ಕೋಶ , ಸಿ.ಗೋಪಾಲ ಕೃಷ್ಣ ಶಾಸ್ತ್ರಿ, ಗೋವಿಂದಪೈಸಂಶೋಧನ ಕೇಂದ್ರ, ಉಡುಪಿ.-2006 ಪುಟ282
</details>
