+++
title = "008 ಮಣಿವರಲ್ಲರಸುಗಳು ಮಾಡದೆ"

+++

<details><summary>ಗದ್ಯ (ಕ.ಗ.ಪ) </summary>

8. ರಾಜರುಗಳು ಮಣಿವವರಲ್ಲ. ನಾವು ಯಾಗವನ್ನು ಮಾಡದೆ ಮಣಿದರೆ ಅಕೀರ್ತಿ ಎಂಬ ಕಾಮಿನಿ ಮೂರು ಲೋಕಗಳ ಜನರ ನಾಲಿಗೆಗಳ ಮೇಲೆ ಕುಣಿಯುತ್ತಾಳೆ (ಮೂರು ಲೋಕಗಳಿಗೆಲ್ಲ ಅಪಕೀರ್ತಿ ವ್ಯಾಪಿಸುತ್ತದೆ.) ನಾವು ಅಯೋಗ್ಯರೆಂದು ಸ್ವರ್ಗದ   
ಗಣಿಕೆಯರಲ್ಲ ಹಾಸ್ಯಮಾಡುತ್ತಾರೆ. ಅತ್ತ ದುರ್ಯೋಧನನೂ ನಮ್ಮನ್ನು ಅಪಹಾಸ್ಯ ಮಾಡುವುದಕ್ಕೆ ದಾರಿಯಾಗುತ್ತದೆ. ಎಂದು ಯುಧಿಷ್ಠಿರ ನಿಟ್ಟುಸಿರು ಬಿಟ್ಟ.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಣಗು-ಅಯೋಗ್ಯ  
ಅಕೀರ್ತಿ - ಅಪಕೀರ್ತಿ  
ಮಣಿವರಲ್ಲ ಅರಸುಗಳು-ರಾಜರುಗಳು ನಮಗೆ ಸೋಲುವವರಲ್ಲ, ಮಾಡದೆ ಮಣಿದೆವಾದರೆ-ರಾಜಸೂಯವನ್ನು ನಾವು ಸೋಲೊಪ್ಪಿಕೊಂಡರೆ, ತ್ರೈಜಗದ ಜಿಹ್ವಾರಂಗ ಮಧ್ಯದಿ-ಮೂರು ಲೋಕಗಳ ನಾಲಗೆಯೆಂಬ, ನಾಟ್ಯರಂಗದ ನಡುವೆ  
ಅಕೀರ್ತಿ ಕಾಮಿನಿ-ಅಪಕೀರ್ತಿಯೆಂಬ ಹೆಣ್ಣು, ಕುಣಿವಳೈ-ಕುಣಿಯ ತೊಡಗುತ್ತಾಳೆ. (ಮೂರು ಲೋಕಗಳಲ್ಲೂ ಅಪಕೀರ್ತಿ ವ್ಯಾಪಿಸುತ್ತಿದೆ !) ಬಣಗುಗಳು ನಾವೆಂದು-ನಾವು ಅಯೋಗ್ಯರೆಂದು, ನಾಕದ ಗಣಿಕೆಯರು-ಸ್ವರ್ಗದಲ್ಲಿನ ವೇಶ್ಯೆಯರು,   
ನಗುವರು-ಹಾಸ್ಯಮಾಡಿಕೊಂಡು ನಗುತ್ತಾರೆ, ಈ ಕಡೆ ಸುಯೋಧನನು ಅಣಕವಾಡುವಡೆ ಆಯ್ತು ತೆರನು-ಸುಯೋಧನನೂ   
ನಮ್ಮನ್ನು ಹಾಸ್ಯಮಾಡಲು ಅವಕಾಶವಾಯ್ತು, ಎಂದರಸ ಬಿಸುಸುಯ್ದ-ಎಂದು ಯುಧಿಷ್ಠಿರ ನಿಟ್ಟುಸಿರುಬಿಟ್ಟ
</details>
