+++
title = "066 ತಿರುಗಿತಲ್ಲಿನ್ದಿತ್ತ ಪಾಳೆಯ"

+++

<details><summary>ಗದ್ಯ (ಕ.ಗ.ಪ) </summary>

66. ಅಲ್ಲಿಂದ ಸೇನೆಯ ಪಾಳೆಯ ಈ ಕಡೆಗೆ ತಿರುಗಿತು. ಹಿರಣ್ಮಯವನ್ನು ವಶಪಡಿಸಿಕೊಂಡು ರಮ್ಯಕದಿಂದ. ಇಳಾವೃತದಿಂದ ದಕ್ಷಿಣಕ್ಕೆ   
ವೇಗವಾಗಿ ನಡೆದು ಬರುತ್ತಾ ಹರಿವರ್ಷ ಕಿಂಪುರುಷಗಳನ್ನು ದಾಟಿ, ಹಿಮವತ್ಪರ್ವತವನ್ನು ಏರಿ ಇಳಿದು ಸೇನೆ ದಕ್ಷಿಣಾಭಿಮುಖವಾಗಿ ಬಂದಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಿರುಗಿತಲ್ಲಿಂದಿತ್ತ ಪಾಳೆಯ-ಸೇನೆ ಆ ಕಡೆಯಿಂದ ಈ ಕಡೆಗೆ ತಿರುಗಿತು, ಮುರಿದು ಬಿಟ್ಟು-ಮುಂದೆ ಸೇನೆ ಬೀಡು ಬಿಟ್ಟು, ಹಿರಣ್ಮಯವನಾಕರಿಸಿ-ಹಿರಣ್ಮಯವನ್ನು ವಶಪಡಿಸಿಕೊಂಡು, ರಮ್ಯಕದಿಂದಿಳಾವೃತದಿಂದ ದಕ್ಷಿಣಕೆ-ರಮ್ಯಕ ಹಾಗೂ ಇಳಾ ವೃತದಿಂದ ದಕ್ಷಿಣಕ್ಕೆ, ಭರದಿನೈದುತ-ಶೀಘ್ರ ಗತಿಯಲ್ಲಿ ಬರುತ್ತಾ, ಹರಿವರುಷ ಕಿಂಪುರುಷವನು ದಾಟುತ-ಹರಿವರ್ಷ ಮತ್ತು ಕಿಂಪುರುಷ ದೇಶಗಳನ್ನು ದಾಟಿ, ಹಿಮಾನ್ವಿತ ಗಿರಿಯನೇರಿದುದಿಳಿದು-ಮಂಜು ಮಸುಕಿದ ಪರ್ವತವನೇರಿ ಇಳಿದು, ತೆಂಕ ಮುಖವಾಗಿ ಬಂದುದು-ಅರ್ಜುನನ ಸೇನೆ ದಕ್ಷಿಣಾಭಿಮುಖವಾಗಿ ಬಂದಿತು
</details>
