+++
title = "025 ಗಿರಿಯ ತಪ್ಪಲ"

+++

<details><summary>ಗದ್ಯ (ಕ.ಗ.ಪ) </summary>

25. ಬೆಟ್ಟದ ತಪ್ಪಲಲ್ಲಿದ್ದ ವನಚರರನ್ನೆಲ್ಲ ಸಂಹರಿಸಿ ಮುಂದೆ ಬೃಹಂತಕನ ಮೇಲೆ ನುಗ್ಗಿ ಅವನನ್ನು ಶರಣಾಗಿಸಿಕೊಂಡು, ಸೇನಾಬಿಂದು ನಗರಿಯಲ್ಲಿ ಬೀಡುಬಿಟ್ಟ. ಅನಂತರ ಸುಧಾಮದೈತ್ಯರನ್ನಡಗಿಸಿ, ಪಾರ್ವತೇಯರಪುರವನ್ನು ಹಿಡಿದು, ಉಲೂಕರನ್ನೂ ಪೌರವರನ್ನೂ ಭಂಗಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಗಿರಿಯ ತಪ್ಪಲ ವನಚರರ ಸಂಹರಿಸಿ-ಬೆಟ್ಟದ ತಪ್ಪಲು, ಪ್ರದೇಶದಲ್ಲಿದ್ದ ವನಚರರನ್ನು ಸಂಹಾರ ಮಾಡಿ, ಮುಂದೆ, ಬೃಹಂತಕನ-ಬೃಹಂತಕನೆಂಬುವನನ್ನು, ಕಾತರಿಸಿ ಕಾಣಿಸಿಕೊಂಡು-ಕಾತರದಿಂದ ಕಂಡು, ಸೇನಾಬಿಂದು ನಗರಿಯಲಿ ಇರವ ಮಾಡಿ-ಸೇನಾಬಿಂದು ನಗರಿಯಲ್ಲಿ ಬೀಡುಬಿಟ್ಟು, ಸುಧಾಮ ದೈತ್ಯರ-ಸುಧಾಮರೆಂಬ ಅಸುರರನ್ನು, ಉರೆ ವಿಭಾಡಿಸಿ-ಪೂರ್ತಿ ನಾಶಮಾಡಿ, ಪಾರ್ವತೇಯರ ಪುರವ ಕೊಂಡು-ಪಟ್ಟಣವನ್ನು ವಶಪಡಿಸಿಕೊಂಡು, ಉಲೂಕರನು ಪೌರವರ-ಉಲೂಕರು ಮತ್ತು ಪೌರವರನ್ನು, ಭಂಗಿಸಿದ-ಸೋಲಿಸಿದ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಸೇನಾಬಿಂದು - ಸೇನಾಬಿಂದುವೆಂಬ ರಾಜನ ನಗರ
</details>
