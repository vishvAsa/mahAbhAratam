+++
title = "051 ಶಕರು ಖದ್ಯೋತ"

+++

<details><summary>ಗದ್ಯ (ಕ.ಗ.ಪ) </summary>

51. ಶಕರು ಖದ್ಯೋತ ಪ್ರತಾಪರು, ವಿಕಟ ಜಂಘರು, ದೀರ್ಘಮಯ ವೇಣಿಕರು, ಪಶುಪಾಲನೆ ಮಾಡುವ ಪುಳಿಂದರು,   
ಕಂಕಣರು ಮುಂತಾದ  ಎಲ್ಲಾ ರಾಕ್ಷಸರು  ಯುದ್ಧದಲ್ಲಿ ಪೂರ್ಣವಾಗಿ ಸೋತರು. ಸೋತ ಸೈನ್ಯ ತನ್ನ ಸರ್ವಸ್ವವನ್ನೂ ಅರ್ಜುನನಿಗೆ ಒಪ್ಪಿಸಿ ಸಂಧಾನದಲ್ಲಿ ನೆಲೆ ಪಡೆಯಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಖದ್ಯೋತ - ಮಿಂಚುಹುಳು  
ಶಕರು ಖದ್ಯೋತರು, ಮಿಂಚುಹುಳದಂತೆ ಪ್ರತಾಪರು, ವಿಕಳ ಜಂಘರು-ವಕ್ರವಾದ ಕಾಲುಳ್ಳವರು, ದೀರ್ಘಮಯ ವೇಣಿಕರು-ದೀರ್ಘವಾದ ಜಡೆಗಳನ್ನು ಬಿಟ್ಟವರು, ಪಶುಪಾಲಕ ಪುಳಿಂದರು-ಪಶುಪಾಲನೆ ಮಾಡುವ ಬೇಡರು, ಕಂಕಣಾಹ್ವಯರು-ಕಂಕಣವೆಂಬ ಹೆಸರುಳ್ಳವರು ಹೀಗೆ, ಸಕಲ ದಸ್ಯುಗಳು-ಅಲ್ಲಿದ್ದ ಎಲ್ಲ ರಾಕ್ಷಸರು, ಐದೆ ಸೋತುದು-ಇವರಿಗೆ ಸಂಪೂರ್ಣವಾಗಿ ಸೋತರು, ವಿಕಳ ಬಲ-ಆ ಸೋತ ಸೈನ್ಯ, ಸಂಧಾನದಲಿ-ಸಂಧಿ ಮಾಡಿಕೊಂಡು ಅರ್ಜುನನಿಗೆ, ನೆಲೆಯಾಯ್ತು-ಅಲ್ಲಿ ನೆಲೆ ಉಂಟಾಯಿತು, ಸರ್ವಸ್ವಕವ-ತಮ್ಮ ಸರ್ವಸ್ವವನ್ನೂ, ಒಪ್ಪಿಸಿತು-ಅರ್ಪಿಸಿತು
</details>

<details><summary>ಪಾಠಾನ್ತರ (ಕ.ಗ.ಪ) </summary>

ವಿಕಳ ಚಿಂಘರು-ವಿಕಟ ಜಂಘರು  
ಮೈ.ವಿ.ವಿ
</details>
