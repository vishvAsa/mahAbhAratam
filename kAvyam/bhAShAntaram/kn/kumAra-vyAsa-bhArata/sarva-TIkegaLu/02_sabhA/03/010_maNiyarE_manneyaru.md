+++
title = "010 ಮಣಿಯರೇ ಮನ್ನೆಯರು"

+++

<details><summary>ಗದ್ಯ (ಕ.ಗ.ಪ) </summary>

10. ಮತ್ತೆ "ಮಾನ್ಯರಾದ ರಾಜರುಗಳು ಮಣಿಯುವುದಿಲ್ಲವೇ ? ಸ್ವರ್ಗದ ಗಣಿಕೆಯರು ಅಪಹಾಸ್ಯಮಾಡಿ ನಗುವರೇ ? ದುರ್ಯೋಧನನು ಅಣಕವಾಡುತ್ತಾನೆಯೇ ? ಶಿವಾ ! ತಪ್ಪೇನು ತಪ್ಪೇನು ! ಈ ನನ್ನ ಕಣೆಗಳು (ಬಾಣಗಳು) ನಾಳೆ ಕಬ್ಬಿನಗಣೆಗಳಾಗಿ   
ಬಿಡುತ್ತವೋ ! ಗಾಂಡೀವ ಧನುಸ್ಸು ನಿರ್ಗುಣ (ಗುಣರಹಿತ - ಹೆದೆ ಇಲ್ಲದುದು) ಆಗಿಬಿಡುತ್ತದೋ ? ಆಗ ನಾನು ಅರ್ಜುನ   
ಮಹೀರುಹ (ಮತ್ತಿಯ ಮರ) ಆದಂತಾಯಿತು !" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನಿರ್ಗುಣ-ತಿರುವು ಇಲ್ಲದ್ದು  
ಮಣಿಯರೇ ಮನ್ನೆಯರು-ಮಾನ್ಯರಾದ ರಾಜರು ತಲೆಬಾಗುವುದಿಲ್ಲವೆ ? ನಾಕದ ಗಣಿಕೆಯರು ನಗುವರೆ-ಸ್ವರ್ಗದ ವೇಶ್ಯೆಯರು ಹಾಸ್ಯಮಾಡಿ ನಗುತ್ತಾರೆಯೆ, ಸುಯೋಧನನು ಅಣಕವಾಡುವನೇ-ಸುಯೋಧನನು ವ್ಯಂಗ್ಯವಾಗಿ ಮಾತನಾಡುವನೇ ? ಶಿವಾ ! ತಪ್ಪೇನು ತಪ್ಪೇನು-ಅಯ್ಯೋ ದೇವರೇ ನೀನಾಡುವುದದಲ್ಲಿ ತಪ್ಪೆಲ್ಲಿ ಬಂತು ! ಕಣೆಗಳಿವು-ಈ ನನ್ನ ಕಣೆಗಳು (ಬಾಣಗಳು) ನಾಳೆ.   
ಕಬ್ಬಿನ ಕಣೆಗಳೋ (ಜಲ್ಲೆಗಳೋ) ! ಗಾಂಡೀವವಿದು-ಈ ನನ್ನ ಗಾಂಡೀವ (ಬಿಲ್ಲು) ನಿರ್ಗುಣವೊ-ಗುಣವಿಲ್ಲದೋ, ತಿರುವು ಇಲ್ಲದುದೋ, ಗುಣಹೀನವಾದುದೋ ? ಹಾಗಾದಪಕ್ಷದಲ್ಲಿ ಅರ್ಜುನನೆನಿಸಿದ ತಾನು. ಅರ್ಜುನ ಮಹೀರುಹ-ಮತ್ತಿಯ ಮರ   
ಎಂದನಾ ಪಾರ್ಥ-ಎಂದು ಗೇಲಿಮಾಡಿದ ಅರ್ಜುನ
</details>
