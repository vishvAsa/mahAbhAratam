+++
title = "011 ಸಕಲ ಜಮ್ಬೂದ್ಪೀಪ"

+++

<details><summary>ಗದ್ಯ (ಕ.ಗ.ಪ) </summary>

11. ಸಕಲ ಜಂಬೂದ್ವೀಪದ ರಾಜರುಗಳ ಸಂಪತ್ತಿಗೆ ಪ್ರತಿಯಾಗಿ ಈ ನನ್ನ ಉಂಗುರವನ್ನು ಪ್ರಕಟವಾಗಿ ಮಾಡುತ್ತಿದ್ದೇನೆ ಎಂದು ಅರ್ಜುನ ಅಣ್ಣನ ಕೈಗೆ ಉಂಗುರವನ್ನು ಕೊಟ್ಟು. ಇದು ಸಾಧ್ಯ ಅಥವಾ ಅಸಾಧ್ಯ ಎಂಬ ಚಿಂತೆಯನ್ನು ಮಾಡುವುದು ನಿನಗೆ ಉಚಿತವೇ? ಸಾಧಕರನ್ನೇ ಸಂಹರಿಸುತ್ತೇನೆ. ತಾ ವೀಳೆಯವನ್ನು (ಅನುಜ್ಞೆ ಕೊಡು) ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸಕಲ ಜಂಬೂದ್ಪೀಪ ಪರಿ ಪಾಲಕರ-ಇಡೀ ಜಂಬೂದ್ವೀಪದ ಎಲ್ಲ ರಾಜರುಗಳ, ಭಂಡಾರಾರ್ಥಕೆ-ಭಂಡಾರದಲ್ಲಿರುವ ಸಂಪತ್ತಿಗೆ ಅಂದರೆ ಸಂಪತ್ತನ್ನು ನಿನಗೆ ತಂದೊಪ್ಪಿಸುವನು ಎಂಬುದಕ್ಕೆ ಸಂಕೇತವಾಗಿ ಇದೆ ಸುಪ್ರಕಟವೆಂದು-ಇದೋ ಪ್ರಕಟವಾಗಿ ತೆಗೆದುಕೊ ಎಂದು ನೃಪನ ಹಸ್ತದಲಿ-ಯುಧಿಷ್ಠಿರ ರಾಜನ ಕೈಯಲ್ಲಿ ಉಂಗುರವನಿತ್ತನು-ಉಂಗುರವನ್ನು ಕೊಟ್ಟ. ಸುಕರ ದುಷ್ಕರ-ಇದು ಸುಲಭವಾಗಿ ಆಗುವಂತಹುದು, ಇದು ಆಗುವುದು ಕಷ್ಟ ಎಂಬ ಚಿಂತಾವಿಕಳತೆಗೆ-ಚಿಂತೆಯ ವ್ಯಾಕುಲಕ್ಕೆ ನೀ ಪಾತ್ರನೇ-ನೀನು ಅರ್ಹನೆ? ಸಾಧಕರನೇ ಸಂಹರಿಪೆ-ನೀನು ಸಾಧಿಸಲು ಹೊರಟವನನ್ನೇ ಸಂಹಾರ ಮಾಡಿಬಿಡುವೆ ! ತಾ ವೀಳೆಯವನು ಎನಗೆ-ನನಗೆ ವೀಳೆಯವನ್ನು ಕೊಡು, ಅನುಮತಿಕೊಡು ಎಂದ.
</details>
