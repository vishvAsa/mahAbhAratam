+++
title = "042 ಅದರ ಫಲ"

+++

<details><summary>ಗದ್ಯ (ಕ.ಗ.ಪ) </summary>

42. ಅದರ ಹಣ್ಣುಗಳು ಒಂದೊಂದು ಭಾರೀ ಆನೆಗಳಷ್ಟು ಗಾತ್ರವಿತ್ತು. ಹಣ್ಣುಗಳು ಆ ಗಿರಿಯ ಶಿಲೆಗಳ ಮೇಲೆ, ಪೊದೆಗಳಲ್ಲಿ ಬಿದ್ದು ಒಡೆದು ಆ ಮಹಾರಸ ನದಿಯಾಗಿ ಹರಿಯುತ್ತದೆ. ಆ ರಸ ಅಮೃತಮಯವಾಗಿದೆ. ಅದೇ ಜಂಬೂನದಿ. ಆ ಜಲಸ್ಪರ್ಶದಿಂದ ಆ ನದಿಯ ಎರಡು ತೀರದ ಉದ್ದಕ್ಕೂ ಜಾಂಬೂನದ, ಅಂದರೆ ಚಿನ್ನವೇ ಆಗಿಬಿಟ್ಟಿದೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅದರ ಫಲ-ಆ ಮರದ ಹಣ್ಣುಗಳು, ಹೇರಾನೆಗಳ ತೋರದಲಿಹವು-ದೊಡ್ಡ ಆನೆಯಷ್ಟು ಗಾತ್ರವಾಗಿದ್ದುವು, ಗಿರಿಸಾರ ಶಿಲೆಗಳ ಹೊದರಿನಲಿ ಬಿದ್ದು-ಆ ಹಣ್ಣುಗಳು ಪಕ್ವವಾದಂತೆ, ಆ ಪರ್ವತದ ಸಾರ ಶಿಲೆಗಳ ಪೊದರುಗಳಲ್ಲಿ ಬಿದ್ದು, ಒಡೆದು ಹೊಳೆಯಾದುದು ಮಹಾರಸದ-ಅದರ ರಸದ ಮಹಾ, ನದಿಯಾಗಿ ಹರಿಯತೊಡಗಿತು ಅದು ಜಂಬೂ ನದಿ, ಸುಧಾಮಯವಾಯ್ತು-ಅದರ ನೀರು ಅಮೃತಪ್ರಾಯವಾಯ್ತು, ಜಲಸ್ಪರ್ಶದಲಿ-ಆ ನೀರಿನ ಸ್ಪರ್ಶದಿಂದ, ಜಾಂಬೂನದ ಸುವರ್ಣ-ಜಂಬೂನದಿಯಿಂದ ಚಿನ್ನವೆನಿಸಿತು, ಆ ನದಿಯ ಎರಡು ತಡಿವಿಡಿದು-ಎರಡೂ ದಡಗಳ ಉದ್ದಕ್ಕೂ
</details>
