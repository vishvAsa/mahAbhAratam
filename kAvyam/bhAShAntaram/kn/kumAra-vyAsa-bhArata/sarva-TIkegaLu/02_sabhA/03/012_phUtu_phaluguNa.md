+++
title = "012 ಫೂತು ಫಲುಗುಣ"

+++

<details><summary>ಗದ್ಯ (ಕ.ಗ.ಪ) </summary>

12. ಅರ್ಜನನ ಮಾತುಗಳನ್ನು ಮೆಚ್ಚಿಕೊಂಡ ವೇದವ್ಯಾಸ ಅವನನ್ನು ಶ್ಲಾಘಿಸುತ್ತಾ "ಫೂತು ಫಲಗುಣ ! ನಿನ್ನ ಸತ್ಕುಲಕ್ಕೆ ಸದ್ವಂಶಕ್ಕೆ ನಿನ್ನ ಶೌರ್ಯಕ್ಕೆ, ನಿನ್ನ ಹಿರಿಮೆಗೆ ತಕ್ಕ ಮಾತನ್ನಾಡಿದೆ. ಇವು ನಿನಗೆ ಒಪ್ಪುತ್ತವೆ" ಎಂದು ಅವನನ್ನು ಉತ್ತರ ದಿಕ್ಕಿಗೂ ಭೀಮನನ್ನು ಪೂರ್ವದಿಕ್ಕಿಗೂ ನಿರ್ಭೀತರಾದ ನಕುಲ ಸಹದೇವರನ್ನು ಪಶ್ಚಿಮ ದಕ್ಷಿಣ ಎರಡು ದಿಕ್ಕುಗಳಿಗೂ ದಿಗ್ವಿಜಯಕ್ಕೆ ಹೋಗುವಂತೆ ನೇಮಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಭಿಜಾತ-ಸದ್ವಂಶ  
ಶತಮನ್ಯು ದಿಕ್ಕು - ಪೂರ್ವ  
ಫೂತು ಫಲುಗುಣ-ಶಹಬಾಸ್ ಅರ್ಜುನ ! ನಿನ್ನ ಕುಲಕೆ ಅಭಿಜಾತ ಶೌರ್ಯಕೆ ಗರುವಿಕೆಗೆ-ನಿನ್ನ ಸತ್ಕುಲಕ್ಕೆ ಒಪ್ಪುವಂತೆ, ನಿನ್ನ ಉತ್ತಮ ಶೌರ್ಯಕ್ಕೆ ಹಾಗೂ ನಿನ್ನ ಹಿರಿಮೆಗೆ ತಕ್ಕಂತೆ ಸರಿಮಾತನಾಡದೆ-ಯೊಗ್ಯವಾದ ಮಾತನ್ನಾಡದೆ ಸಲುವುದೈ ನಿನಗೆ-ಈ ಮಾತು ನಿನಗೆ ಒಪ್ಪುತ್ತದೆ ಕಣಯ್ಯ ಎಂದು ವೇದವ್ಯಾಸ, ಕೊಂಡಾಡಿ-ಹೊಗಳಿ, ಈತನುತ್ತರ ದೆಸೆಗೆ-ಇವನು ಉತ್ತರ ದಿಕ್ಕಿಗೆ, ಭೀಮನು ಶಾತಮನ್ಯುವ ದೆಸೆಗೆ-ಇಂದ್ರ ದಿಕ್ಕಿಗೆ ಅಂದರೆ ಪೂರ್ವಕ್ಕೆ, ಅಭೀತರು ಯಮಳರು-ನಿರ್ಭಯರಾದ ನಕುಲ, ಸಹದೇವರು ಇದ್ದೆಸೆಗೆ-ಉಳಿದ ಎರಡು ದಿಕ್ಕುಗಳಿಗೆ, ದಕ್ಷಿಣ, ಪಶ್ಚಿಮಗಳಿಗೆ, ದಿಗ್ವಿಜಯಕ್ಕಾಗಿ ಹೋಗಲಿ ಎಂದು. ನೇಮಿಸಿದ-ನಿಯಮಿಸಿದ,
</details>
