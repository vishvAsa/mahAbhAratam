+++
title = "058 ಇಳಿದನಾ ಗಿರಿಯನು"

+++

<details><summary>ಗದ್ಯ (ಕ.ಗ.ಪ) </summary>

58. ಆ ಬೆಟ್ಟವನ್ನಿಳಿದು ಹಿರಣ್ಮಯದಲ್ಲಿ ಬೀಡುಬಿಟ್ಟ. ಆ ವಲಯ ಒಂಬತ್ತು ಸಾವಿರ ಯೋಜನಾಂತರವನ್ನೂ ಮೀರಿತ್ತು. ಅಲ್ಲೆಲ್ಲ   
ಸುತ್ತಿ ಬರುವಾಗ ಅಲ್ಲಿನ ಸೌಧಾವಳಿಯ ನೆಲೆಯುಪ್ಪರಿಗೆಗಳಲ್ಲಿದ್ದ ಲಲನೆಯರು ಅರ್ಜುನನನ್ನು ನೋಡಿ ತಮ್ಮ ತಮ್ಮೊಳಗೆ ಅವನನ್ನು ಪ್ರಶಂಸೆ ಮಾಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಇಳಿದನಾ ಗಿರಿಯನು-ಅರ್ಜುನ ಆ ಪರ್ವತವನ್ನು ಇಳಿದ ಹಿರಣ್ಮಯ ದೊಳಗೆ ಬಿಟ್ಟನು ಪಾಳೆಯವ-ಹಿರಣ್ಮಯದಲ್ಲಿ (?)ಸೇನೆಯ ಬೀಡು ಬಿಟ್ಟ ತದ್ವಲಯ-ಅದರ ವಿಸ್ತಾರ, ಮಿಗಿಲೊಂಬತ್ತು ಸಾವಿರ ಯೋಜನಾಂತರ-ಒಂಬತ್ತು ಸಾವಿರ ಯೋಜನೆಗಳಿಗೂ ಮೀರಿತ್ತು,    
ಅದನ್ನು ಬಳಸಿ ಬಂದನು-ಸುತ್ತಿಕೊಂಡು ಬಂದ ವಿಮಲ ಸೌಧಾವಳಿಯ ನೆಲೆಯುಪ್ಪರಿಗೆಗಳ-ಅಲ್ಲಿದ್ದ ಸೌಧಗಳ ಉಪ್ಪರಿಗೆಗಳಲ್ಲಿ ನೆಲೆಗೊಂಡಿದ್ದ, ವರ ಲಲನೆಯರು-ಸುಂದರ ಸ್ತ್ರೀಯರು, ಈತನನು ಕಂಡು-ಈ ಅರ್ಜುನನನ್ನು ನೋಡಿ, ತಮ ತಮಗೆ-ತಮ್ಮ ತಮ್ಮಲ್ಲೇ, ಹೊಗಳಿದರು-ಮೆಚ್ಚಿ ಶ್ಲಾಘಿಸಿದರು
</details>
