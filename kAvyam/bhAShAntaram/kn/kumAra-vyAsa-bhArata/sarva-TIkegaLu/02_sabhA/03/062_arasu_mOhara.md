+++
title = "062 ಅರಸು ಮೋಹರ"

+++

<details><summary>ಗದ್ಯ (ಕ.ಗ.ಪ) </summary>

62. ಈ ರಾಜರ ಸೈನ್ಯ ಆ ಪರ್ವತವನ್ನೇರಿ ಎರಡು ಸಾವಿರ ಪ್ರಮಾಣ ಅಗಲವಿದ್ದ ಪ್ರದೇಶದಲ್ಲಿ ಬೀಡುಬಿಟ್ಟರು. ಆ ಸೈನ್ಯದ ರಣಭೇರಿಗಳ ಶಬ್ದಕ್ಕೆ ಪರ್ವತವೇ ಬಿರಿಯಿತು. ಆ ಕೆಳಗಿನ ಉತ್ತರಕುರುಗಳ ಎದೆ ಜರ್ಜರಿತವಾಯಿತು. ಉತ್ತರದ ಕಡಲಿನ ತಾಯ್ಮಳಲು ಕದಡಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ತಾಯ್ಮಳಲು-ತಳಭಾಗದಲ್ಲಿದ್ದ ಮರಳು  
ಅರಸು ಮೋಹರ ಹತ್ತಿತಾ-ಈ ರಾಜರ ಸೈನ್ಯ ಮೇಲಕ್ಕೆ ಏರಿ ಹೋಯಿತು, ಆ ಗಿರಿ-ಆ ಪರ್ವತ, ಎರಡು ಸಾವಿರದಗಲ-ಎರಡು ಸಾವಿರ ಯೋಜನದಷ್ಟು ವಿಸ್ತಾರವಾದುದು, ಅದರಲಿ ತುರುಗಿ ಬಿಟ್ಟಿತು ಸೇನೆ-ಅದರಲ್ಲಿ ತುಂಬಿಕೊಂಡು ಸೇನೆ ಬೀಡು ಬಿಟ್ಟಿತು,   
ಸೂಳೈಸಿದವು ನಿಸ್ಸಾಳ-ರಣಭೇರಿಗಳು ಧ್ವನಿ ಮಾಡತೊಡಗಿತು, ಬಿರಿದುದಾ ಗಿರಿ-ಅದರ ಗದ್ದಲಕ್ಕೆ ಆ ಪರ್ವತವೇ ಬಿರಿಯಿತು,    
ಕೆಳಗಣ-ಕೆಳಗಿದ್ದ, ಉತ್ತರ ಕುರುಗಳೆದೆ-ಆ ಉತ್ತರ ಕರದೇಶದವರ ಹೃದಯ, ಜರ್ಝರಿತವಾಯ್ತ-ಚೂರು ಚೂರಾಯಿತು   
ಅಬ್ಬರಕೆ-ಆ ಸೇನೆಯ ವಾದ್ಯಗಳ ಆರ್ಭಟಕ್ಕೆ, ಬಡಗಣ ಕಡಲು-ಉತ್ತರದ ಸಾಗರದಲ್ಲಿ, ತಳದ ತಾಯ್ಮಳಲ-ತಳಭಾಗದಲ್ಲಿದ್ದ ಮರಳು, ಕದಡಿತು-ಕಲಕಿ ಹೋಯಿತು
</details>
