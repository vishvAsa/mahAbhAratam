+++
title = "021 ಆವನೈ ನೀನಧಿಕತರ"

+++

<details><summary>ಗದ್ಯ (ಕ.ಗ.ಪ) </summary>

21. ಅನಂತರ "ಯಾರಯ್ಯ ನೀನು ಅಧಿಕರಾದವರಿಂದ ಗೌರವಕ್ಕೆ ಪಾತ್ರನಾಗುವಂತವನು ? ಹೇಳು ? ಎನ್ನಲು ಅರ್ಜುನ "ಯುಧಿಷ್ಠಿರ ದೇವನ ತಮ್ಮನಯ್ಯಾ, ನಾನು ಧನಂಜಯ" ಎಂದ. ಭಗದತ್ತನಿಗೆ ತುಂಬ ಮೆಚ್ಚಿಕೆಯಾಗಿ "ನಾವು ನಿಮ್ಮ ತಂದೆಗೆ ಸ್ನೇಹಿತರು, ಹಾಗಾಗಿ ಇಂದು ನಾವು ನಿಮ್ಮವರಾದೆವು. ನೀವು ಕಡು ಮಾನ್ಯರು. ಏನು ಬೇಕು ನಿಮಗೆ ?" ಎಂದು ಕೇಳಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅನಂತರ ಶತ್ರುವಿನ ಪರಾಕ್ರಮವನ್ನು ಕಂಡು ವಿಸ್ಮಿತನಾದ ಭಗದತ್ತ, "ಆವನೈ ನೀನಧಿಕರ ಸಂಭಾವಿತನು ಹೇಳು" ಏನೆ-ಯಾರಯ್ಯ,    
ನೀನು ಅಧಿಕರಾದವರಿಂದ ಗೌರವಕ್ಕೆ ಪಾತ್ರನಾದವನು, ಹೇಳು ? ಎಂದು ಕೇಳಲು. ಅರ್ಜುನ "ಯುಧಿಷ್ಟಿರ ದೇವನನುಜ ಕಣಾ ಧನಂಜಯನು-ಯುಧಿಷ್ಠಿರ, ದೇವನ ತಮ್ಮ ಕಣಯ್ಯ ಅರ್ಜುನ" ಎಂದ, ಭಗದತ್ತ ಅರ್ಜುನನನ್ನು ಮಿಗೆ ಮೆಚ್ಚಿ-ಬಹುವಾಗಿ ಮೆಚ್ಚಿಕೊಂಡು, ನಾವು ನಿಮ್ಮಯ್ಯಂಗೆ ಸಖರು ನಾವು ನಿಮ್ಮ ತಂದೆ ಪಾಂಡುವಿಗೆ ಸ್ನೇಹಿತರು, ಇಂದಾವು ನಿನ್ನವರು-ಈ ದಿನ ನಾವು ನಿನ್ನವರಾಗಿದ್ದೇವೆ, ಏನು ಬೇಹುದು-ನಿಮಗೆ ಏನು ಬೇಕಾಗಿದೆ ? ನೀವೆಮಗೆ ಕಡು ಮಾನ್ಯರು-ನೀವು ನಮಗೆ ಅತಿಶಯ   
ಗೌರವಕ್ಕೆ ಪಾತರ್ರಾದವರು ಎಂದನು, ಅನಂತರ ಕಂಡನರ್ಜುನನ-ಆತ್ಮೀಯವಾಗಿ ಅರ್ಜುನನ್ನು ಭೇಟಿಮಾಡಿದ.
</details>
