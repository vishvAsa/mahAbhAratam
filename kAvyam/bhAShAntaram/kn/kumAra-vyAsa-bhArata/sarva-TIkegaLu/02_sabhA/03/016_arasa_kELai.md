+++
title = "016 ಅರಸ ಕೇಳೈ"

+++

<details><summary>ಗದ್ಯ (ಕ.ಗ.ಪ) </summary>

ಅರಸ ಕೇಳು, ಮೊದಲು ಅರ್ಜುನನ ದಿಗ್ವಿಜಯದ ವಿಷಯವನ್ನು ವಿಸ್ತಾರವಾಗಿ ಹೇಳುತ್ತೇನೆ. ಪರಾಕ್ರಮಿಯಾದ ಅವನು ಸೇನಾಸಮೇತನಾಗಿ ಹೊರಟು ಮೊದಲು ಸಾಲ್ವದೇಶದಲ್ಲಿ ಬೀಡುಬಿಟ್ಟನು. ಪಟ್ಟಣದೊಳಕ್ಕೆ ದೂತನನ್ನು ಕಳುಹಿಸಿದನು. ಸಾಲ್ವರಾಜ ಅರ್ಜುನನ ಪರಾಕ್ರಮಕ್ಕೆ ಹೆದರಿ, ಕುದುರೆ, ಆನೆ, ರಥ ಹಾಗೂ ಧನ ಮತ್ತು ವಿಲಾಸಿನೀಜನರನ್ನು ಯೋಗ್ಯರೀತಿಯಲ್ಲಿ ಕಳಿಸಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಉರವಣೆ-ಸಾಹಸ  
ಅರಸ ಕೇಳೈ ಮೊದಲಲರ್ಜುನ ಚರಿತವನು, ವಿಸ್ತರದಲಿ ಅರುಹುವೆನು-ಜನಮೇಜಯ ರಾಜನೇ ಕೇಳು, ಪ್ರಾರಂಭದಲ್ಲಿ ಅರ್ಜುನನ ಕಾರ್ಯವನ್ನು ವಿಸ್ತಾರವಾಗಿ, ಹೇಳುವೆನು ಎಂದು ವೈಶಂಪಾಯ ಹೇಳತೊಡಗುತ್ತಾನೆ.   
ಉರು ಪರಾಕ್ರಮಿ-ಮಹಾಶೂರನಾದ ಅರ್ಜುನನು, ನಡೆದು ಬಿಟ್ಟನು ಸಾಲ್ವ ದೇಶದಲಿ-ಸೇನೆಯೊಡನೆ ನಡೆದು, ಮೊದಲಿನ ಸಾಲ್ವದೇಶದಲ್ಲಿ ಬೀಡುಬಿಟ್ಟನು, ಪುರಕೆ ದೂತರ ಕಳುಹಲ-ಪಟ್ಟಣದೊಳಕ್ಕೆ ದೂತರನ್ನು ಕಳಿಸಲಾಗಿ, ಅವನು-ಸಾಲ್ವರಾಜನು,   
ಇವರ ಉರವಣೆಗೆ-ಅರ್ಜುನ ಸೈನ್ಯದ ಅಬ್ಬರಕ್ಕೆ,  ಅಳುಕಿ-ಹೆದರಿ, ತುರಗ ಗಜ ರಥ ಧನ ವಿಲಾಸಿನಿ ಜನರನ್ನು ಉಚಿತದಲಿ ತಾನಾಗಿ ಕೊಟ್ಟನು
</details>
