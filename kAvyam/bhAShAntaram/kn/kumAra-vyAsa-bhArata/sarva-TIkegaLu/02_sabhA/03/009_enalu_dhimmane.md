+++
title = "009 ಎನಲು ಧಿಮ್ಮನೆ"

+++

<details><summary>ಗದ್ಯ (ಕ.ಗ.ಪ) </summary>

9. ಆ ಮಾತು ಕೇಳಿದೊಡನೆ ಅರ್ಜುನ ಥಟ್ಟನೆ ಮೇಲೆದ್ದು ಬೆಂಕಿಯ ಜ್ವಾಲೆ ಭಗ್ಗೆಂದು ಉರಿದಂತೆ ಕೆರಳಿ "ವೃಥಾ ಮೇಲೆ ಬಿದ್ದು   
ಬಂದ ಚಿಂತೆಗೆ ನಿನ್ನ ಮನಸ್ಸಿನಲ್ಲಿ ಹೋರಾಟಕ್ಕೆ ಅವಾಕಾಶವಾಯಿತೇ ! ಹರ ಮಹಾದೇವ ! ಜನರ ನಾಲಿಗೆಗಳೆಂಬ ರಂಗದ ನಡುವೆ ನಿನ್ನ ಅಪಕೀರ್ತಿಯೆಂಬ ವಧು ನರ್ತನ ಮಾಡುತ್ತಾಳೆಯೇ ? ಹಾ ಮಹಾದೇವ ! ಎಂದು ಉದ್ಗರಿಸುತ್ತ ತನ್ನ ಘನಶೌರ್ಯವನ್ನು ಹೊರಸೂಸುವಂತೆ ತಲೆದೂಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮನಕತ-ಚಿಂತೆ, ಮಾರಾಂಕ-ರಣಾಂಗಣ  
ಎನಲು-ಯುಧಿಷ್ಠಿರನು ಹೀಗೆ ಹೇಳಲು, ಕಿರೀಟಿ-ಅರ್ಜುನನು, ಧಿಮ್ಮನೆ ನಿಂದು-ಥಟ್ಟನೆ ಎದ್ದು ನಿಂತು, ಭುಗಿಲೆಂದನು-ಬೆಂಕಿಯ ಜ್ವಾಲೆ ಭುಗ್ ಎಂದು, ಹೊತ್ತಿಕೊಳ್ಳುವಂತೆ ಕೆರಳಿದನು, ವೃಥಾಭಿಯೋಗದ ಮನಕತಕೆ ಮಾರಾಂಕವಾಯ್ತೇ, ಹರ ಮಹಾದೇವ-ಮೇಲೆ ಬಿದ್ದು ಚಿಂತೆಗೆ ವ್ಯರ್ಥವಾಗಿ ನಿನ್ನ, ಮನಸ್ಸಿನಲ್ಲಿ ಹೋರಾಟಕ್ಕೆ ಅವಕಾಶವಾಯಿತೇ, ಅಯ್ಯೋ ದೇವರೆ, ನಿನಗೆ ಜನದ ಜಿಹ್ವಾರಂಗಮಧ್ಯದಲಿ-ಜನರ ನಾಲಿಗೆಗಳೆಂಬ, ರಂಗದ ಮಧ್ಯದಲ್ಲಿ ಅತಿ ಕೀರ್ತಿ ವಧೂಟಿ-ಅಕೀರ್ತಿ ಎಂಬ ಕನ್ಯೆ, ಕುಣಿವಳೆ-ಕುಣಿಯುವಳೆ ? ಹಾ ಎನುತ, ಘನ ಶೌರ್ಯಾನುಭಾವದಲಿ-ತನ್ನ ಮಹಾಶೌರ್ಯವನ್ನು ಅಭಿವೃದ್ಧಿಪಡಿಸುವಂತೆ ತಲೆದೂಗಿದನು
</details>
