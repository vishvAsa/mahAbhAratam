+++
title = "013 ನೆರಹಿ ಬಲವನು"

+++

<details><summary>ಗದ್ಯ (ಕ.ಗ.ಪ) </summary>

13. ಸೈನ್ಯವನ್ನು ಸಜ್ಜುಗೊಳಿಸಿಕೊಂಡು ನಾಲ್ವರೂ ನಲ್ಕು ದಿಕ್ಕಿಗೆ ಹೊರಡಲು ಅಣಿಯಾದರು. ಅರ್ಜುನನು ಉತ್ತರಕ್ಕೆ, ಭೀಮ ಪೂರ್ವದಿಕ್ಕಿಗೆ, ಸಹದೇವ ದಕ್ಷಿಣ ದಿಕ್ಕಿಗೆ, ನಕುಲ ಪಶ್ಚಿಮ ದಿಕ್ಕಿಗೆ ಹೊರಡಬೇಕೆಂದು ನಿರ್ಧಾರವಾಯಿತು. ಈ ನಾಲ್ಕೂ ಜನರಿಗೆ ಧರ್ಮರಾಯನು ವೀಳೆಯವನ್ನು ಕೊಟ್ಟನು. ಹಿರಿಯರಸಿಯಾದ ದ್ರೌಪದಿ ತಳಿಗೆಯಲ್ಲಿ ತಾಂಬೂಲವನ್ನೂ ಮಂಗಳಾರತಿಯನ್ನೂ ತಂದಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬಲವನು ನೆರಹಿ-ಸೇನೆಯನ್ನು ಸಜ್ಜನಗೊಳಿಸಿ, ನಾಲ್ಕು ದಿಕ್ಕಿಗೆ-ನಾಲ್ಕೂ ದಿಕ್ಕುಗಳಿಗೆ, ಪರುಠವಿಸಿದರು-ಹೊರಡಲು ಅಣಿಯಾದರು, ಫಲುಗುಣನನು ಉತ್ತರಕೆ-ಅರ್ಜುನನ್ನು ಉತ್ತರಕ್ಕೆ, ಮೂಡಲು ಪವನಸುತ-ಪೂರ್ವಕ್ಕೆ ಭೀಮನು, ದಕ್ಷಿಣಕೆ ಸಹದೇವ-ದಕ್ಷಿಣ ದಿಕ್ಕಿಗೆ ಸಹದೇವ, ವರುಣ ದಿಕ್ಕಿಗೆ ನಕುಲ-ಪಶ್ಚಿಮ ದಿಕ್ಕಿಗೆ ನಕುಲ, ಈ ನಾಲ್ವರಿಗೆ-ಈ ನಾಲ್ಕೂ ಜನರಿಗೆ,  ಕೊಟ್ಟನು ವೀಳೆಯವ-ಯುಧಷ್ಠಿರ ವೀಳೆಯವನ್ನು ಅನುಮತಿಯನ್ನು ಕೊಟ್ಟ, ಹಿರಿಯರಸಿ-ದ್ರೌಪದಿ, ತಳಿಗೆ ತಂಬುಲ-ತಾಂಬೂಲದ ತಟ್ಟೆಯನ್ನು, ಮಂಗಳಾರತಿಯ-ಮಂಗಳಕರ ಆರತಿಯನ್ನು ತಂದಳು
</details>
