+++
title = "041 ಹರಿದು ಹತ್ತಿತು"

+++

<details><summary>ಗದ್ಯ (ಕ.ಗ.ಪ) </summary>

41. ಗಂಧಮಾದನಗಿರಿಯನ್ನು ಎಲ್ಲರೂ ಓಡಿಕೊಂಡು ಹತ್ತಿದರು. ಸುತ್ತಲಿದ್ದ ಯಕ್ಷವಿದ್ಯಾಧರರನ್ನೆಲ್ಲ ಅಂಜಿಸಿ ಅರ್ಜುನ ಅವರಿಂದ ಶ್ರೇಷ್ಠ ವಸ್ತುಗಳನ್ನು ಪಡೆದ. ಅನಂತರ ಆ ಗಿರಿಯನ್ನಿಳಿದರು. ಆಕಾಶವನ್ನು ಚುಂಬಿಸುತ್ತಾ ಎರಡು ಸಾವಿರ ಯೋಜನವಾದಷ್ಟು ವಿಸ್ತಾರ ಪ್ರದೇಶದಲ್ಲಿ ವಿಲಾಸದಿಂದ ನಿಂತಿದ್ದ ಎತ್ತರವಾದ ಜಂಬುನೇರಳೆಯ ಮರವನ್ನು ನೋಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹರಿದು ಹತ್ತಿತು ಗಂಧಮಾದನ ಗಿರಿಯ-ಆ ಅರ್ಜುನ ಸೇನೆ, ಗಂಧಮಾದನ ಗಿರಿಯನ್ನು ಓಡಿ ಹತ್ತಿತು, ಗಿರಿಯ ಸುತ್ತಣ ಯಕ್ಷ ವಿದ್ಯಾಧರರನಂಜಿಸಿ-ಆ ಗಿರಿಯ ಸುತ್ತಲೂ, ವಾಸಿಸುತ್ತಿದ್ದ ಯಕ್ಷರನ್ನೂ ವಿದ್ಯಾಧರರನ್ನು ಹೆದರಿಸಿ, ಅಲ್ಲಿನ ಸಾರ ವಸ್ತುಗಳ ಕೊಂಡನು-ಆ ಪ್ರದೇಶದ ಶ್ರೇಷ್ಠವಾದ, ವಸ್ತುಗಳನ್ನೆಲ್ಲ ಪಡೆದ ಅರ್ಜುನ ಗಿರಿಯನಿಳಿದರು, ಅಲ್ಲಿ ಜಂಬು ನೇರಿಲಮರನ ಕಂಡರು-ಬೆಟ್ಟವಿಳಿಯುತ್ತಲೇ, ಅಲ್ಲೊಂದು ಜಂಬುನೇರಳೆಯ ಮರವನ್ನು ನೋಡಿದರು, ಗಗನ ಚುಂಬಿತ-ಅದು ಅತಿ ಎತ್ತರವಾಗಿ ಆಕಾಶಕ್ಕೆ ಮುತ್ತಿಡುತ್ತಿತ್ತು, ಅತಿ ವಿಳಾಸದಲಿ-ಅತಿಶಯ ವಿಲಾಸವಾಗಿ ಹರಡಿದ್ದ, ಆ ಮರದ ವಿಸ್ತಾರ-ಎರಡು ಸಾವಿರ ಯೋಜನದಷ್ಟು  
ಅಂತರ-ಒಂದು ಕಡೆಯಿಂದ ಇನ್ನೊಂದು ಕಡೆಗೆ
</details>
