+++
title = "059 ಈತ ಭಾರತ"

+++

<details><summary>ಗದ್ಯ (ಕ.ಗ.ಪ) </summary>

59. ಆ ಭಾರತವರ್ಷದ ಒಡೆಯನ ತಮ್ಮನಂತೆ. ಆ ಕರ್ಮಭೂಮಿಯಲ್ಲಿ ಈತನೇ ಅಧಿಪತಿ. ಇಲ್ಲಿ ಬಂದು ದೇವಭೂಮಿಯ   
ರಾಜರುಗಳನ್ನೆಲ್ಲ ಗೆದ್ದ. ಗೌರಿಯ ಮಗನಾದ ಷಣ್ಮುಖನಂತೆ ಇಂದ್ರನ ಮಗನಾದ ಜಯಂತನಂತೆ ಲೋಕವಿಖ್ಯಾತನಾದವನು   
ಎಂದು ಸ್ತ್ರೀ ಸಮೂಹ ಅವನನ್ನು ಕೊಂಡಾಡಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಈತ ಭಾರತ ವರುಷ ಪತಿಯ ಅನುಜಾತ-ಇವನು ಭರತವರ್ಷದ, ರಾಜನಾದ ಯುಧಿಷ್ಠಿರನ ತಮ್ಮನಲ್ಲವೆ ? ತತ್ಕರ್ಮ ಭೂಮಿಯಲಿ-ಆ ಕರ್ಮಭೂಮಿಯಲ್ಲಿ, ಈತನಧಿಪತಿ-ಇವನೇ ಒಡೆಯ, ಗೆಲಿದನಿತ್ತಲು ದೇವಭೂಮಿಪರ-ಅವನು ಈ ಕಡೆ ದೇವಭೂಮಿಯ   
ರಾಜರುಗಳನ್ನು ಗೆದ್ದುಬಿಟ್ಟಿದ್ದಾನೆ, ಈಗ ಗೌರೀಸುತನವೋಲ್-ಗೌರಿಯ ಮಗನಾದ ಷಣ್ಮುಖನಂತೆ, ಪುರುಹೂತ ತನಯತ ವೋಲು-ಇಂದ್ರನ ಮಗನಾದ ಜಯನಂತೆ, ಭುವನ ಖ್ಯಾತನು-ಲೋಕ ವಿಖ್ಯಾತನಾದವನು ಎಂದು ಸ್ತ್ರೀಕಟಕ-ಸ್ತ್ರೀಯ ಸಮೂಹ   
ಕೊಂಡಾಡಿತರ್ಜುನನ-ಅರ್ಜುನನ್ನು ಹೊಗಳಿತು
</details>
