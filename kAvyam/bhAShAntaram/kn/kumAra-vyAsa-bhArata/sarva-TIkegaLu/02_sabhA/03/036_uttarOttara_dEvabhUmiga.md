+++
title = "036 ಉತ್ತರೋತ್ತರ ದೇವಭೂಮಿಗ"

+++

<details><summary>ಗದ್ಯ (ಕ.ಗ.ಪ) </summary>

36. ಅವೆಲ್ಲ ಉತ್ತರೋತ್ತರ ದೇವಭೂಮಿಗಳು. ಅಲ್ಲಿನವರು ಇವರೆಲ್ಲರ ಆಗಮನವನ್ನು ನೋಡಿ. ಈ ಸೇವಾ ಸಮೂಹವೆಲ್ಲ ಬಂದದ್ದೆಲ್ಲಿಂದ ? ನಾವಿರುವುದೆಲ್ಲಿ ? ಅವರ ಮಹಾಕೋಲಾಹಲದ ಧ್ವನಿಯನ್ನು ಗಜಬಜವನ್ನು ಕೇಳಿ ವಿಸ್ಮಯಗೊಂಡರು.   
ಅವರು ಎಲ್ಲಿಯವರೆಂದು ತಿಳಿಯರು. ವಿನೋದಕ್ಕಾಗಿ ತಮ್ಮಲ್ಲಿದ್ದ ಪಕ್ಷಿ, ಮೃಗ, ಕುದುರೆ ಉತ್ತಮ ಅಂಗನೆಯರನ್ನು ಅರ್ಜುನನಿಗೆ ಒಪ್ಪಿಸಿ ಗೌರವಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅವೆಲ್ಲ ಉತ್ತರೋತ್ತರ ದೇವಭೂವಿಂಗಳು-ಅತ್ಯಂತ ಉತ್ತರಕ್ಕಿರುವ, ದೇವಭೂಮಿಗಳು ಅಲ್ಲಿನವರು, ಎತ್ತಣವರೀ ದಳ ನಿಚಯ-ಎಲ್ಲಿಯವರು ಈ ಸೈನ್ಯ ಸಮೂಹದವರು, ತಾನೆತ್ತ ಭೂರಿಧ್ವನಿ-ಈ ದೊಡ್ಡ ಗದ್ದಲ ಎಲ್ಲಿಂದುಂಟಾಯಿತು, ಈ ಗಜಬಜವ-ಈ ಕೋಲಾಹಲವನ್ನೂ, ಈ ಜನವನ್ನು, ಎತ್ತಲೆಂದರಿಯರು-ಎಲ್ಲಿ ಎಂದು ತಿಳಿಯರು, ಮನ್ನಿಸಿ ಕಂಡು ಫಲುಗುಣಗೆ-ಗೌರವಿಸಿ ಭೇಟಿಯಾಗಿ ಅರ್ಜುನನಿಗೆ, ವಿನೋದಕೆ-ವಿನೋದದಿಂದ, ಅಲ್ಲಿಯ-ತಮ್ಮಲ್ಲಿನ, ಪಕ್ಷಿಮೃಗ ಹಯ ಉತ್ತಮಾಂಗನೆಯರನು-ಹಕ್ಕಿ ಮೃಗಗಳು ಕುದುರೆ ಹಾಗೂ ಸುಂದರ ಸ್ತ್ರೀಯರುಗಳನ್ನು ಕೊಟ್ಟರು.
</details>
