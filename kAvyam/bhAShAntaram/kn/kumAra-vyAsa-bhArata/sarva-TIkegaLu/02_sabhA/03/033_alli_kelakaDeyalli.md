+++
title = "033 ಅಲ್ಲಿ ಕೆಲಕಡೆಯಲ್ಲಿ"

+++

<details><summary>ಗದ್ಯ (ಕ.ಗ.ಪ) </summary>

33. ಆ ದೇಶದ ಅನೇಕ ಗಿರಿಗುಹೆಗಳಲ್ಲಿ ತುಂಬಿದ್ದ ಕಿರಾತವರ್ಗವನ್ನು ಚೆಲ್ಲಬಡಿದು ಅವರಿಂದ ಬಹುವಿಧವಾದ ಮಹಾಧನವನ್ನು ಅಪಹರಿಸಿದ. ಅಲ್ಲಿಂದ ಅರ್ಜುನ ಮೆಲ್ಲಮೆಲ್ಲನೆ ಹೇಮಕೂಟದ ಬಂಡೆಯನ್ನೇರಿದ. ಆ ಹಿಮಶೈಲದ ಮಹೋನ್ನತಿ ಹಾಗೂ ವಿಸ್ತಾರ ಅತಿಶಯವಾದುದು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಲ್ಲಿ ಕೆಲಕಡೆಯಲ್ಲಿ-ಅಲ್ಲಿ ಕೆಲವು ಕಡೆಗಳಲ್ಲಿ, ಗಿರಿ ಗುಹೆಯಲ್ಲಿ-ಬೆಟ್ಟದ ಗುಹೆಗಳಲ್ಲಿ, ನೆರೆದ-ಕೂಡಿದ್ದ, ಕಿರಾತ ವರ್ಗವ-ಬೇಡರ ಸಮೂಹವನ್ನು, ಚೆಲ್ಲ ಬಡಿದು-ಚೆದುರುವಂತೆ ಬಡಿದು ಹಾಕಿ, ಬಹುವಿಧ ಮಹಾಧನವ-ನಾನಾ ಬಗೆಯ ಸಂಪತ್ತನ್ನು ಅಪಹರಿಸಿದನು  
ಅನಂತರ ಮೆಲ್ಲಮೆಲ್ಲನೆ ಹೇಮ ಕೂಟದ ಕಲ್ಲನಡರಿದನು-ಬಂಡೆಯನ್ನು ಏರಿದ, ಆ ಮಹಾದ್ರಿಗಳೆಲ್ಲ-ಆ ಪರ್ವತಗಳೆಲ್ಲವೂ,   
ಹಿಮಶೈಲದ-ಆ ಹಿಮವತ್ಪರ್ವತದ, ಮಹೋನ್ನತಿ ಬಹಳ ವಿಸ್ತಾರ-ಅತಿ ಎತ್ತರವಾದ ಮತ್ತು ವಿಸ್ತಾರವಾದ ಪ್ರದೇಶಗಳು
</details>
