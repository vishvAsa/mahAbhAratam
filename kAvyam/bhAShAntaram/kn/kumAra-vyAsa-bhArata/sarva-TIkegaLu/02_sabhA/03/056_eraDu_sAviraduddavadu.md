+++
title = "056 ಎರಡು ಸಾವಿರದುದ್ದವದು"

+++

<details><summary>ಗದ್ಯ (ಕ.ಗ.ಪ) </summary>

56. ಎರಡು ಸಾವಿರ ಪ್ರಮಾಣದ ಉದ್ದ ಮತ್ತು ಎರಡು ಸಾವಿರ ಪ್ರಮಾಣದ ಅಗಲ ಇದ್ದ ಆ ಪ್ರದೇಶವನ್ನು ವಶಪಡಿಸಿಕೊಂಡು ರಮ್ಯಕ ಭೂಮಿಗಿಳಿದು ಪುರವನ್ನು ಪ್ರವೇಶಿಸಿದರು. ಅಲ್ಲಲ್ಲಿ ಸುಮನೋಹರ ವಸ್ತುಗಳನ್ನು ಸಂಗ್ರಹಿಸಿ, ನವಸಹಸ್ರವಿಸ್ತಾರವಿದ್ದ ಪ್ರದೇಶವನ್ನೆಲ್ಲ ಸುತ್ತಿ ಗರ್ವಿಷ್ಠರಾಗಿದ್ದವರನ್ನೆಲ್ಲ ಗೆದ್ದು ಬಂದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಆ ಪ್ರದೇಶ ಎರಡು ಸಾವಿರದುದ್ದ ಮತ್ತೆರಡು ಸಾವಿರದಗಲ-ಎರಡು ಸಾವಿರ, ಯೋಜನ ಉದ್ದ ಹಾಗೂ ಅಷ್ಟೇ ಅಗಲವಿದ್ದುದು ಅದನ್ನು ಆಕರಿಸಿ-ಅಧೀನಪಡಿಸಿಕೊಂಡು, ರಮ್ಯಕ ಭೂಮಿಗಿಳಿದರು-ರಮ್ಯಕ ಎಂಬ ದೇಶಕ್ಕೆ ಇಳಿದು ಬಂದರು, ಅರಸ ಕೇಳು-ಜನಮೇಜಯ ರಾಜನೇ ಕೇಳು, ಅಲ್ಲಲ್ಲಿ ಸುಮನೋಹರದ ವಸ್ತುವ ಕೊಂಡು-ತುಂಬ ಸುಂದರವಾದ, ವಸ್ತುಗಳನ್ನೆಲ್ಲ ಸಂಗ್ರಹಿಸಿಕೊಂಡು  
ನವ ಸಾವಿರವನಗಲಕೆ ಸುತ್ತಿ-ಒಂಬತ್ತು ಸಾವಿರ ಯೋಜನ ವಿಸ್ತಾರವನ್ನು ಸುತ್ತಿ, ಗರ್ವಿತರ ಗೆಲಿದು-ಕೊಬ್ಬು ಮಾಡಿದವರನ್ನು ಗೆದ್ದು ಬಂದರು
</details>
