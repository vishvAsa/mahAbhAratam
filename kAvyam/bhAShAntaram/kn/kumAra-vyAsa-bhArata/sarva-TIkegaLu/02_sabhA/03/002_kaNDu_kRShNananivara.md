+++
title = "002 ಕಣ್ಡು ಕೃಷ್ಣನನಿವರ"

+++

<details><summary>ಗದ್ಯ (ಕ.ಗ.ಪ) </summary>

2. ಶ್ರೀಕೃಷ್ಣ ಬಂದಿರುವನೆಂಬುದನ್ನು ತಿಳಿದ ಯುಧಿಷ್ಠಿರ ಬಂದು ಅವನನ್ನು ಕಂಡು, "ಕ್ಷೇಮ ಕುಶಲವನ್ನು ಕೇಳಬೇಕೆ, ಬಹುಮಾತಿನಿಂದ ಪ್ರಯೋಜನವೇನು ? ನಿನ್ನ ಶ್ರೇಷ್ಠವಾದ ಕರುಣೆಯ ಅಖಂಡ ಜಲನಿಧಿಯನ್ನು ಮತ್ತು  ನೀನು ಭಕ್ತಜನರಿಗೆ ಕಲ್ಪವೃಕ್ಷವಾಗಿರುವುದನ್ನು ಕಂಡೆ ಎನ್ನುತ್ತಾ ಅವನ ಪಾದಗಳನ್ನು ಅಪ್ಪಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಖಂಡಲದ್ರುಮ-ಕಲ್ಪವೃಕ್ಷ  
ಕಂಡು ಕೃಷ್ಣನನು-ಕೃಷ್ಣನನ್ನು ಎದುರುಗೊಂಡು, ಇವರ-ಭೀಮಾರ್ಜುನರನ್ನು, ಕಾಣಿಸಿಕೊಂಡನು-ನೋಡಿ ಸ್ವಾಗಿತಿಸಿದನು,   
ಅರಸು ಕ್ಷೇಮ ಕುಶಲವ ಕಂಡು ಬೆಸಗೊಳಲೇಕೆ-ಬಂದ ನಿಮ್ಮನ್ನು ನೋಡಿ, ಕ್ಷೇಮ ಕುಶಲವನ್ನು ಸಂಪ್ರದಾಯದಂತೆ ಬಾಯಿಂದ ಕೇಳಬೇಕೆಕೆ ? ಬಹು ಮಾತಿನಲಿ ಫಲವೇನು-ಹೆಚ್ಚು ಮಾತಿನಿಂದ ಏನು ಪ್ರಯೋಜನ ? ನಿನ್ನ ಅಮಳ-ಪವಿತ್ರನಾದ, ಕರುಣಾಖಂಡ ಜಲಧಿಯ-ಅಖಂಡವಾದ ಕರುಣಾ ಸಾಗರವನ್ನು, ಕಂಡೆವೈ-ನೋಡಿದೆವಲ್ಲವೆ ? ಭಕ್ತಜನಕೆ-ಭಕ್ತರಾದ ನಮಗೆ, ಅಖಂಡಲ ದ್ರುಮವ-ಕಲ್ಪವೃಕ್ಷವಾಗಿರುವ ನಿನ್ನನ್ನು ಕಂಡೆವಲ್ಲವೇ ! ಎಂದು-ಎಂದು ಹೇಳಿ, ಹರಿಪದವ-ಕೃಷ್ಣನ ಪಾದಗಳನ್ನು, ತಕ್ಕೈಸಿದನು-ಅಪ್ಪಿಕೊಂಡನು
</details>
