+++
title = "053 ಅದು ಮಹಾ"

+++

<details><summary>ಗದ್ಯ (ಕ.ಗ.ಪ) </summary>

53. ಅದು ಮಹಾರಮಣೀಯವಾದ ಪ್ರದೇಶ. ಅಲ್ಲಿದ್ದುದು ಭೋಗಾಸ್ಪದರಾದ ಯಕ್ಷರು ರಕ್ಷರು, ಗಂಧರ್ವರು, ಅಪ್ಸರರು. ಅರ್ಜುನನ ಕುದುರೆ, ರಥ, ಗಜ, ಪದಾತಿ ಸೈನ್ಯಗಳ ಆರ್ಭಟಕ್ಕೇ ಹೆದರಿಬಿಟ್ಟರು. ಚಿಂತೆಯ ಅಘಾತದಿಂದ ಸಮಸ್ತ ವಸ್ತುಗಳನ್ನೂ ಕೊಟ್ಟುಬಿಟ್ಟರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಬೇಳಂಬ-ಚಿಂತೆ  
ಅದು ಮಹಾ ರಮಣೀಯತರವು-ಆ ಪ್ರದೇಶ ಅತ್ಯಂತಸುಂದರವಾದದ್ದು, ಅಂತದರೊಳಿದ್ದುದು-ಆ ಪ್ರದೇಶದಲ್ಲಿ ವಾಸವಿದ್ದುದು,   
ಶುದ್ಧ ಭೋಗಾಸ್ಪದರು-ಬರೀ ಭೊಗಾಸತ್ತಿಯಿಂದ ಕೂಡಿದ್ದಂತಹ, ಯಕ್ಷೋರಕ್ಷಗಂಧರ್ವಾಪ್ಸರೋ ನಿಕರ-ಯಕ್ಷರು, ರಕ್ಷರು, ಗಂಧರ್ವರು, ಅಪ್ಸರರು ಇವರ ಸಮೂಹ ಅರ್ಜುನನ, ಕುದುರೆ ರಥ ಗಜ ಮತ್ತು ಪತ್ತಿ-ಪದಾತಿ ಸೈನ್ಯಗಳ, ನಿರ್ಘೋಷದಲಿ-ಭಯಂಕರ ಶಬ್ದಕ್ಕೇ, ಬೆಬ್ಬಳೆಯಾಯ್ತು-ಅವರುಗಳು ಹೆದರಿ ಬಿಟ್ಟರು, ಬೇಳಂಬದ ವಿಘಾತಿಗೆ ಸಿಲುಕಿ-ಚಿಂತೆಯ ಆಘಾತಕ್ಕೆ ಸಿಕ್ಕಿ ತೆತ್ತರು   
ಸಕಲ ವಸ್ತುಗಳ-ಸಮಸ್ತ ವಸ್ತುಗಳನ್ನು ಕೊಟ್ಟುಬಿಟ್ಟರು
</details>
