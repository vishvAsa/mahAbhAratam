+++
title = "064 ಅಲ್ಲದಾಕ್ರಮಿಸಿದರೆ ನಿನಗವ"

+++

<details><summary>ಗದ್ಯ (ಕ.ಗ.ಪ) </summary>

64. ಅಲ್ಲದೆ, ನೀವು ಅವರನ್ನು ಆಕ್ರಮಿಸಿದರೆ ನಿಮಗೆ ಅವರಿಂದ ಕಾಣಿಕೆ ದೊರೆಯದು. ಆ ಉತ್ತರದ ಕುರುಗಳು ಮಹಾ ಬಲಶಾಲಿಗಳು ಅಲ್ಲದೆ, ಅವರು ನಿಮಗೆ ಬಂಧುಗಳು. ಅವರನ್ನು ಜಯಿಸಲು ಸಾಧ್ಯವಿಲ್ಲ. ನಿಮ್ಮ ಸಾಹಸ ಅಲ್ಲಿ ಮೆರೆಯದು. ಈ ಮಾನವ ದೇಹದಿಂದ ಅಲ್ಲಿ ಚಲಿಸುವುದು ಕಷ್ಟ - ಎಂದು ದೂತರು ವಿಜ್ಞಾಪಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಲ್ಲದೆ ಆಕ್ರಮಿಸಿದರೆ-ನೀನೇನಾದರೂ ಆಕ್ರಮಣ ಮಾಡಿದರೆ ನಿನಗೆ ಅವರಲ್ಲಿ, ಕಾಣಿಕೆ ದೊರಕಲರಿಯದು-ಅವರಿಂದ ನಿನಗೆ ಏನೂ ಕಾಣಿಕೆಯೂ ದೊರೆಯಲಾರದು, ಬಲ್ಲಿದವರುತ್ತರದ ಕುರುಗಳು-ಉತ್ತರದ ಕುರುಗಳು ಮಾಹಬಲಶಾಲಿಗಳು, ನಿನಗೆ ಬಾಂಧವರು-ನಿನಗೂ ನೆಂಟರು, ಗೆಲ್ಲದಲಿ ಫಲವಿಲ್ಲ-ಗೆದ್ದರೂ ಪ್ರಯೋಜನವಿಲ್ಲ, ಸಾಹಸವಲ್ಲಿ ಮೆರೆಯದು-ಅಲ್ಲಿ ನಿನ್ನ ಸಾಹಸ ನಡೆಯುವುದಿಲ್ಲ  
ಮತ್ರ್ಯದೇಹದೊಳು-ಈ ಮಾನವ ದೇಹದಿಂದ, ಅಲ್ಲಿ ಸುಳಿವುದು-ಅಲ್ಲಿ ಚಲಿಸುವುದು ಭಾರವಾಗುತ್ತದೆ, ಸಾಧ್ಯವಾಗುವುದಿಲ್ಲ, ಎಂದರು ಚರರು ಫಲುಗುಣಗೆ-ಆ ದೂತರು ಹೀಗೆ ಅರ್ಜುನನಿಗೆ ಹೇಳಿದರು
</details>
