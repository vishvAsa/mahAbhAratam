+++
title = "067 ಕಳುಹಿ ಕಳೆದನು"

+++

<details><summary>ಗದ್ಯ (ಕ.ಗ.ಪ) </summary>

67. ಅರ್ಜುನನು ಹಿಂದೆ ತನ್ನನ್ನು ನಾನಾ ಕಡೆಗಳಿಂದ ಬಂದು ಸೇರಿದ ಸೈನ್ಯಗಳನ್ನು ಬೀಳ್ಕೊಂಡು ಎಲ್ಲರನ್ನೂ ಯಾಗಸ್ಥಳಕ್ಕೆ   
ಬನ್ನಿರಿ ಎಂದು ನಿಯಮಿಸಿ ಕಳಿಸಿಕೊಟ್ಟ. ಎಲ್ಲರೂ ತಮ್ಮ ತಮ್ಮ ಪಟ್ಟಣಗಳಿಗೆ ಹಿಂತಿರುಗಿದರು. ತಾನು ಸಂಗ್ರಹಿಸಿದ ವಸ್ತುಗಳನ್ನೆಲ್ಲ ತೆಗೆದುಕೊಂಡು ಅರ್ಜುನ ಇಂದ್ರಪ್ರಸ್ಥ ನಗರಿಗೆ ಹಿಂತಿರುಗಿದ. 'ಭೂಮಿಯಗಲಕ್ಕೂ ವ್ಯಾಪಿಸುವಷ್ಟು ವಸ್ತುಗಳನ್ನು ಅದು ಹೇಗೆ ಸಂಗ್ರಹಿಸಿದನೋ ಶಿವ !' ಎಂದು ದೇವತೆಗಳು ಆಶ್ಚರ್ಯದಿಂದ ಉದ್ಗರಿಸಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಳುಹಿ ಕಳೆದನು ಹಿಂದೆ ಕೋಡಿದ ಬಲವನು-ಪ್ರಾರಂಭದಿಂದ, ನಾನಾ ದೇಶಗಳಲ್ಲಿ ತನ್ನ ಸೇನೆಯೊಡಗೂಡಿ ದಿಗ್ವಿಜಯಕ್ಕೆಂದು   
ಬಂದಿದ್ದಂತಹ ದೇಶಗಳ ಸೈನ್ಯವನ್ನು ಅವರವರೆಲ್ಲ, ಯಾಗಸ್ಥಳಕೆ ಬಹ ನೇಮದಲಿ-ಪ್ರತ್ಯೇಕವಾಗಿ ಒಂದೊಂದು ರಾಜ್ಯವರೂ ರಾಜ್ಯಸೂಯಯಾಗ ನಡೆಯುವ ಸ್ಥಳಕೆ ಬರಬೇಕೆಂದು, ಆಜ್ಞೆಮಾಡಿ ಅರ್ಜುನ ಕಳುಹಿಸಿದನು-ಕಳುಹಿಸಿಕೊಟ್ಟನು ಅವರುಗಳೆಲ್ಲ ಹರಿದುದು ನಿಜ ಪುರಂಗಳಿಗೆ-ತಮ್ಮ ತಮ್ಮ ಪಟ್ಟಣಗಳಿಗೆ ಹಿಂತಿರುಗಿದರು ನೆಲನನಗಲದ ವಸ್ತುವಿದನೆಂತಳವಡಿಸಿದನೊ ಶಿವ ಎನುತ-ಭೂಮಿಯಗಲಕ್ಕೂ, ವಿಸ್ತಾರವಾಗಿ ಹರಡಿರುವ ಇಷ್ಟೊಂದು ವಸ್ತುಗಳು ಅರ್ಜುನನು, ಹೇಗೆ ಸಂಗ್ರಹಿಸಿದನೋ ಶಿವಾ ! ಎಂದು   
ಸುರರುಲಿಯೆ-ಅದನ್ನು ದೇತಗೆಳಿಗೆ ವಿಸ್ಮಯದಿಂದ ಉದ್ಗರಿಸುತ್ತಿರಲು, ಪಾರ್ಥನು-ಅರ್ಜುನನು, ಇಂದ್ರಪ್ರಸ್ಥ ಪುರವರವ-ಶ್ರೇಷ್ಠವಾದ ಇಂದ್ರಪ್ರಸ್ಥ ನಗರವನ್ನು, ಹೊಕ್ಕನು-ಪ್ರವೇಶಿಸಿದನು
</details>
