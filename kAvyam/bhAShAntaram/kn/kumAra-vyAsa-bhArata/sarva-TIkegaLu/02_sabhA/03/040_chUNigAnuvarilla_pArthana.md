+++
title = "040 ಚೂಣಿಗಾನುವರಿಲ್ಲ ಪಾರ್ಥನ"

+++

<details><summary>ಗದ್ಯ (ಕ.ಗ.ಪ) </summary>

40. ಸೇನೆಯ ಮುಂಭಾಗದ ಧಾಳಿಯನ್ನು ಎದುರಿಸಬಲ್ಲವರು ಯಾರೂ ಇರಲಿಲ್ಲ. ಅರ್ಜುನನ ಬಾಣವನ್ನು ಯಾರು ಎದುರಿಸಿಯಾರು ? ಅವನ ಚತುರ್ಬಲ ಸೇನೆಯ ವಾದ್ಯ ಘಲ್ಲಣೆಯನ್ನು ಎದುರಿಸಬಲ್ಲಂತಹ ಶೂರರಿಲ್ಲ. (ಇವರೆಲ್ಲರನ್ನೂ ಗೆದ್ದು ಬರುತ್ತೇನೆ ಎಂಬ) ಶಪಥವನ್ನು ಮಾಡಿ   ಕನಕಗಿರಿಯ ಕಣಿವೆಗಳನ್ನು ಹೊಕ್ಕು ಅಲ್ಲಿದ್ದ ದುರ್ಬಲ ದೇವತೆಗಳನ್ನೆಲ್ಲ ಕೇವಲ ಆಜ್ಞೆ ಮಾತ್ರದಿಂದಲೇ ಹೆದರಿಸಿ ಅವರಿಂದ ಸಕಲ ವಸ್ತುಗಳನ್ನು ಕಿತ್ತುಕೊಂಡನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಚೂಣಿ-ಸೇನೆಯ ಮುಂಭಾಗ, ಹೂಣೆಹೊಗು-ಶಪಥ ಮಾಡಿ ಮುನ್ನುಗ್ಗು  
ಚೂಣಿಗೆ ಆನುವರಿಲ್ಲ-ಸೇವಾ ಮುಂಭಾಗವನ್ನು ಎದುರಿಸುವವರೇ ಇಲ್ಲ. ಪಾರ್ಥನ ಬಾಣಕೆ ಇದಿರಾರುಂಟು-ಅರ್ಜುನನ ಬಾಣವನ್ನು ಎದುರಿಸಬಲ್ಲವರು ಯಾರಿದ್ದಾರೆ ? ವಾದ್ಯ ಶ್ರೇಣಿ-ಸಾಲು ಸಾಲಾಗಿ ನಾನಾ ವಾದ್ಯಗಳು ಚಾತುರ್ಬಲದ ಘಲ್ಲಣೆ-ಚತುರಂಗ ಸೇನೆಯ ಚಲನೆಯ ಗದ್ದಲ ಇವುಗಳಿಗೆ ಕೆರಳಿ ಎದುರಿಸಬಲ್ಲ ಗರ್ವಿತರು ಇಲ್ಲ-ಗರ್ವಿಷ್ಠರು ಇಲ್ಲ ಅರ್ಜುನನು ಹೊಣೆ ಹೊಕ್ಕನು-ಯುದ್ಧ ಮಾಡುತ್ತಾ ಮುನ್ನುಗ್ಗಿದನು, ಆ ಕನಕ ಶೈಲದ ದ್ರೋಣಿಗಳ-ಕಣಿವೆಗಳಲ್ಲಿದ್ದ, ದುರ್ಬಲ ಸುರೌಘವ-ನಿಶ್ಶಕ್ತರಾದ ದೇವತೆಗಳ ಸಮೂಹವನ್ನು, ಆಣೆಗಂಜಿಸಿ-ಕೇವಲ ತನ್ನ ಆಜ್ಞೆಯಿಂದಲೇ ಹೆದರಿಸಿ, ಕಳೆದುಕೊಂಡನು ಸಕಲ ವಸ್ತುಗಳ-ಅವರಿಂದ ಎಲ್ಲ ವಸ್ತುಗಳನ್ನು ಪಡೆದುಕೊಂಡ,
</details>
