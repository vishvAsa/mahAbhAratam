+++
title = "083 ಆ ಮುನೀನ್ದ್ರನ"

+++

<details><summary>ಗದ್ಯ (ಕ.ಗ.ಪ) </summary>

83. ಆ ಮುನೀಂದ್ರನಾದ ನಾರದನ ವಚನರಚನೆಯೆಂಬ ತಾವರೆಯ ಮಕರಂದದಲ್ಲಿ ಧರ್ಮರಾಜನ ಮನಸ್ಸೆಂಬ ದುಂಬಿ ವಿಹರಿಸಿ   
ಸಂತೋಷದಿಂದ ಉಬ್ಬಿತು. ರೋಮಾಂಚಗೊಂಡು ಮನೋಹರವಾದ ಭಾವವನ್ನು ತಳೆದು ಪ್ರೇಮ ತುಂಬಿದ ಹರ್ಷರಸದ ಶ್ರೇಷ್ಠ ನದಿಯಲ್ಲಿ ಆ ರಾಜ ಮುಳುಗಿ ಏಳುತ್ತಿದ್ದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಕರಂದ-ಹೂವಿನಲ್ಲಿರುವ ಜೇನು, ಮಧುವ್ರತ-ದುಂಬಿ, ರುಚಿರ- ಮನೋಹರ, ಉದ್ದಾಮ-ಶ್ರೇಷ್ಠ, ತಾಮರಸ-ತಾವರೆ ಹೂವು    
ಆ ಮುನೀಂದ್ರನ-ಮುನೀಂದ್ರನಾದ ನಾರದನು, ವಚನ ರಚನಾ ತಾಮರಸ ಮಕರಂದ ಕೇಳಿಯಲೀ-ಮಾತಿನ, ರಚನೆಯೆಂಬ ತಾವರೆಯಲ್ಲಿನ ಜೇನಿನ ಸೇವನೆಯ ವಿಹಾರದಲ್ಲಿ, ಮಹೀಶಮನೋಮಧುವ್ರತವು-ಧರ್ಮರಾಜನ ಮನಸ್ಸೆಂಬ ದುಂಬಿಯ,   
ಉಬ್ಬಿತೊಲವಿನಲಿ-ಸಂತೋಷದಿಂದ ಉಬ್ಬಿಹೋಯಿತು, ರೋಮ ಪುಳಕದ-ರೋಮಾಂಚಗೊಂಡ, ರುಚಿರ ಭಾವ ಪ್ರೇಮ ಪೂರಿತ-ಮನೋಹರವಾದ ಪ್ರೇಮಭಾವದಿಂದ ತುಂಬಿದ, ಹರುಷ ರಸದುದ್ದಾಮ ನದಿಯಲಿ-ಹರ್ಷರಸದ ಮಹಾನದಿಯಲ್ಲಿ, ಮುಳುಗಿ ಮೂಡಿದನರಸ-ಮುಳುಗಿ ಏಳುತ್ತಿದ್ದ ಯುಧಿಷ್ಠಿರ ರಾಜ
</details>
