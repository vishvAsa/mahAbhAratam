+++
title = "053 ಫಲವಹುದ ಕೆಡಲೀಯದಳಿ"

+++

<details><summary>ಗದ್ಯ (ಕ.ಗ.ಪ) </summary>

53. ಫಲವಾಗುವುದನ್ನು ಕೆಡಿಸದಂತೆ ದುಂಬಿ ಹೇಗೆ ಹೂವಿನ ಪರಿಮಳದ ಮಕರಂದವನ್ನು ಸ್ವೀಕರಿಸುವುದೋ ಹಾಗೆ ನೀನು ನಿನ್ನ ಪ್ರಜೆಗಳನ್ನು ನೋಯಿಸದೆ ಆಳ್ವಿಕೆಗೆ ಬೇಕಾದ (ಅರ್ಥಕರವನ್ನು) ತೆರಿಗೆಯ ಹಣವನ್ನು ಸ್ವೀಕರಿಸುವೆಯಲ್ಲವೇ ? ಹಲವು ಬಗೆಯ ಸನ್ಮಾನಗಳನ್ನು ಮಾಡಿಯೂ ರಾಜನೀತಿಯನ್ನು ಪ್ರಯೋಗಿಸಿಯೂ ಪ್ರಜೆಗಳನ್ನು ಒಲಿಸಿಕೊಂಡು ರಾಜ್ಯವನ್ನು ಸ್ಥಿರವಾಗಿ ನೆಲೆಗೊಳಿಸಬಲ್ಲ ಮಂತ್ರಿ ನಿನಗಿದ್ದಾನೆಯೇ ರಾಜ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಫಲವಹುದ ಕೆಡಲೀಯದ-ಹಣ್ಣಾಗುವುದನ್ನು ಕೆಡುವುದಕ್ಕೆ ಬಿಡದ, ಅಳಿ-ದುಂಬಿ, ಪರಿಮಳವ ಕೊಂಬಂದದಲೆ-ಸುಗಂಧಯುಕ್ತವಾದ ಮಕರಂದವನ್ನು, ಸ್ವೀಕರಿಸುವ ಹಾಗೆ, ನೀನಾಳ್ವ-ನೀನು ರಾಜ್ಯಭಾರ ಮಾಡುವ, ಇಳೆಯ-ಭೂಮಿಯ, ಕರದರ್ಧವನ-ಅರ್ಧತೆರಿಗೆಯನ್ನು, ತೆಗೆವೈ-ತೆಗದುಕೊಳ್ಳುವೆಯಾ ?   
ಕರದರ್ಥ-ತೆರಿಗೆ ಹಣವನ್ನು, (ಕರದರ್ಥವನು) ಪಠ್ಯದಲ್ಲಿ ಕರದರ್ಧವನು ಎಂದಿದೆ, ಷಡ್ಭಾಗ ರಾಜನಿಗೆ ಸಲುವುದರಿಂದ ಕರದರ್ಧವನು, ಸರಿ ಆಗದು ಆದ್ದರಿಂದ ಕರದರ್ಥವನು, ಪಾಠವನ್ನು ಸ್ವೀಕರಿಸಿದೆ.
</details>

<details><summary>ಪಾಠಾನ್ತರ (ಕ.ಗ.ಪ) </summary>

ಕರದರ್ಧವನ --> ಕರದರ್ಥವನ  
  ಸಭಾಪರ್ವ, ಮೈ.ವಿ.ವಿ.  
           ಎಸ್ ಬಸಪ್ಪ
</details>
