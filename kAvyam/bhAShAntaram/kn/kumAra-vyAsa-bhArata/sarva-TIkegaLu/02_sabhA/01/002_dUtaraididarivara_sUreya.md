+++
title = "002 ದೂತರೈದಿದರಿವರ ಸೂರೆಯ"

+++

<details><summary>ಗದ್ಯ (ಕ.ಗ.ಪ) </summary>

2. ಧರ್ಮರಾಜನಿಗೆ ಅರ್ಜುನನ ಆಗಮನದ ಸುದ್ದಿಯನ್ನು ಮುಟ್ಟಿಸಲು ದೂತರು ಸಡಗರದಿಂದ ಹೊರಟರು. ವದಂತಿಗಳನ್ನು ಕೇಳಿ ಭೀತಿಗೊಂಡು ಮುಖದಲ್ಲಿ ದುಃಖವನ್ನು ಹೊರಸೂಸುತ್ತಿದ್ದ ಪುರಜನರ ದುಃಖದ ಪರದೆಯನ್ನು ಕಿತ್ತು ಹಾಕಿದರು. ಧರ್ಮರಾಜನ ಬಳಿಗೆ ಬಂದು ಇಂದ್ರನ ಶಕ್ತಿ ಅಡಗಿತು, ಪ್ರಚಂಡವಾದ ಅಗ್ನಿಗೆ ಒದಗಿದ್ದ ತೊಂದರೆ ಪರಿಹಾರವಾಯಿತು. ಶತ್ರು ಬಲವನ್ನು ಕೊಡವಿಹಾಕುವಂತಹ ಅರ್ಜುನನು ಇಗೋ ಬರುತ್ತಿದ್ದಾನೆ ಎಂದು ವರದಿ ಮಾಡಿದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ದುಗುಡ-ದುಃಖ, ದಡ್ಡಿ-ಪರದೆ, ಬೀತುದು-ಕಳೆಯಿತು, ವಿಗಡ-ಶೂರ, ವೀತಿಹೋತ್ರ-ಅಗ್ನಿ, ವಿಲಗ-ತೊಂದರೆ, ಕಷ್ಟ, ದೂತರು-ಸೇವಕರು, ಎಯ್ದಿದರು-ಬಂದರು, ಸೂರೆಯ ಕೈತವಕಿಗಳು-?, ಕೃತಕವಾರ್ತಾಭೀತಪುರಜನ-ಸುಳ್ಳುವದಂತಿ ಕೇಳಿ, ಭಯದಿಂದ ಕೂಡಿದ ಪುರದ ಜನರ, ಬಲುಹ-ಶಕ್ತಿ, ತಿದ್ದಿ-ಪರಿಹಾರವಾಗಿ, ವಿಧೂತರಿಪುಬಲ-ಶತ್ರು ಸೈನ್ಯವನ್ನು ಒದರಿಹಾಕಿದವನು, ಅರ್ಜುನ
</details>
