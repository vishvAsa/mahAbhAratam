+++
title = "065 ಸತಿಯರೊಲುಮೆಯ ವಿಟರುಗಳನಾ"

+++

<details><summary>ಗದ್ಯ (ಕ.ಗ.ಪ) </summary>

65. ರಾಜ ಪರಿವಾರದ ಸ್ತ್ರೀಯರ ಪ್ರೀತಿಯ ವಿಟರುಗಳನ್ನೂ, ಆ ಸ್ತ್ರೀಯರ ಸ್ಥಿತಿಗತಿಗಳಿಗೆ ತಾವೇ ಕಾರಣವೆಂದು ಅತಿಶಯೋಕ್ತಿಯ ಮಾತುಗಳನ್ನಾಡುವವರನ್ನೂ, ಅರಮನೆಯ ಕಾವಲಿಗೆ ನೇಮಿಸಿದರೆ ಅಂತಹ ರಾಜರ ಅಭಿಮಾನವು ಕ್ಷಣಮಾತ್ರಕ್ಕೆ ಹಾಳಾಗುತ್ತದೆ. ಇದು ಜಗತ್ತಿಗೇ ತಿಳಿದಿದೆ. ನೀನು ಹೀಗಿಲ್ಲ ತಾನೇ ರಾಜಾ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಕಾಹು-ರಕ್ಷಣೆ, ಪತಿಕರಿಸು-ನೇಮಿಸು, ಕ್ಷಿತಿಪ-ರಾಜ  
ಸತಿಯರ-ರಾಜಪರಿವಾರದ ಸ್ತ್ರೀಯರ, ಒಲುಮೆಯ-ಪ್ರೀತಿಯನ್ನು ಗಳಿಸಿದ, ವಿಟರುಗಳನು-ಜಾರರನ್ನು, ಆ ಸತಿಯರ-ಆಸ್ತ್ರೀಯ,    
ಸ್ಥಿತಿಗತಿಗೆ ತಾನೆಂದು-ಅವರ ಸ್ಥಿತಿ ಹಾಗೂ ಗತಿಗಳಿಗೆ ತಾನೇ ಕಾರಣ ಎಂದು, ಅತಿಶಯೋಕ್ತಿಯ ನುಡಿವವರನು-ಅತಿಶಯವಾಗಿ ಮಾತನಾಡುವಂಥವರನ್ನು, ಅರಮನೆಯ ಕಾಹಿಂಗೆ-ಅರಮನೆಯ ರಕ್ಷಣೆಗೆ, ಪತಿಕರಿಸಿದರೆ-ನಿಯೋಜಿಸಿದರೆ, ಜಗವರಿಯಲು-ಲೋಕಕ್ಕೆ ತಿಳಿದಿರುವಂತೆ, ಆ ಕ್ಷಿತಿಪರ-ಆ ರಾಜರ, ಅಭಿಮಾನವು-ಗೌರವವು, ಮುಹೂರ್ತಕೆ ಗತವಹುದು-ಕ್ಷಣ ಮಾತ್ರದಲ್ಲಿ ಹೊರಟು ಹೋಗುವುದು, ಭೂಪಾಲ ಕೇಳು-ರಾಜ, ಕೇಳು
</details>
