+++
title = "077 ಹೆಬ್ಬಲವನೊಡ ತುಳಿದು"

+++

<details><summary>ಗದ್ಯ (ಕ.ಗ.ಪ) </summary>

77. ದೊಡ್ಡ ಸೈನ್ಯವನ್ನು ಒಡನೊಡನೆ ತುಳಿದು ಭೂಮಿಯನ್ನೇ ಎರಡು ಭಾಗ ಮಾಡುತ್ತ ಕಾಲಾಳುಗಳನ್ನು ತುಳಿದು ತುಳಿದು   
ಹಾಕುತ್ತ ಆನೆಗಳನ್ನು ಮೇಲೆ ಬಿಟ್ಟು ಕಾದಿಸುತ್ತ ಬಾಣಗಳ ಮಳೆಯನ್ನು ಸುರಿಸಿ ಯುದ್ಧಮಾಡುತ್ತ  ಶತ್ರುಗಳಿಗೆ ಉಬ್ಬಸವನ್ನು ಉಂಟುಮಾಡುವವನೇ ಜೋಧ (ಆನೆಯ ಸೈನಿಕ) ಎನ್ನಿಸುವವನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಹೆಬ್ಬಲ-ದೊಡ್ಡಸೈನ್ಯ,   
ಪಾಯ್ದಳ-ಕಾಲುದಳ, ಒಬ್ಬುಳಿ-ರಾಶಿ, ಗುಂಪು,   
ಹರೆಗಡಿ-ಕತ್ತರಿಸಿ ಹಾಕು,   
ಬೊಬ್ಬಿರಿದು-ಅಬ್ಬರಿಸಿ,   
ಬವರ-ಯುದ್ಧ,   
ಜೋಧ-ಆನೆಯ ಸೈನಿಕ,   
ಹೆಬ್ಬಲವನು-ದೊಡ್ಡ ಸೈನ್ಯವನು, ಒಡೆ ತುಳಿದು-ಜೊತೆ ಜೊತೆಯಲ್ಲೇ ತುಳಿದು ಹಾಕಿ, ಧರಣಿಯನು-ಭೂಮಿಯನ್ನೇ, ಇಬ್ಬಗಿಯ-ಎರಡು ಭಾಗವಾದಂತೆ, ಮಾಡಿಸುತ-ಮೂಡಿಸುತ್ತ, ಪಾಯ್ದಳದ ಒಬ್ಬುಳಿಯ-ಕಾಲಾಳು ಸೈನ್ಯದ, ಒಬ್ಬುಳಿ-ಒಂದು ದೊಡ್ಡ ಗುಂಪನ್ನೇ,    
ಹರೆಗಡಿದು-ಬಡಿದೋಡಿಸುತ್ತ(ಆನೆಗಳನ್ನು ಶತ್ರುಗಳ ಮೇಲೆ ಬಿಟ್ಟು), ಕಾದಿಸುತ-ಹೋರಾಟ ಮಾಡಿಸುತ್ತ(ಆನೆಗಳ ಮೇಲೆ ಕುಳಿತಂತೆಯೇ), ಬೊಬ್ಬಿರಿ-ಅಬ್ಬರಿಸುತ್ತಾ, ಶರ ಮಳೆಯ ಕರೆವುತ-ಬಾಣಗಳ ಮಳೆಯನ್ನು ಸುರಿಸುತ್ತ, ಅಬ್ಬರಿಸಿ-ಆರ್ಭಟಮಾಡಿ,   
ಬವರದಲಿ-ಯುದ್ಧದಲ್ಲಿ, ರಿಪುಗಳಿಗೆ-ಶತ್ರುಗಳಿಗೆ, ಉಬ್ಬಸವನೆಸಗುವನೆ-ಉಬ್ಬಸವನ್ನು ಉಂಟುಮಾಡುವವನೆ, ಜೋಧನು-ಆನೆಯ ಸೈನಿಕನೆನಿಸುವವನು
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಿದುರ ನೀತಿಯಲ್ಲೂ ಈ ಪದ್ಯ ಬಂದಿದೆ   
ಉದ್ಯೋಗ ಪರ್ವ, ಸಂಧಿ 3, ಪದ್ಯ 102
</details>
