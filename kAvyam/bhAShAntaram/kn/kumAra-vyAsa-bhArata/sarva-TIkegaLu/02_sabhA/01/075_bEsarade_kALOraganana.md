+++
title = "075 ಬೇಸರದೆ ಕಾಳೋರಗನನ"

+++

<details><summary>ಗದ್ಯ (ಕ.ಗ.ಪ) </summary>

75. ಕಟ್ಟಿರುವೆಗಳು ತಮ್ಮ ಮಾರ್ಗಕ್ಕೆ ಅಡ್ಡಬಂದ ಕಾಳಸರ್ಪವನ್ನು ಅಡ್ಡಗಟ್ಟಿ ಸುತ್ತ ಸುತ್ತಿಕೊಂಡು ಕಡಿದು ಆ ಸ್ಥಳದಿಂದ ಓಡಿಸಿಬಿಡುತ್ತವೆ. ಅದೇ ರೀತಿಯಲ್ಲಿ ಶತ್ರುಸೈನ್ಯದೊಳಕ್ಕೆ ಹಿಂಜರಿಯದೆ ಒಳಹೊಕ್ಕು ಯುದ್ಧಕೌಶಲವನ್ನು ಮೆರೆದು, ಕೇಶಾಕೇಶಿಯಿಂದ ಹೋರಾಡಿ ಶತ್ರುಸೈನ್ಯವನ್ನು ಕೊಲ್ಲುವವನೇ ಕಾಲಾಳು ಎನಿಸಿಕೊಳ್ಳುವನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಡ್ಡೈಸಿ-ಅಡ್ಡಗಟ್ಟಿ, ವೇಡೈಸಿ-ಸುತ್ತಮುತ್ತ, ಅಹಿತಬಲ-ಶತ್ರು ಸೈನ್ಯ, ಓಸರಿದು-ಒಳಹೊಕ್ಕು, ಕಾಳೋರಗ-ಕಾಳಸರ್ಪ,   
ಕಾಳೋರಗ-ಕೃಷ್ಣಸರ್ಪ (ತಮಗೆ ಅಡ್ಡಬಂದಿತಾದರೆ), ಬೇಸರದೆ-ಬೇಸರಪಟ್ಟುಕೊಳ್ಳದೆ, ಅಡ್ಡೈಸಿ-ಅದಕ್ಕೆ ಅಡ್ಡ ಬಂದು, ಕಟ್ಟಿರುವೆಗಳು ವಿಂಗೆ ವೇಡೈಸಿ-ಚೆನ್ನಾಗಿ ಸುತ್ತ ಮಿತ್ತ ಮುತ್ತಿಕೊಂಡು ಕಡಿದು, ಅರೆಯಟ್ಟುವಂದದಲಿ-ಓಡಿಸಿ ಬಿಡುವಂತೆ, ಅಹಿತ ಬಲದೊಳಗೆ-ಶತ್ರು ಸೈನ್ಯದಲ್ಲಿ, ಓಸರಿಸದೆ-ಹಿಂಜರಿಯದೆ, ಒಳಹೊಕ್ಕು-ಒಳಕ್ಕೆ ಪ್ರವೇಶಿಸಿ, ಸಮರ ವಿಳಾಸವನು ನೆರೆ ಮೆರೆದು-ಯುದ್ಧ ಕೌಶಲವನ್ನು ಚೆನ್ನಾಗಿ ಪ್ರಕಟಿಸಿ, ಕೇಶಾಕೇಶಿಯಲಿ-ಪರಸ್ಪರ ಜುಟ್ಟನ್ನು ಹಿಡಿದು ಎಳೆದಾಡುವ, ಯುದ್ಧದಲ್ಲಿ ಶತ್ರುವನ್ನು ಹಿಡಿದು, ಇರಿವವನೆ-ಕೊಲ್ಲುವವನು ಕಾಲಾಳು ಕೇಳು ಎಂದ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಿದುರ ನೀತಿಯಲ್ಲೂ ಈ ಪದ್ಯ ಬಂದಿದೆ   
ಉದ್ಯೋಗಪರ್ವ ಸಂಧಿ 3 ಪದ್ಯ 105
</details>
