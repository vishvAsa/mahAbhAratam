+++
title = "001 ಕೇಳು ಜನಮೇಜಯ"

+++

<details><summary>ಗದ್ಯ (ಕ.ಗ.ಪ) </summary>

1. ಜನಮೇಜಯ ರಾಜನೇ ಕೇಳು, ಖಾಂಡವನದ ಬೆಂಕಿಯ ಜ್ವಾಲೆ ಪೊದೆಮೆಳೆಗಳನ್ನೆಲ್ಲ ಸುಟ್ಟು ಹೊಗೆಯಾಡಿ ಅಡಗಿತು. ಕಾಳಗದಲ್ಲಿ ಜಯಗಳಿಸಿ ಸಂತೋಷದಿಂದ ಉಬ್ಬಿದವನಾಗಿ ಅರ್ಜುನನು ಪರಾಕ್ರಮದ ಅತಿಶಯತೆಯಿಂದ ಹರ್ಷಗೊಂಡವನಾಗಿ ಶ್ರೀಕೃಷ್ಣನೊಡನೆ ನಗರಕ್ಕೆ ಹಿಂತಿರುಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ವಹ್ನಿ-ಬೆಂಕಿ, ಹೊದರು-ಪೊದೆ, ಪರಿತೋಷ-ಸಂತೋಷ, ಧರಿತ್ರೀ-ಭೂಮಿ, ತೆಗೆದುದು-ವ್ಯಾಪಿಸಿತು, ಕೂಡೆ-ಕೂಡಲೇ, ಒಮ್ಮೆಲೆ,   
ಹೊಗೆದುದು-ಹೊಗೆ ತುಂಬಿತು, ಮೇಲುಗಾಳಗದ-ಯುದ್ಧದಲ್ಲಿ ಗೆದ್ದ ಸಂತೋಷದಲ್ಲಿ, ಸಿರಿಲೋಲ-ಲಕ್ಷ್ಮಿಗೆ ಪ್ರಿಯ, ವಿಷ್ಣು, ಕೃಷ್ಣ, ವಿಕ್ರಮದ ಏಳಿಗೆಯ-ಪರಾಕ್ರಮದ ಅತಿಶಯತೆಯ, ಪರಿತೋಷ-ಸಂತೋಷ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಖಾಂಡವವನ-ಕುರುಕ್ಷೇತ್ರದಲ್ಲಿದ್ದ ಒಂದು ಕಾಡು. ಅರ್ಜುನ ಮತ್ತು ಕೃಷ್ಣರ ಸಹಾಯದಿಂದ ಅಗ್ನಿ ಅದನ್ನು ಸುಟ್ಟು ಹಾಕಿದ.
</details>
