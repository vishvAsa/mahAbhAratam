+++
title = "068 ಮಲೆವ ರಾಯರ"

+++

<details><summary>ಗದ್ಯ (ಕ.ಗ.ಪ) </summary>

68. ಕೊಬ್ಬಿ ಎದುರು ಬಿದ್ದ ರಾಜರನ್ನು ಖಡ್ಗದಿಂದ ಬೆನ್ನಿಗೆ ಇರಿದು ಕಪ್ಪವನ್ನು ತೆಗೆದುಕೊಂಡು, ತನ್ನನ್ನು ಆಕ್ರಮಿಸ ಬಂದ ರಾಜರ ತಲೆಗಳನ್ನು ಚೆಂಡಾಡಿ, ರಾಜ್ಯದ ಗಡಿಗಳ ದುರ್ಗದಲ್ಲಿ ತನ್ನ ಸಮರ್ಥರಾದ ಸಚಿವರನ್ನು ನೆಲೆಗೊಳಿಸಿ, ಯಾವ ರಾಜ ತನ್ನ ಪಟ್ಟಣದಲ್ಲಿ ವಿನೋದದಿಂದ, ಹರ್ಷದಿಂದ ರಾಜ್ಯವನ್ನು ಪಾಲಿಸುತ್ತಿರುವನೋ ಅವನೇ ನಿಜವಾದ ರಾಜ.
</details>

<details><summary>ಪದಾರ್ಥ (ಕ.ಗ.ಪ) </summary>

ಮಲೆವ ರಾಯರ-ಕೊಬ್ಬಿ ಪ್ರತಿಭಟಿಸುವ ರಾಜರ, ಬೆನ್ನ ಕಪ್ಪವನು ಅಲಗಿನಲಿ ಕೊಂಡು-ಬೆನ್ನನ್ನು ಕತ್ತಿಯಿಂದ, ಇರಿದು ವಶಪಡಿಸಿಕೊಂಡು ಅವರಿಂದ ಕಪ್ಪವನ್ನು ಪಡೆದು, ಅಂತ-ತನ್ನನ್ನು ಆಕ್ರಮಿಸಿದ, ಮನ್ನೆಯ ಕುಲದ-ರಾಜವಂಶದವರ,    
ತಲೆ ಚೆಂಡಾಡಿ-ಚೆಂಡಾಡಿದಂತೆ ತಲೆಯನ್ನು ಕತ್ತರಿಸಿ ಎಸೆದು, ಗಡಿಗಳ ದುರ್ಗದಲಿ-ರಾಜ್ಯದ ಎಲ್ಲೆಗಳಲ್ಲಿರುವ ಕೋಟೆಗಳಲ್ಲಿ   
ತನ್ನ ಬಲಶಾಲಿಗಳಾದ ಸಚಿವರನ್ನು ನೆಲೆಗೊಳಿಸಿ, ತಾ-ತಾನು, ಪುರದಲಿ-ತನ್ನ ರಾಜಧಾನಿಯಲ್ಲಿ, ವಿನೋದದಲಿರುತ-ಸಂತೋಷದಿಂದ ಇದ್ದು, ಹರುಷದಲಿ ಇಳೆಯ ಪಾಲಿಸುವವನು-ಹರ್ಷದಿಂದ, ರಾಜ್ಯವನ್ನು ಆಳಿಕೊಂಡಿರುವವನೇ, ಅರಸು-ನಿಜವಾದ ರಾಜ,   
ಭೂಪಾಲ ಕೇಳು-ಕೇಳು ರಾಜ
</details>
