+++
title = "084 ಎಲೆ ಮುನಿಯೆ"

+++

<details><summary>ಗದ್ಯ (ಕ.ಗ.ಪ) </summary>

84. ಯುಧಿಷ್ಠಿರ ನಾರದರನ್ನು "ಎಲೆ ಮುನಿಯೆ, ನೀವು ವಿವರಿಸಿದ ಈ ರಾಜನೀತಿಗಳಲ್ಲಿ ಕೆಲ ಕೆಲವನ್ನು ನಾನು ಬಳಸಿದ್ದೇನೆ.   
ಇನ್ನುಳಿದವನ್ನೂ ಬಳಸುತ್ತೇನೆ. ನೀವು ಸ್ವರ್ಗದಿಂದ ಇಳಿದು ಬಂದು ನೀತಿಮಾರ್ಗದಿಂದ ಜಾರಿರುವ ಮೂರ್ಖರಿಗೆ ತಿಳಿವಳಿಕೆ ಹೇಳಿ ಇಷ್ಟು ಸುಲಭವಾಗಿ ತಿದ್ದುತ್ತಿರುವಿರಿ. ದೇವಮುನಿ, ನಿಮಗಾರು ಸರಿಸಮಾನರು?" ಎಂದ.
</details>

<details><summary>ಪದಾರ್ಥ (ಕ.ಗ.ಪ) </summary>

ನಯ-ರಾಜನೀತಿ, ನೀತಿಸ್ಖಲಿತ-ನೀತಿ ಬಿಟ್ಟು ಜಾರಿದ  
ಎಲೆ ಮುನಿಯೆ-ಎಲೈ ಋಷಿಯೆ, ನಿರ್ಮಳ ನೃಪಾಲ ನಯ ಪ್ರಪಂಚವ-ನಿರ್ಮಲವಾದ, ರಾಜನೀತಿಗಳನ್ನು ಕೆಲಕೆಲವನು ಬಳಸಿದೆನು ಕೆಲಕೆಲವನ್ನು ಆಚರಿಸುತ್ತಿದ್ದೇನೆ, ಇನ್ನುರೆ ಬಳಸುವೆನು ಕೆಲವ-ಮತ್ತೆ ಕೆಲವನ್ನು ಮುಂದೆ ಅತಿಶಯವಾಗಿ ಬಳಸುವೆನು,   
ಇಳಿದು ಧರಣಿಗೆ ಸುಳಿದು-ನೀವು ಈ ಭೂಮಿಗೆ ಇಳಿದು ಬಂದು, ನೀತಿಸ್ಖಲಿತ ಜಡರನು-ನೀತಿಯನ್ನು ಬಿಟ್ಟು ಜಾರಿದ ಮೂರ್ಖರನ್ನು, ತಿದ್ದಿ -ಸರಿಮಾಡಿ, ತಿಳುಹುವ ಸುಲಭತನದಲಿ-ಸುಲಭವಾಗಿ ತಿಳಿವಳಿಕೆಯನ್ನು ಮೂಡಿಸುವಂತಹ ನಿಮಗೆ,    
ದೇವಮುನಿ-ದೇವರ್ಷಿಯೆ, ಆರುಸರಿ-ಯಾರು ಸರಿದೂಗುವರು?
</details>
