+++
title = "047 ನುಡಿಗೆರಡನಾಡದಿರು ಕಾರ್ಯವ"

+++

<details><summary>ಗದ್ಯ (ಕ.ಗ.ಪ) </summary>

47. ಎರಡು ಮಾತನಾಡಬೇಡ, ಹಿಡಿದ ಕಾರ್ಯವನ್ನು ಬಿಡಬೇಡ. ಯಾರಲ್ಲೇ ಆಗಲಿ ನಗೆಯ ಮಾತನ್ನು ಕುಗ್ಗಿಸಬೇಡ. ಮೋಸದಿಂದ ಅನ್ಯರ ಹೃದಯವನ್ನು ಒಡೆಯಬೇಡ. ಮನಸ್ಸನ್ನು ಸಂಕೋಚಿಸಬೇಡ, ಆ ಮಾರ್ಗದಲ್ಲಿ ಹೆಜ್ಜೆಯಿಡಬೇಡ. ತಮ್ಮಂದಿರು ಮಕ್ಕಳಲ್ಲಿ ಒಗ್ಗಟ್ಟನ್ನು ಒಡೆಯಬೇಡ. ಇದು ರಾಜನೀತಿ. ರಾಜಾ ! ಕೇಳು.
</details>

<details><summary>ಪದಾರ್ಥ (ಕ.ಗ.ಪ) </summary>

ಒಗ್ಗು-ಒಗ್ಗಟ್ಟು  
ನುಡಿದೆರಡನಾಡದಿರು-ಒಮ್ಮೆ ಮಾತನಾಡಿದ ಮೇಲೆ ಅದರಂತೆ ನಡೆದುಕೊಳ್ಳಬೇಕು, ಮಾತಿಗೆ ತಪ್ಪಬಾರದು, ಮತ್ತೆ ಬೇರೆಯ ಮಾತನಾಡಬಾರದು, ಕಾರ್ಯವಬಿಡದಿರು-ಹಿಡಿದ ಕಾರ್ಯವನ್ನು ನಡುವೆ ಬಿಡಬೇಡ, ಪೂರ್ಣಗೊಳಿಸು, ಆವನೊಳಾದರೆಯು-ಯಾರೊಡನೆಯೇ ಆದರೂ, ನಗೆನುಡಿಯ ಕುಂದದಿರು-ನಗುತ್ತ ಮಾತನಾಡುವುದನ್ನು ನಿಲ್ಲಿಸಬೇಡ, ಒಡೆಯದಿರು ಹೃದಯವನು ಕಪಟದಲಿ-ಮೋಸದಿಂದ ಮನಸ್ಸನ್ನು ಒಡೆಯಬೇಡ, ಬಡ ಮನವ ಮಾಡದಿರು-ಮನಸ್ಸನ್ನು ಬಡವಾಗಿಸಬೇಡ, ಅಡಿಯಿಡದಿರು-ಹೆಜ್ಜೆಯಿಡಬೇಡ, ಅನುಜ-ತಮ್ಮ, ಆತ್ಮಜ-ಮಗ, ಒಗ್ಗೊಡೆಯದಿರು-ಒಗ್ಗಟ್ಟನ್ನು ಹಾಳುಮಾಡಬೇಡ
</details>
