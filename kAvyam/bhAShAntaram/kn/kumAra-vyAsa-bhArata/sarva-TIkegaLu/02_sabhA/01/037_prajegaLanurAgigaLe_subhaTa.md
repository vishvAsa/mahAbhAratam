+++
title = "037 ಪ್ರಜೆಗಳನುರಾಗಿಗಳೆ ಸುಭಟ"

+++

<details><summary>ಗದ್ಯ (ಕ.ಗ.ಪ) </summary>

37. ಪ್ರಜೆಗಳು ನಿನ್ನಲ್ಲಿ ಅನುರಾಗವುಳ್ಳವರಾಗಿದ್ದಾರೆಯೇ ? ನಿನ್ನ ಸೈನಿಕರಿಗೆಲ್ಲ ವೇತನ ಸಲ್ಲುತ್ತಿದೆಯೇ ? ರಾಜ್ಯದಲ್ಲಿ ಸಜ್ಜನರು ಪ್ರಿಯವಾದ ಮಾತುಗಳನ್ನಾಡಿಕೊಂಡು ಸಂತೋಷದಿಂದಿದ್ದಾರೆಯೇ ? ಅರ್ಜುನ, ಭೀಮ, ನಕುಲ ಸಹದೇವರು ಪರಸ್ಪರ ಅಣ್ಣತಮ್ಮಂದಿರಲ್ಲಿ ಭೇದವೆಣಿಸದೆ ನಡೆದುಕೊಳ್ಳುತ್ತಿದ್ದಾರೆಯೇ ? ಅಂತಃಪುರದಲ್ಲಿ ಸ್ತ್ರೀಯರ ಗಜಬಜ ನಡೆಯುತ್ತಿಲ್ಲವಷ್ಟೆ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಅನುರಾಗಿಗಳು-ಪ್ರೀತಿಯುಳ್ಳವರು, ಸುಭಟ ವ್ರಜ-ವೀರರ ಸಮೂಹ, ಜೀವಿತ-ವೇತನ, ಸಂದಿಹುದೆ-ಸಂದಾಯವಾಗಿದೆಯೆ ?, ವರಸುಜನರಿಗೆ-ಸಜ್ಜನರಿಗೆ, ಮಧುರೋಕ್ತಿ-ಪ್ರಿಯವಾದ ಮಾತು, ವಿಜಯ-ಅರ್ಜುನ, ಯಮಳರು-ಅವಳಿಗಳಾದ ನಕುಲ ಸಹದೇವರು,   
ಅಗ್ರಜ-ಅಣ್ಣ, ಅನುಜ-ತಮ್ಮ, ಅಭಿನ್ನರು-ವ್ಯತ್ಯಾಸವನ್ನು ಕಾಣದವರು, ಗಜಬಜಿಕೆ-ಗದ್ದಲ
</details>
