+++
title = "019 ಆ ಮಹೋತ್ಸವವೇಳು"

+++

<details><summary>ಗದ್ಯ (ಕ.ಗ.ಪ) </summary>

19. ಹೀಗೆ ಏಳು ದಿನಗಳವರೆಗೆ ಮಹೋತ್ಸವ ಬಲು ಮನೋಹರವಾಗಿ ನಡೆಯಿತು. ಧರ್ಮರಾಜನು ಶುಭದಿನ ಶುಭಲಗ್ನದಲ್ಲಿ ಆ ಮಹಾಸಭೆಯನ್ನು ಪ್ರವೇಶಿಸಿದ. ಅಸಂಖ್ಯಾತ ಮಂದಿ ರಾಜರುಗಳೂ, ಸುಜನರ ಸಮೂಹವೂ, ದೇವಸಮಾನರಾದ ತನ್ನ ಅನುಜರೂ, ಪ್ರಸಿದ್ಧ ಪುರುಷರೂ, ರಾಜನ ಎಡಬಲ ಮತ್ತು ಎದುರಿನಲ್ಲಿ ಕುಳಿತಿದ್ದರು.
</details>

<details><summary>ಪದಾರ್ಥ (ಕ.ಗ.ಪ) </summary>

ಸ್ತೋಮ-ಸಮೂಹ, ಅಮರ್ತ್ಯ-ದೇವತೆ, ರಾಮಣೀಯಕ-ಸುಂದರ  
ಮಹೋತ್ಸವ-ದೊಡ್ಡ ಸಮಾರಂಭ, ಅಭಿರಾಮರಂಜಿತವಾಯ್ತು-ಮನೋಹರವಾಗಿ ಕಂಡಿತು, ರಾಮಣೀಯಕ-ಸುಂದರವಾದ, ಭೂಮಿಪಾಲರು-ರಾಜರುಗಳು, ಅನಂತ-ಕೊನೆಯಿಲ್ಲದಷ್ಟು, ಸುಜನ ಸ್ತೋಮ-ಸಜ್ಜನರ ಸಮೂಹ, ಅನುಜರು-ತಮ್ಮಂದಿರು,   
ಅಮರ್ತ್ಯರು-ದೇವತೆಗಳು, ಸನಾಮರು-ಪ್ರಸಿದ್ಧರಾದವರು, ರಾಯ-ಯುಧಿಷ್ಠಿರ ರಾಜನ, ಎಡಬಲವಂಕದಲಿ-ಎಡಬಲಪಕ್ಕಗಳಲ್ಲಿ
</details>
