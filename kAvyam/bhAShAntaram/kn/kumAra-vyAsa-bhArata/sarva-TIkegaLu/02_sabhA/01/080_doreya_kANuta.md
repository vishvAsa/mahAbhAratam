+++
title = "080 ದೊರೆಯ ಕಾಣುತ"

+++

<details><summary>ಗದ್ಯ (ಕ.ಗ.ಪ) </summary>

80. ದೊರೆಯನ್ನು ಕಂಡೊಡನೆ ವಂದಿಸುತ್ತ, ಕಾಣುತ್ತ ಮರೆಯಾಗುತ್ತ ತೀರಾ ಹತ್ತಿರವೆನ್ನಿಸದೆ ಅತಿದೂರ ಎನ್ನಿಸದೆ ಮಧ್ಯದಲ್ಲಿ ಇರುವಂತೆ ಎನ್ನಿಸಿ, ಕ್ರಮವಾಗಿ ಓಲೈಸುತ್ತ, ಅರಸನ ಗೆಲುಮುಖವನ್ನೇ ನೋಡುತ್ತಿದ್ದು, ಆತ ಅಪ್ಪಣೆ ಮಾಡಿದ ಕೂಡಲೆ ಕೈ ನೀಡಿ ಆಜ್ಞೆಯನ್ನು ಸ್ವೀಕರಿಸಿ ನಡೆಸುವವನೇ ಸೇವಕ ಎನ್ನಿಸುವವನು.
</details>

<details><summary>ಪದಾರ್ಥ (ಕ.ಗ.ಪ) </summary>

ಅಂಕರಿಸಲು-ಕಾಣು, ಅಂತರಿಸು-ಮರೆಯಾಗು, ಪರಿವಿಡಿ-ಅನುಕ್ರಮ  
ದೊರೆಯ ಕಾಣುತ-ರಾಜನನ್ನು ನೋಡುತ್ತಲೇ, ವಂದಿಸುತ್ತ-ನಮಸ್ಕರಿಸುತ್ತ, ಅಂಕರಿಸುತ ಅಂತರಿಸುತ್ತ-ಕಾಣಿಸಿಕೊಳ್ಳುತ್ತ ಮತ್ತೆ ಮರೆಯಾಗುತ್ತ, ಮಿಗೆ ಹತ್ತಿರನು ಎನಿಸದೆ ದೂರನು ಎನಿಸದೆ-ಹತ್ತಿರದಲ್ಲಿರುವವನೂ ಅಲ್ಲ, ದೂರದಲ್ಲಿರುವವನೂ ಅಲ್ಲ ಎನ್ನುವಂತೆ,    
ಮಧ್ಯಗತನೆನಿಸಿ-ನಡುವೆ ಇರುವವನಂತೆ ಇದ್ದು, ಪರಿವಿಡಿಯಲಿ-ಕ್ರಮವಾಗಿ, ಓಲೈಸುತ-ಸೇವೆಸಲ್ಲಿಸುತ್ತ, ಅರಸನ-ರಾಜನ, ಸಿರಿ ಮೊಗವನು-ಕಳೆಯಿಂದ ಕೂಡಿದ ಮುಖವನ್ನು, ಈಕ್ಷಿಸುತ-ನೋಡುತ್ತ, ಬೆಸಸಲು-ಆಜ್ಞೆ ಮಾಡಲು, ಕರಯುಗವನು ಆನುವನೆ-ಎರಡು ಕೈಗಳನ್ನು ಮುಂದೆ ಚಾಚುವನೇ, ಸೇವಕನು-ಸೇವಕ ಎನ್ನಿಸಿ ಕೊಳ್ಳುವವನು
</details>
