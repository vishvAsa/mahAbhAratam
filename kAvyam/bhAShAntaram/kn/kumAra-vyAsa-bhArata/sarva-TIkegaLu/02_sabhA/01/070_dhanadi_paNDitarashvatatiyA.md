+++
title = "070 ಧನದಿ ಪಣ್ಡಿತರಶ್ವತತಿಯಾ"

+++

<details><summary>ಗದ್ಯ (ಕ.ಗ.ಪ) </summary>

70. ಧನದಿಂದಲೇ ಪಂಡಿತರು ವಶವಾಗುವುದು, ಅಶ್ವಗಳನ್ನು ಸಂಗ್ರಹಿಸಿಕೊಳ್ಳಲು ಸಾಧ್ಯವಾಗುವುದು. ಧನದಿಂದಲೇ ರಾಜ್ಯ, ಮಾನ. ಆ ಧನದಿಂದಲೇ ಕಾಂತೆಯರು, ವಸ್ತುಗಳು ಪ್ರಾಪ್ತವಾಗುವುದು. ಎಷ್ಟು ದೊರೆತರೂ ಮನಸ್ಸು ಕೇವಲ ನೆನಪಿನಿಂದ ತೃಪ್ತಿಯನ್ನು ಹೊಂದುವುದಿಲ್ಲ. ಆದ್ದರಿಂದ ರಾಜನಿಗೆ ಧನವೇ ಮುಖ್ಯ ಸಾಧನ. ಆ ಧನ ಸಾಕಷ್ಟು ಪ್ರಾಪ್ತವಾದರೆ ರಾಜರಲ್ಲಿ ಅಂಥವರನ್ನು ಎದುರಿಸುವವರಾರು ?
</details>

<details><summary>ಪದಾರ್ಥ (ಕ.ಗ.ಪ) </summary>

ಧಾತ್ರಿಪತಿ-ರಾಜ  
ಧನದಿ-ಧನದಿಂದಲೇ, ಪಂಡಿತರು-ಪಂಡಿತರನ್ನು ಗಳಿಸುವುದು, ಆ ಧನದಿ-ಆ ಧನದಿಂದಲೇ, ಅಶ್ವತತಿ-ಕುದುರೆಗಳನ್ನು,   
ಧಾರುಣಿ-ಭೂಮಿಯನ್ನು, ಮಾನ-ಗೌರವವನ್ನು ಪಡೆಯಲಾಗುವುದು, ಮೇಣ್-ಮತ್ತು, ಆ ಧನದಿ-ಆ ಧನದಿಂದಲೇ, ಕಾಂತೆಯರು-ಸ್ತ್ರೀಯರೂ, ಅಖಿಳ ವಸ್ತುಗಳು-ಅಪೇಕ್ಷಿತ ಎಲ್ಲ ವಸ್ತುಗಳೂ, ಐದೆ ಸೇರುವುದು-ನಮ್ಮಲ್ಲಿಗೆ ಬಂದು ಸೇರುವುದು, ನೆನಹು-ಮನಸ್ಸಿನ ಕಲ್ಪನೆ, ತೃಪ್ತಿಯೊಳೈದದು-ತೃಪ್ತಿಯನ್ನು ಉಂಟುಮಾಡುವುದು, ಅದರಿಂ-ಆದುದರಿಂದ, ಅರಸಿಗೆ-ರಾಜನಿಗೆ, ಧನವೆ ಸಾಧನ-ಹಣವೇ ಎಲ್ಲದಕ್ಕೂ ಮೂಲ ಸಾಧನ, ಧನವನಿತು ದೊರಕೊಳಲು-ಅಷ್ಟುಧನ ದೊರೆತುದೇ ಆದರೆ, ಧಾತ್ರಿಪತಿಗಳಲಿ-ರಾಜರಲ್ಲಿ, ಇದಿರದಾರೈ-ಎದುರು ನಿಲ್ಲುವವರಾರಯ್ಯ
</details>
