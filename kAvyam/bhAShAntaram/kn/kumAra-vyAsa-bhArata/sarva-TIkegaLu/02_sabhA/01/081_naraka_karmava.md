+++
title = "081 ನರಕ ಕರ್ಮವ"

+++

<details><summary>ಗದ್ಯ (ಕ.ಗ.ಪ) </summary>

81. ಕೆಲವು ರಾಜರು ಕ್ರೂರಕರ್ಮವನ್ನು ಮಾಡಿ, ಈ ಲೋಕದಲ್ಲಿ ಪಾಪಕ್ಕೆ ಭಾಗಿಗಳಾಗಿ, ಕಡೆಗೆ ಪರಲೋಕಕ್ಕೂ ಹೊರಗಿನವರಾಗಿ   
ನಾನಾ ಜನ್ಮಗಳಲ್ಲಿ ಹುಟ್ಟಿ ಹೊರಳಾಡುತ್ತಿರುತ್ತಾರೆ. ಅಂಥವರೂ ರಾಜಧರ್ಮದ ಹೊಣೆಯನ್ನು ಹೊರುತ್ತಾರಲ್ಲ ! ಅಂತಹ ಹೊಣೆಯನ್ನು ನೀನು ಮರೆಯುವುದಿಲ್ಲವಲ್ಲವೆ ರಾಜಾ ?
</details>

<details><summary>ಪದಾರ್ಥ (ಕ.ಗ.ಪ) </summary>

ನರಕ ಕರ್ಮವ ಮಾಡಿ-ಕ್ರೂರ ಕರ್ಮಗಳನ್ನು ಮಾಡಿರಿ, ಇಹದೊಳು-ಈ ಪ್ರಪಂಚದಲ್ಲೂ, ದುರಿತ ಭಾಜನರಾಗಿ-ಪಾಪಕ್ಕೆ ಭಾಗಿಗಳಾಗಿ, ಕಡೆಯಲಿ-ಕೊನೆಗೆ, ಪರಕೆ ಬಾಹಿರರಾಗಿ-ಪರಲೋಕದಲ್ಲಿಯೂ ನೆಲೆಯಿಲ್ಲದೆ ಹೊರಬಿದ್ದು, ನಾನಾ ಯೋನಿಯಲಿ ಸುಳಿದು-ನಾನಾ ಜನ್ಮಗಳನ್ನೆತ್ತಿ ದುಃಖವನ್ನು ಅನುಭವಿಸಿಕೊಂಡು ಮುಂದುವರಿಯುತ್ತಾರೆ, ಕೆಲಕೆಲರು ಭೂಪರು-ಇಂತಹ ಕೆಲವು ರಾಜರುಗಳೂ ಇರುತ್ತಾರೆ, ರಾಜ ಧರ್ಮದ ಹೊರಿಗೆಯನು-ಇಂಥವರು ರಾಜಧರ್ಮದ, ಜವಾಬ್ದಾರಿಯನ್ನು ಹೊರುತ್ತಾರಲ್ಲ  
ಮರೆದಿರೆಯಲಾ-ನೀನು ಈ ವಿಷಯವನ್ನು ಮರೆಯುವುದಿಲ್ಲ ಅಲ್ಲವೇ ?
</details>
