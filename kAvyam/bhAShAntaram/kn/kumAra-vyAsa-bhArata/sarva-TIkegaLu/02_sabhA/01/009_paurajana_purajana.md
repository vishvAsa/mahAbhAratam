+++
title = "009 ಪೌರಜನ ಪುರಜನ"

+++

<details><summary>ಗದ್ಯ (ಕ.ಗ.ಪ) </summary>

9. ಪೌರಜನ, ಪುರಜನ, ರಾಜಕುಮಾರರು, ಸಚಿವರು, ಸಾಮಂತ ರಾಜರು, ಸೇವಕರು, ಪರಿವಾರದವರು, ಧೌಮ್ಯರೇ ಮೊದಲಾದ ವಿದ್ವಾಂಸರ ಸಮೂಹ ರಥದ ಜೊತೆಯಲ್ಲೇ ನಡೆದು ಹೋಗುತ್ತಿದ್ದರು. ತನ್ನನ್ನು ಅಗಲಬೇಕಲ್ಲಾ ಎಂಬ ದುಃಖದಿಂದ ತಲ್ಲಣಗೊಂಡ ಅವರ ಮುಖವನ್ನು ಕಂಡ ಕರುಣಾಸಾಗರನಾದ ಕೃಷ್ಣನು ಅವರನ್ನೆಲ್ಲ ಸಮಾಧಾನಪಡಿಸಿ ಬೀಳ್ಕೊಂಡ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪಸಾಯ್ತ-ಸಾಮಂತ, ಸೂರಿ-ವಿದ್ವಾಂಸ,   
ನೃಪಾಲಕುಮಾರ-ರಾಜಕುಮಾರ, ಬಳಿವಿಡಿದು-ಸಮೀಪದಲ್ಲಿಯೇ, ಮುರವೈರಿ-ಕೃಷ್ಣ  
ವಿರಹ-ಅಗಲಿಕೆ, ವಿಧೂತ-ನಡುಗಿಸಲ್ಪಟ್ಟ, ಅಂಭೊರುಹ-ಕಮಲ, ಮುರವೈರಿ ವಿರಹ ವಿಧೂತ ವದನಾಂಭೋರುಹರ-ಕೃಷ್ಣನ, ಅಗಲಿಕೆಯ ದುಃಖದಿಂದ ನಡುಗಿಸಲ್ಪಟ್ಟ, ಮುಖ ಕಮಲವುಳ್ಳವರನ್ನು, ಸಂತೈಸಿ-ಸಮಾಧಾನಪಡಿಸಿ, ಬೀಳ್ಕೊಟ್ಟನು-ಕಳುಹಿಸಿದನು,   
ಕೃಪಾಜಲಧಿ-ಕರುಣಾಸಾಗರ
</details>
