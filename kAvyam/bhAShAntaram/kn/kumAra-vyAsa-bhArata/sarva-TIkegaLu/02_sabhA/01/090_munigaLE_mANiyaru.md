+++
title = "090 ಮುನಿಗಳೇ ಮಾಣಿಯರು"

+++

<details><summary>ಗದ್ಯ (ಕ.ಗ.ಪ) </summary>

90. ಅಲ್ಲಿ ಮುನಿಗಳೇ ವಟುಗಳು. ಮಂತ್ರಾಂಗನೆಯರೇ ಅಲ್ಲಿ ಕಾಗದಪತ್ರಗಳನ್ನು ಒಯ್ಯುವ ಸೇವಕಿಯರು - ದೇವತೆಗಳೇ ಅಲ್ಲಿನ ಸೇವಕರು. ಸೂರ್ಯನೇ ಮೊದಲಾದವರು ಒಡನಾಡಿಗಳು. ಶ್ರೇಷ್ಠವಾದ ಚತುರ್ದಶ ವಿದ್ಯೆಗಳೇ ಸ್ತುತಿಪಾಠಕರು. ! ಬ್ರಹ್ಮನ ವೈಭವಕ್ಕೆ ಎಣೆಯಲ್ಲಿ ! ಆ ಸಭೆಗೆ ಸರಿಸಾಟಿಯಾದುದು ಬೇರಾವುದಿದೆ ರಾಜಾ !
</details>

<details><summary>ಪದಾರ್ಥ (ಕ.ಗ.ಪ) </summary>

ಮಾಣಿ-ವಟು, ಪದುಮಾಸನ-ಬ್ರಹ್ಮ, ಪರುಠವ-ವೈಭವ, ಚತುರ್ದಶ ವಿದ್ಯೆ-4 ವೇದಗಳು, 6 ವೇದಾಂಗಗಳು, ಮೀಮಾಂಸೆ, ನ್ಯಾಯ, ಪುರಾಣ, ಧರ್ಮಶಾಸ್ತ್ರ (ಒಟ್ಟು 14)  
ಮುನಿಗಳೇ ಮಾಣಿಯರು-ಋಷಿಗಳೇ ವಟುಗಳು, ಮಂತ್ರಾಂಗನೆಯರು-ಮಂತ್ರದೇವತೆಗಳೇ, ಓಲೆಯಕಾತಿಯರು-ಪತ್ರಗಳನ್ನು ಒಯ್ಯುವ ಸೇವಕಿಯರು, ಸುರಜನವೆ-ದೇವತೆಗಳೇ, ಕಿಂಕರಜನವು-ಕೆಲಸಗಾರರು, ಸೂರ್ಯಾದಿಗಳೆ-ಸೂರ್ಯಮೊದಲಾದವರೇ,    
ಸಹಚರರು-ಒಡನಾಡಿಗಳು, ಘನ ಚತುರ್ದಶ ವಿದ್ಯೆ-ಶ್ರೇಷ್ಠವಾದ ಹದಿನಾಲ್ಕು ವಿದ್ಯೆಗಳೇ, ಪಾಠಕಜನವಲೈ-ಸ್ತುತಿಪಾಠಕರು, ಪದುಮಾಸನನ-ಬ್ರಹ್ಮನ (ಸಭೆಗೆ), ಸರಿಯಾವುದೈ-ಸಮಾನವಾದುದು ಯಾವುದಯ್ಯ ?
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಚತುರ್ದಶವಿದ್ಯೆ :-  
4 ವೇದಗಳು, 6 ವೇದಾಂಗಗಳು, ಮೀಮಾಂಸೆ, ನ್ಯಾಯ, ಪುರಾಣ, ಧರ್ಮಶಾಸ್ತ್ರ (ಒಟ್ಟು 14)  
ಮಾಣಿ - ವಟುಃ ಮಾಣವಕ ಎಂಬುದು  ಸಂಸ್ಕೃತದ ಉಕ್ತಿ
</details>
