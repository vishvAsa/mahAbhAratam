+++
title = "066 ಖಡುಗ ಧಾರೆಯ"

+++

<details><summary>ಗದ್ಯ (ಕ.ಗ.ಪ) </summary>

66. ಈ ಪೃಥ್ವಿಯ ಒಡೆತನ ಸರಳವಾಗಿ ಪ್ರಾಪ್ತವಾಗುವಂತಹದೇ ? ಅದು ಕತ್ತಿಯ ಅಲಗಿಗೆ ಸವರಿದ ಜೇನು, ಘಟಸರ್ಪದ ಹೆಡೆಯಲ್ಲಿರುವ ಮಾಣಿಕ್ಯ; ವಜ್ರದಿಂದ ರಕ್ಷಿತವಾದ  ದೇಹಕ್ಕೆ ಒಡ್ಡಿದ ಖಡ್ಗ ; ಅತಿಯಾಗಿ ಕೆರಳಿದ ಸಿಂಹದ ನಡುಗುಹೆಯಲ್ಲಿರುವ ಅಮೃತದ ಕೊಡದ ಹಗೆ ಈ ಅರಸುತನ. (ಬಹು ಕಷ್ಟ ಸಾಧ್ಯ)  ಇವು ಕಡುಬಡವರಿಗೆ ದೊರೆತೀತೇ ರಾಜಾ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಅಹಿ-ಸರ್ಪ, ಮೃಗಾಧಿಪ-ಸಿಂಹ, ಪೊಡವಿ-ಭೂಮಿ  
ಈ ಪೊಡವಿಯೊಡೆತನ-ಈ ಪೃಥ್ವಿಯ (ರಾಜ್ಯದ) ಒಡೆತನ, ಸದರವೇ-ಸುಲಭವಾದದ್ದೇ ?, ಅದು ಖಡುಗ ಧಾರೆಯ ಮಧು-ಕತ್ತಿಯ ಅಲುಗಿಗೆ ಸವರಿದ, ಜೇನುತುಪ್ಪದಂತೆ ! ಜೇನುತುಪ್ಪಕ್ಕೆ ಆಸೆ ಪಟ್ಟು ನೆಕ್ಕಲು, ಹೋದರೆನಾಲಿಗೆ ಸೀಳಿಹೋಗುತ್ತದೆ. ಮಹಾಹಿಯ ಹೆಡೆಯ ಮಾಣಿಕ-ಮಹಾಸರ್ಪದ, ಹೆಡೆಯಲ್ಲಿರುವ ಕೆಂಪುರತ್ನ ಇದ್ದ ಹಾಗೆ, ರತ್ನಕ್ಕೆ ಕೈ, ಹಾಕಿದರೆ ಸರ್ಪದಿಂದ ಕಚ್ಚಿಸಿಕೊಂಡು ಸಾಯುವುದೇ, ಅಂತೆಯೇ ವಜ್ರದಿಂ ಬಿಗಿದೊಡಲಿಗೊಡ್ಡಿದ ಸುರಗಿ-ವಜ್ರದಿಂದ ಬಿಗಿದ ದೇಹಕ್ಕೆ ಒಡ್ಡಿದ ಕತ್ತಿಯಿಂದ ಇರುವ ಅಪಾಯದಂತೆ   
ಕಡುಗೆರಳಿದ-ಮಹಾ ಆಕ್ರೋಶಗೊಂಡ, ಮೃಗಾಧಿಪನ-ಸಿಂಹದ, ನಡು-ಸೋಂಟ(ಸಿಂಹದ ನಡುವನ್ನು ಆದರ್ಶ, ಆಕರ್ಷಣೀಯ ಎಂದು ಪರಗಣಿಸುತ್ತಾರೆ), ಗುಹೆಯೊಳಿಹ-ಗುಹೆಯಲ್ಲಿರುವ, ಸುಧೆಯ ಘಟಿ-ಅಮೃತದ ಮಡಿಕೆ (ಅಮೃತದ ಆಸೆಗೆ ಹೋಗಿ ಅಪಾಯವನ್ನು ಎದುರಿಸಬೇಕಾದೀತು), ಕಡುಬಡವರಿಗೆ-ಅತಿ ದರಿದ್ರರಾದವರಿಗೆ,   
ಆ ಪೃಥ್ವಿಯ ಒಡೆತನ ದೊರೆಕೊಂಬುದೇ-ಸುಲಭವಾಗಿ ದೊರತೀತೇ ?
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಜ್ರದಿಂ ಬಿಗಿದೊಡಲಿಗೊಡ್ಡಿದ ಸುರಗಿ ?
</details>
