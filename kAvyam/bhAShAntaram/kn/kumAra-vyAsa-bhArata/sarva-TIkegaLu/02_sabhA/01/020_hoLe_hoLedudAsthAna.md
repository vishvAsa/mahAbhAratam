+++
title = "020 ಹೊಳೆ ಹೊಳೆದುದಾಸ್ಥಾನ"

+++

<details><summary>ಗದ್ಯ (ಕ.ಗ.ಪ) </summary>

20. ಕಾಂತೆಯರ ಸಮೂಹದ ಕಣ್ಣುಗಳ ಬೆಳಕಿನಿಂದ ಆಸ್ಥಾನ ಪ್ರಕಾಶಮಾನವಾಗಿ ಬೆಳಗತೊಡಗಿತು. ಅವರ ಕೋಮಲವಾದ   
ಸೌಂದರ್ಯದ ಅಲೆಗಳಿಂದ ಆಸ್ಥಾನ ಮುಳುಗಿ ಹೋಯಿತು. ಪ್ರಕಾಶಮಾನವಾದ ನಾನಾ ಆಭರಣಗಳ ರತ್ನಾವಳಿಯ ಕಿರಣಗಳಿಂದ ಸಭೆ ವಿಧವಿಧವಾಗಿ ದೀಪ್ತಿಮಯವಾಗಿ ಪ್ರಜ್ವಲಿಸಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಕಾಂತಾವಳಿಯ-ಸ್ತ್ರೀಯರ, ಕಂಗಳ ಬೆಳಕಿನಲಿ-ಕಣ್ಣುಗಳ ಬೆಳಕಿನಿಂದಲೇ, ಓಲಗ-ಸಭೆ, ತನಿಮುಳುಗಿತು-ಪೂರ್ಣವಾಗಿ, ಮುಳುಗಿಹೋಯಿತು, ಲಲಿತರಸ ಲಾವಣ್ಯಲಹರಿಯಲಿ-ಮನೋಹರವಾದ ಸೌಂದರ್ಯಸ ಅಲೆಗಳಿಂದ, ವಿಲಸತ್-ಹೊಳೆಯುತ್ತಿದ್ದ  
ಅಖಿಳಾಭರಣ ರತ್ನಾವಳಿಯ-ಆ ಎಲ್ಲರ ಆಭರಣಗಳ, ರತ್ನಾವಳಿಯ ರಶ್ಮಿಯಲಿ-ರತ್ನಸಮೂಹದಿಂದ ಹೊಮ್ಮುತ್ತಿದ್ದ ಕಿರಣಗಳಿಂದ, ಅಡಿಗಡಿಗೆ-ಮತ್ತೆ ಮತ್ತೆ, ದೀಪ್ತಿಮಯ-ಪ್ರಕಾಶಮಾನವಾಗಿ, ವಿವಿಧಾನುಭಾವದಲಿ-ಬಗೆಬಗೆಯ ಅನುಭವಗಳನ್ನುಂಟುಮಾಡುತ್ತಾ,   
ಪ್ರಜ್ವಲಿಸಿತು-ಚೆನ್ನಾಗಿ ಬೆಳಗಿತು
</details>
