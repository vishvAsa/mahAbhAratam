+++
title = "079 ಕುದುರೆಗಳನಾರೈದು ರಥವನು"

+++

<details><summary>ಗದ್ಯ (ಕ.ಗ.ಪ) </summary>

79. ಕುದುರೆಗಳ ಯೋಗಕ್ಷೇಮವನ್ನು ನೋಡಿಕೊಂಡು ರಥಕ್ಕೆ ಅಪಾಯತಟ್ಟದಂತೆ ಸರಿದೂಗಿಸಿಕೊಳ್ಳುತ್ತ ಅಕ್ಕಪಕ್ಕದ ವೈರಿಗಳನ್ನು ಸದೆಬಡಿದು ಸಾರಥಿಯನ್ನು ರಕ್ಷಿಸುತ್ತ, ಎದುರಿಸಿದವರನ್ನು ಕೊಲ್ಲುತ್ತ, ತನ್ನನ್ನು ಕಾಪಾಡಿಕೊಳ್ಳುತ್ತ, ಅಕ್ಕಪಕ್ಕದ ವೈರಿಗಳನ್ನು ಸದೆಬಡಿದು ಹಿಂತಿರುಗಬಲ್ಲ ವೇಗಶಾಲಿಯಾದ ಕದನ ಕಾಳಾಗ್ನಿಯೇ ರಥಿಕರಲ್ಲಿ ಮೊದಲಿಗನೆನ್ನಿಸಿಕೊಳ್ಳುತ್ತಾನೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ಆರೈ-ವಿಚಾರಿಸು, ಹದುಳಿಸು-ಸರಿಹೊಂದಿಸಿಕೋ, ಲಾಗುವೇಗದ- ವೇಗದ ಕೈಚಳಕದ  ಕಾಲಾನಲ-ಪ್ರಳಯಕಾಲದ ಅಗ್ನಿ  
ಕುದುರೆಗಳನು ಅರೈದು-ಕುದುರೆಗಳ ಯೋಗಕ್ಷೇಮವನ್ನು ನೋಡಿಕೊಂಡು, ರಥವನು ಹದುಳಿಸುತ-ರಥಕ್ಕೆ ಅಪಾಯ ತಟ್ಟದಂತೆ ನೋಡಿಕೊಳ್ಳುತ್ತಾ, ಸಾರಥಿಯನು ಓವುತಲಿ-ರಥ ನಡೆಸುವವನಿಗೆ ಯಾವ ಅಪಾಯವು ಆಗದಂತೆ ರಕ್ಷಿಸಿಕೊಳ್ಳುತ್ತ, ಇದಿರ ಮುರಿವುತ-ಎದುರಿಸಿ ಬಂದ ಶತ್ರುಗಳನ್ನು ಕೊಲ್ಲುತ್ತ, ತನ್ನ ಕಾಯಿದುಕೊಳುತ-ತನ್ನನ್ನು ರಕ್ಷಿಸಿಕೊಳ್ಳುತ್ತ, ಕೆಲಬಲನ ಸದೆದು-ಅಕ್ಕಪಕ್ಕಗಳಲ್ಲಿ ಬಂದ ಶತ್ರುಗಳನ್ನು ಬಡಿದು ಹಾಕಿ, ಮರಳುವ-ಹಿಂತಿರುಗಿ ಬರಬಲ್ಲ, ಲಾಗು ವೇಗದ-ವೇಗಶಾಲಿಯಾಗಿ, ಕದನ ಕಾಲಾನಲನು ಅವನು-ಯುದ್ಧದಲ್ಲಿ ಕಾಲಾಗ್ನಿಯಂತೆ ಇರುವ ಅವನೇ, ತಾ ಮೊದಲಿಗನಲೈ ರಥಿಕರಿಗೆ-ರಥಿಕರಲ್ಲಿ ಮೊದಲಿಗನೆನಿಸಿಕೊಳ್ಳುವನಲ್ಲವೇ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಿದುರ ನೀತಿಯಲ್ಲೂ ಈ ಪದ್ಯ ಬಂದಿದೆ   
ಉದ್ಯೋಗ ಪರ್ವ, ಸಂಧಿ 3, ಪದ್ಯ 103
</details>
