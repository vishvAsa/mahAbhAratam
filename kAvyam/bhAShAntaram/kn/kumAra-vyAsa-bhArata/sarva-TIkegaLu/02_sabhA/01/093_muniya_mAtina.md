+++
title = "093 ಮುನಿಯ ಮಾತಿನ"

+++

<details><summary>ಗದ್ಯ (ಕ.ಗ.ಪ) </summary>

93. ನಾರದ ಮುನಿ ಬೀಸಿದಂತಹ ಮಾತಿನ ಬಲೆಗೆ ಧರ್ಮರಾಜನ ಚೇತನವೆಂಬ ಜಿಂಕೆ ಸಿಕ್ಕಿ ಹಾಕಿಕೊಂಡು ಬಿಟ್ಟಿತು ! ಈ ಋಷಿಯ ಮಾತಿನ ಮಳೆಯಲ್ಲಿ ಇಂದ್ರಿಯ ಪ್ರವೃತ್ತಿಗಳು ನೆನೆದವು. ಯುಧಿಷ್ಠಿರನ ಮನದಲ್ಲಿ ರಾಜಸೂಯಯಾಗದ ಮೊಳಕೆ ಒಡೆಯಿತು. ನಾಲಿಗೆಯ ತುದಿಯಲ್ಲಿ ಅದು ಎರಡು ಎಲೆಗಳಾದವು. ಅದರ ನೆನಪೇ ಅವನ ಮನದಲ್ಲಿ ಭಾರವಾಗತೊಡಗಿತು.
</details>

<details><summary>ಪದಾರ್ಥ (ಕ.ಗ.ಪ) </summary>

ಮುನಿಯ ಮಾತಿನ ಬಲೆಗೆ-ನಾರದ ಋಷಿಯ ಮಾತಿನ ಬಲೆಗೆ, ಜನಪತಿಯ ಚೈತನ್ಯಮೃಗ-ಧರ್ಮರಾಯನ ಚೇತನವೆಂಬ ಜಿಂಕೆ,   
ಸಿಲುಕಿತು-ಸಿಕ್ಕಿಹಾಕಿಕೊಂಡಿತು, ವಚೋ ವರುಷದಲಿ-ಮಾತಿನ ಮಳೆಯಲ್ಲಿ, ಕರಣವೃತ್ತಿಗಳು-ಇಂದ್ರಿಯಗಳು, ಮನದಲಂಕುರವಾಯ್ತು-ಮನಸ್ಸಿನಲ್ಲಿ ಮೊಳಕೆಯೊಡೆಯಿತು, ಯಜ್ಞದ ನೆನವು-ಯಜ್ಞದ ಸ್ಮರಣೆಯೇ, ಧರ್ಮನಂದನನ-ಯುಧಿಷ್ಠಿರನ, ಭಾರವಣೆಯಲಿ ಬಿದ್ದುದು-ಜವಾಬ್ದಾರಿಯಾಗಿ ಉಳಿಯಿತು
</details>
