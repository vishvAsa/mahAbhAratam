+++
title = "027 ಕುಶಲವೆಮಗಿನ್ದೈದೆ ನೀನೀ"

+++

<details><summary>ಗದ್ಯ (ಕ.ಗ.ಪ) </summary>

27. ನಾನಿಂದು ಕುಶಲವಾಗಿದ್ದೇನೆ ಎಂದು ಹೇಳಿ, ನಾರದ ಧರ್ಮರಾಜನನ್ನು ರಾಜಕಾರಣದ ಹಲವು ಪ್ರಶ್ನೆನ್ನು ಕೇಳುತ್ತಾನೆ. ನೀನು ಈ ಭೂವಧುವಿಗೆ ಒಳ್ಳೆಯ ಪತಿಯಾಗಿದ್ದೀಯಾ ? ನಿನ್ನ ಆಜ್ಞೆಗೆ ಅಧೀನವಾಗಿ ವರ್ಣಾಶ್ರಮ ಧರ್ಮ ಶೋಭಿಸುತ್ತಿದೆಯೇ ? ಎಲ್ಲ ದಿಕ್ಕುಗಳಲ್ಲೂ ಶ್ರೇಷ್ಠವಾದ ಅಗ್ನಿಹೋತ್ರದ ಹೊಗೆ ಧ್ವಜಗಳಂತೆ ಹರಡುತ್ತಿವೆಯೇ? ಸಜ್ಜನರನ್ನು ದುರ್ಜನರು ನಿಂದಿಸುತ್ತಿಲ್ಲ ಅಲ್ಲವೇ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಕುಶಲ-ಕ್ಷೇಮ, ಎಮಗೆ-ನಮಗೆ, ಐದೆ-ಚೆನ್ನಾಗಿ, ವಸುಮತೀವಧುಗೆ-ಭೂಮಿಯೆಂಬ (ರಾಜ್ಯವೆಂಬ) ಕನ್ಯೆಗೆ, (ನೀನು) ಒಳ್ಳಿದನೆ-ಯೋಗ್ಯವರನಾಗಿದ್ದೀಯಾ?, ಭವತ್-ನಿನ್ನ, ಆಜ್ಞೆ-ಅಪ್ಪಣೆ, ನಿಂದಿಸರಲೇ-ದೂಷಿಸುವುದಿಲ್ಲವಷ್ಟೆ ?, ದುರ್ಜನರು-ಕೆಟ್ಟಜನರು, ಸುಜನರನು-ಒಳ್ಳೆಯವರನ್ನು
</details>
