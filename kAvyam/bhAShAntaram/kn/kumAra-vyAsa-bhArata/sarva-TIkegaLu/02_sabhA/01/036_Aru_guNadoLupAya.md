+++
title = "036 ಆರು ಗುಣದೊಳುಪಾಯ"

+++

<details><summary>ಗದ್ಯ (ಕ.ಗ.ಪ) </summary>

36. ಷಡ್ಗುಣಗಳಲ್ಲಿ, ಚತುರುಪಾಯಗಳಲ್ಲಿ ನಿನ್ನ ಮನಸ್ಸು ಏರಿದೆಯೇ ? ರಾಜಧರ್ಮದ ಮೂರು ಮಾರ್ಗಗಳಲ್ಲಿ ಎಚ್ಚರವಿದೆಯೇ? ರಾಜನೀತಿಯ ಮೂರು ಶಕ್ತಿಗಳಲ್ಲಿ ನಿನ್ನ ಮನಸ್ಸು ಬೇರೂರಿದೆಯೇ ? ಸಪ್ತಾಂಗಗಳಲ್ಲಿ ಬೇಸರಿಸದೆ ಕಾಣಿಸಿಕೊಳ್ಳುವೆಯಲ್ಲವೇ, ರಾಜ?
</details>

<details><summary>ಪದಾರ್ಥ (ಕ.ಗ.ಪ) </summary>

ನಯವಿಧಾನದಲಿ-ರಾಜನೀತಿಯಂತೆ, ಮನಬೇರೂರಿಹುದೆ-ಬೇರು ಬಿಟ್ಟಂತೆ ಮನಸ್ಸು ದೃಢವಾಗಿ ಇರುವುದೇ ? ಮೈದೋರು-ಕಾಣಿಸಿಕೊ, ಬೇಸರೆಯೆಲೇ-ಬೇಸರಪಟ್ಟುಕೊಳ್ಳುವುದಿಲ್ಲ ಅಲ್ಲವೇ?
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೂರುಶಕ್ತಿ-ಪ್ರಭುಶಕ್ತಿ, ತಂತ್ರಶಕ್ತಿ, ಉತ್ಸಾಹಶಕ್ತಿ,   
ತ್ರಿವರ್ಗ-ಧರ್ಮ, ಅರ್ಥ, ಕಾಮ,   
ಷಡ್ಗುಣ-ಉದ್ಯಮ, ಸಾಹಸ, ಧೈರ್ಯ, ಬುದ್ಧಿ, ಶಕ್ತಿ, ಪರಾಕ್ರಮ.  
ಚತುರುಪಾಯ-ಸಾಮ, ದಾನ, ಭೇದ, ದಂಡ.   
ಸಪ್ತಾಂಗ-ಸ್ವಾಮಿ, ಅಮಾತ್ಯ, ಸುಹೃತ್, ಕೋಶ, ರಾಷ್ಟ್ರ, ದುರ್ಗ, ಬಲ.
</details>
