+++
title = "094 ಕಳುಹಿದನು ಸುರಮುನಿಯನುದರದೊ"

+++

<details><summary>ಗದ್ಯ (ಕ.ಗ.ಪ) </summary>

94. ಈ ಕಡೆ ದೇವರ್ಷಿ ನಾರದನನ್ನು ಬೀಳ್ಕೊಂಡ. ಯಾಗದ ಬಗೆಗಿನ ಅಂತಸ್ತಾಪ ಉದರಕ್ಕೆ ಇಳಿಯಿತು. ಯಜ್ಞ ಎಷ್ಟು ದುಷ್ಕರವಾದುದು ಎಂದು ಗಲ್ಲದ ಮೇಲೆ ಕೈಯಿಟ್ಟು ಮತ್ತೆ ಮತ್ತೆ ತಲೆದೂಗಿದ. ಚಿಂತೆ ಹೆಚ್ಚಿ ಕಳವಳವುಂಟಾಯಿತು. ತನ್ನನ್ನು ಸಂತೈಸಿಕೊಳ್ಳುತ್ತ ವೀರನಾರಾಯಣನನ್ನು ನೆನೆಯತೊಡಗಿದ.
</details>

<details><summary>ಪದಾರ್ಥ (ಕ.ಗ.ಪ) </summary>

ಪದುಳಿಸು-ಸಂತೈಸು  
ಕಳುಹಿದನು-ಬೀಳ್ಕೊಟ್ಟ, ಸುರಮುನಿಯನು-ದೇವರ್ಷಿನಾರದನನ್ನು, ಉದರದೊಳಿಳಿದುದಂತಸ್ತಾಪ-ಅದರ ಬೇಗೆ ಹೊಟ್ಟೆಗಿಳಿಯಿತು,    
ಯಜ್ಞದಬಲುಹ-ಯಜ್ಞದ ಅಗಾಧತೆಯನ್ನು, ನೆನೆದು ಅಡಿಗಡಿಗೆ-ಮತ್ತೆ ಮತ್ತೆ, ಕಂಪಿಸಿ-ನಡುಗಿ, ಕೈಯ ಗಲ್ಲದಲಿ-ಗಲ್ಲದ ಮೇಲೆ ಕೈಯಿಟ್ಟು ಚಿಂತಾಮಗ್ನನಾಗಿ, ಕಳವಳಿಸಿ-ಚಿಂತಿತನಾಗುತ್ತ, ಪದುಳಿಸಿಕೊಳುತ-ಸಮಾಧಾನ ಪಟ್ಟುಕೊಳ್ಳುತ್ತ, ಭೂಪತಿ ತಿಲಕ-ರಾಜ ಶ್ರೇಷ್ಠನಾದ ಯುಧಿಷ್ಠಿರ, ವೀರ ನಾರಾಯಣನನ್ನು, ನೆನೆವುತಿದ್ದನು-ಸ್ಮರಿಸಿಕೊಳ್ಳುತ್ತಿದ್ದ
</details>
