+++
title = "076 ಬಿಟ್ಟ ಸೂಠಿಯಲರಿನೃಪರ"

+++

<details><summary>ಗದ್ಯ (ಕ.ಗ.ಪ) </summary>

76. ಮುಂದೆ ನುಗ್ಗಿದ ವೇಗದಲ್ಲಿ ಶತ್ರುರಾಜರನ್ನು ಅಟ್ಟಿಸಿಕೊಂಡು ಹೋಗಿ ಮುಂದಣ ಸಾಲನ್ನು ಒಡೆದು ಹಾಯ್ದು ಒಳಕ್ಕೆ ಪ್ರವೇಶಿಸಿ ಆನೆ ನುಗ್ಗಿದಂತೆ ಶತ್ರುಗಳ ಮೇಲೆ ಬಿದ್ದು ಸುತ್ತಾಡಿ ಹಿಟ್ಟುಗುಟ್ಟುತ್ತ ಹೆಣದ ಸಾಲುಗಳು ಒಟ್ಟೊಟ್ಟಿಗೆ ಬೀಳುತ್ತಿರಲು ರಣರಂಗದಲ್ಲಿ ಶತ್ರುಗಳನ್ನು ಅಟ್ಟಿ ಆಡಿಸಬಲ್ಲವನೇ ನಿಜವಾದ ರಾವುತ.
</details>

<details><summary>ಪದಾರ್ಥ (ಕ.ಗ.ಪ) </summary>

ಸೂಠಿ-ವೇಗ, ರಾವುತ-ಕುದುರೆ ಸವಾರ, ಅಶ್ವದಳದ ಸೈನಿಕ ?  
ಬಿಟ್ಟ ಸೂಠಿಯಲಿ-ನುಗ್ಗಿದ ವೇಗದಲ್ಲೇ, ಅರಿನೃಪರ-ಶತ್ರು ರಾಜರನ್ನು, ನೆರೆಯಟ್ಟಿ-ಚೆನ್ನಾಗಿ ಅಟ್ಟಿಸಿಕೊಂಡು ಹೋಗಿ, ಮುಂದಣಥಟ್ಟನು-ಸೇನೆಯ ಮುಂಭಾಗವನ್ನು, ಒಡೆಹಾಯ್ದ-ಸೀಳಿಕೊಂಡು ನುಗ್ಗಿ, ಅಹಿತ ಬಲದೊಳಗೆ-ಶತ್ರುಸೈನ್ಯದಲಿ, ಆನೆವರಿವವರಿದು-ಆನೆಯಂತೆ ಹರಿದಾಡಿ, ಹಿಟ್ಟುಗುಟ್ಟುತ-ಹಿಟ್ಟನ್ನು ಕುಟ್ಟಿದಂತೆ ವೈರಿಗಳನ್ನು ಹಾಕಿ ತುಳಿಯತ್ತ, ಹೆಣನ ಸಾಲುಗಳ ಒಟ್ಟು ಮೆರೆಯಲು-ಸಾಲು ಸಾಲಾಗಿ ಹೆಣಗಳ ರಾಶಿ ಕಣ್ಣಿಗೆ ಬೀಳುತ್ತಿರಲು, ಕಳನ ಚೌಕದಲ್ಲಿ-ರಣರಂಗದಲ್ಲಿ (ಶತ್ರುಗಳನ್ನು), ಅಟ್ಟಿಯಾಡಿಸಬಲ್ಲವನೆ-ಬೆನ್ನಟ್ಟಿ ಓಡಾಡಿಸ ಬಲ್ಲವನೆ, ರಾವುತನು-ಕುದುರೆಯ ಯೋಧ
</details>

<details><summary>ಟಿಪ್ಪನೀ (ಕ.ಗ.ಪ) </summary>

ವಿದುರ ನೀತಿಯಲ್ಲೂ ಈ ಪದ್ಯ ಬಂದಿದೆ   
ಉದ್ಯೋಗ ಪರ್ವ, ಸಂಧಿ 3, ಪದ್ಯ 104
</details>
