+++
title = "051 ಮೇಲನರಿಯದ ನೃಪನ"

+++

<details><summary>ಗದ್ಯ (ಕ.ಗ.ಪ) </summary>

51. ರಾಜ ಕೇಳು, ಮೇಲನ್ನು ತಿಳಿಯದ ರಾಜನ ಬಾಳು ಗಾಳಿಗೆ ಒಡ್ಡಿದ ಸೊಡರು, ಆಗಸದಲ್ಲಿ ಹರಡಿದ ಮೋಡದ ರಾಶಿ, ಕಾಮನ ಬಿಲ್ಲಿನ ಆಕೃತಿ, ಶವಕ್ಕೆ ಉಡಿಸಿರುವ ವಸ್ತ್ರ, ಕತ್ತಿಯ ಅಲಗಿಗೆ ಒತ್ತಿದ ಕತ್ತು. ಹಾವಿನ ಬುಟ್ಟಿಯೊಳಕ್ಕೆ ಇಟ್ಟ ಕೈ. ಈ ಒಂದೊಂದೂ ಕ್ಷಣಿಕ, ನಶ್ವರ, ವ್ಯರ್ಥ, ವಿನಾಶಕರ. ಹಾಗೆಯೇ ಅವನ ಸಂಪತ್ತು ಹುರುಳಿಲ್ಲದ ಉಬ್ಬಟೆ.
</details>

<details><summary>ಪದಾರ್ಥ (ಕ.ಗ.ಪ) </summary>

ನೀರದ-ಮೋಡ, ಸುರಧನು-ಕಾಮನಬಿಲ್ಲು,   
ಬಾಳ್-ಕತ್ತಿ,   
ಭುಜಗ-ಹಾವು,   
ಹೇಳಿಗೆ-ಬುಟ್ಟಿ,   
ಬೆಳ್ಳಾರ ಹಬ್ಬುಗೆ - ಹುರುಳಿಲ್ಲದ ಉಬ್ಬಟೆ.  
ಮೇಲನರಿಯದ-ಅನಂತರ ಏನಾದೀತು ಎಂಬುದನ್ನು ತಿಳಿಯದ, ಒಳ್ಳೆಯುದು ಯಾವುದು ಎಂದು ತಿಳಿಯದ, ನೃಪನ-ರಾಜನ, ಬಾಳಿಕೆ-ಬಾಳು, ಜೀವನ, ಸೊಡರು-ಹಣತೆಯ ದೀಪ, ನೀರದಜಾಲದ-ಮೋಡದ ರಾಶಿಯ, ಒಡ್ಡಣೆ-ಸೇರುವಿಕೆ, ಸುರಧನುವಿನಾಕಾರ-ಕಾಮನಬಿಲ್ಲಿನ ದರ್ಶನ, ಶವದುಡಿಗೆ-ಹೆಣಕ್ಕೆ ಅಲಂಕರಿಸುವ ಬಟ್ಟೆ, ಬಾಳಿಗೆ-ಕತ್ತಿಗೆ, ಔಕಿದ-ಊರಿದ, ಕೊರಳು-ಕತ್ತು, ಭುಜಗನ ಹೇಳಿಗೆಯಲಿ-ಹಾವಿ ಬುಟ್ಟಿಯಲ್ಲಿ, ಇಕ್ಕಿದ-ಇಟ್ಟ, ಕರವು-ಕೈ, ಹೀಗೆ ಪ್ರತಿಯೊಂದರಂತೆ ಅವನ ಜೀವನ ನಶ್ವರ ಎಂಬ ಭಾವ,   
ಅವನ ಸಿರಿ-ಆ ರಾಜನ ಸಂಪತ್ತು, ಬೆಳ್ಳಾರ ಹಬ್ಬುಗೆ-ಬೆಳ್ಳಾರ ಬಲೆಯನ್ನು ಹರಡಿದಂತೆ
</details>
