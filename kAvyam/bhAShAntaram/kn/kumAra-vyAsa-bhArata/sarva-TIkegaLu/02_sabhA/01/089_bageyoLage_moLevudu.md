+++
title = "089 ಬಗೆಯೊಳಗೆ ಮೊಳೆವುದು"

+++

<details><summary>ಗದ್ಯ (ಕ.ಗ.ಪ) </summary>

89. ಇನ್ನು ಬ್ರಹ್ಮನ ಸಭೆ. ಬ್ರಹ್ಮನು ಮನಸ್ಸಿನಲ್ಲಿ ಸಂಕಲ್ಪ ಮಾಡಿಕೊಂಡ ಮಾತ್ರಕ್ಕೇ ಹದಿನಾಲ್ಕು ಲೋಕಗಳೂ ಸೃಷ್ಟಿಯಾಗಿ ಬಿಡುತ್ತವೆ ಎನ್ನಲಾಗಿ ಅಂಥವನ ಸಭೆ ವೈಭವವೇನು ಸಾಮಾನ್ಯವೇ ? ಬ್ರಹ್ಮನಿಗೆ ಅಸಾಧ್ಯವಾದುದೇನಿದೆ ? ಉಪನಿಷದ್ ವಿದ್ಯೆಗಳೇ ಅವನ ಎದುರಿನಲ್ಲಿ ಸುಗಮವಾಗಿ ಗಾನ ಮಾಡುವವರು ! ವೇದಕ್ರತು ಪುರಾಣದಿಗಳೇ ಅವನ ಮುಂದೆ ಸ್ತುತಿಪಾಠಕರು !
</details>

<details><summary>ಪದಾರ್ಥ (ಕ.ಗ.ಪ) </summary>

ಜಾವಳವೆ-ಸಾಮಾನ್ಯವೇ, ಅರಿದು-ಅಸಾಧ್ಯ, ತಸ್ಯ-ಅವನ, ಸುಗಮಗಾನಿ-ಸರಳವಾಗಿ ಹಾಡುವವರು  
ಬಗೆಯೊಳಗೆ-ಮನಸ್ಸಿನಲ್ಲಿ ಕಲ್ಪಿಸಿಕೊಂಡ ಮಾತ್ರಕ್ಕೇ, ಚತುರ್ದಶ ಜಗ-ಹದಿನಾಲ್ಕು ಲೋಕಗಳೂ, ಮೊಳೆವುದು-ಸೃಷ್ಟಿಯಾಗಿಬಿಡುತ್ತವೆ,   
ತಸ್ಯ ಓಲಗದ ಸಿರಿ-ಅವನ ಸಭೆಯ ವೈಭೋಗ(ಅತಿಶಯವಾದುದು), ಪರಮೇಷ್ಠಿಗೆ-ಬ್ರಹ್ಮನಿಗೆ, ಏನರಿದೈ-ಏನಯ್ಯಾ ಅಸಾಧ್ಯ ?,    
ಉಪನಿಷದ ವಿದ್ಯೆಗಳು-ಉಪನಿಷತ್ ವಿದ್ಯಾದೇವತೆಗಳೇ, ಸುಗಮಗಾನಿಯರು-ಅವನ ಆಸ್ಥಾನದಲ್ಲಿ ಸುಗಮವಾಗಿ ಗಾನ ಮಾಡುವವರು, ವೇದಕ್ರತು-ಯಜ್ಞ, ಬಿರುದಾವಳಿಯ ಪಾಠಕರು-ಸ್ತುತಿ ಪಾಠಕರು
</details>
