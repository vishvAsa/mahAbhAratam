+++
title = "061 ಆವ ಕಾಲದೊಳಾವ"

+++

<details><summary>ಗದ್ಯ (ಕ.ಗ.ಪ) </summary>

61. ಯಾವ ಕಾಲದಲ್ಲಿ ಯಾವ ಕಾರ್ಯ ಯಾವನಿಂದ ಆದೀತೆಂದು ತಿಳಿದು ಅಂಥವನನ್ನು ಆದರಿಸುವ ಸ್ಥಳವಿದು ಎಂದು ನೀನು ತಿಳಿದಿರುವೆಯಷ್ಟೆ ? ಮೃಗಜೀವಿಯಾದ ಸಿಂಹದಂತೆ ಚಾಡಿಕೋರರ ಮಾತು ಕೇಳಿಕೊಂಡು ಅದರಂತೆ ನಡೆದರೆ ಭೂಮಂಡಲದ ಏಕಾಧಿಪತ್ಯವೆಂಬುದು ಕೆಟ್ಟು ಹೋಗುತ್ತದೆಂಬುದನ್ನು ತಿಳಿದಿದ್ದೀಯಾ ರಾಜಾ ?
</details>

<details><summary>ಪದಾರ್ಥ (ಕ.ಗ.ಪ) </summary>

ಠಾವು-ಸ್ಥಾನ, ಲಾವಕ-ಚಾಡಿಕೋರ  
ಮನ್ನಿಪ-ಕ್ಷಮಿಸುವಂತಹ, ಠಾವಿದು-ಸ್ಥಳವಿದು, ಅರಿದಿಹೈ-ತಿಳಿದಿರುವೆಯಾ?, ಮೃಗಜೀವಿಯಂದದಲಿ-ಮೃಗಜೀವಿಯಾದ ಸಿಂಹದಂತೆ,   
ಲಾವಕರ-ಚಾಡಿಕೋರರ, ನುಡಿ ಕೇಳಿ ನಡೆದರೆ-ಮಾತು ಕೇಳಿಕೊಂಡು ಅದರಂತೆ ನಡೆದರೆ, ಭೂವಳಯದ-ಈ ಭೂಮಂಡಲದ, ಏಕಾಧಿಪತ್ಯದ ಠಾವು-ಒಬ್ಬನೇ ಯಜಮಾನನಿಗೆ ಸೇರಿದ ಸ್ಥಳವಿದು, (ಎಂಬುದು) ಕೆಡುವುದು-ಕೆಟ್ಟು ಹೋಗುತ್ತದೆ (ಎಂಬುದನ್ನು)  
ಅರಿದಿಹೈ-ತಿಳಿದಿರುವೆಯಾ ?
</details>

<details><summary>ಟಿಪ್ಪನೀ (ಕ.ಗ.ಪ) </summary>

ಮೃಗಜೀವಿಯಂದದಲಿ - ಪಂಚತಂತ್ರದ ಒಂದು ಕಥೆಯನ್ನು ನೆನಪಿಸಿಕೊಳ್ಳಬಹುದು
</details>
