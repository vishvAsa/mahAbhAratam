+++
title = "೧೯"

+++

<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/000_sU_rAyadaLavanu.md">
<details open><summary><h3>೦೦೦ ಸೂ ರಾಯದಳವನು ...{Loading}...</h3></summary>

ಸೂ. ರಾಯದಳವನು ಮುರಿದು ಕೌರವ  
ರಾಯನನುಜರು ಸಹಿತ  ಗಗನಕೆ  
ಹಾಯಿದನು ಗಂಧರ್ವಪತಿ ಸುರಪತಿಯ ನೇಮದಲಿ
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/000_sU_rAyadaLavanu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

ಸೂಚನೆ : ದೇವೇಂದ್ರನ ಆಜ್ಞೆಯಂತೆ ಚಿತ್ರಸೇನನು ಕೌರವನ ಸೇನೆಯನ್ನು ಸೋಲಿಸಿ, ಸಹೋದರರ ಸಹಿತ ಕೌರವನನ್ನು ಎತ್ತಿಕೊಂಡು ಆಕಾಶಕ್ಕೆ ಹೋದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/000_sU_rAyadaLavanu.md">
<details><summary><h4>ಮೂಲ ...{Loading}...</h4></summary>

ಸೂ. ರಾಯದಳವನು ಮುರಿದು ಕೌರವ  
ರಾಯನನುಜರು ಸಹಿತ  ಗಗನಕೆ  
ಹಾಯಿದನು ಗಂಧರ್ವಪತಿ ಸುರಪತಿಯ ನೇಮದಲಿ
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/001_kELu_janamEjaya.md">
<details open><summary><h3>೦೦೧ ಕೇಳು ಜನಮೇಜಯ ...{Loading}...</h3></summary>

ಕೇಳು ಜನಮೇಜಯ ಧರಿತ್ರೀ  
ಪಾಲ ವನಪಾಲಕರ ಜಗಳದೊ  
ಳಾಳು ನೊಂದುದು ಧರೆಗೆ ಬಿದ್ದುದು ತೋಟಿ ತೋಹಿನಲಿ  
ಆಲಿಗಳ ಕೀಳ್ನೋಟದೊಲಹಿನ  
ಮೌಳಿಯುಬ್ಬೆಯ ಸೂಲ ದುಗುಡದ  
ಜಾಳಿಗೆಯ ಜಡಮನದಲಿದ್ದನು ಕೌರವರ ರಾಯ     ॥1॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/001_kELu_janamEjaya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

1. ಜನಮೇಜಯ ಭೂಪತಿ, ಕೇಳು ವನಪಾಲಕರ ಜಗಳದಲ್ಲಿ ಸೇನೆ ಸೋತುಹೋಗಿ ಕಾಡಿನಲ್ಲಿ ಧರಾಶಾಯಿಯಾಯಿತು. ಕಣ್ಣುಗಳನ್ನು ತಗ್ಗಿಸಿ, ತಲೆನೋವಿನಿಂದ , ವಿಷಾದಚಿತ್ತದಲ್ಲಿ ಕೌರವರಾಯನಿದ್ದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ತೋಟಿ -ಕಲಹ  
ತೋಹು - ತೋಪು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/001_kELu_janamEjaya.md">
<details><summary><h4>ಮೂಲ ...{Loading}...</h4></summary>

ಕೇಳು ಜನಮೇಜಯ ಧರಿತ್ರೀ  
ಪಾಲ ವನಪಾಲಕರ ಜಗಳದೊ  
ಳಾಳು ನೊಂದುದು ಧರೆಗೆ ಬಿದ್ದುದು ತೋಟಿ ತೋಹಿನಲಿ  
ಆಲಿಗಳ ಕೀಳ್ನೋಟದೊಲಹಿನ  
ಮೌಳಿಯುಬ್ಬೆಯ ಸೂಲ ದುಗುಡದ  
ಜಾಳಿಗೆಯ ಜಡಮನದಲಿದ್ದನು ಕೌರವರ ರಾಯ     ॥1॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/002_jIya_duguDavidEke.md">
<details open><summary><h3>೦೦೨ ಜೀಯ ದುಗುಡವಿದೇಕೆ ...{Loading}...</h3></summary>

ಜೀಯ ದುಗುಡವಿದೇಕೆ ದಿವಿಜರ   
ರಾಯ ಶಿಖಿ ಯಮ ನಿರುತಿ ಜಲಧಿಪ  
ವಾಯು ಧನದ ಶಿವಾದಿಗಳ ಸಾಹಸಕೆ ಮೂವಡಿಯ   
ರಾಯ ಭಟರಿದೆ ನೇಮಿಸಾ ಸುರ  
ರಾಯನೂರಿನ ಹಾಡುಗರ ಹುಲು  
ನಾಯಕರಿಗಿನಿತೇಕೆ ಖತಿ ಬೆಸಸೆಂದನಾ ಕರ್ಣ      ॥2॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/002_jIya_duguDavidEke.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

2. ಒಡೆಯ, ಯಾಕಿಷ್ಟು ಚಿಂತೆ ? ದೇವೇಂದ್ರ, ಅಗ್ನಿ, ಯಮ, ನಿಋತಿ, ವರುಣ, ವಾಯು, ಕುಬೇರ, ಈಶಾನರ ಪರಾಕ್ರಮಕ್ಕೆ ಮೂರು ಮಡಿಯಷ್ಟು ಶಕ್ತಿಯನ್ನು ಹೊಂದಿದ ವೀರ ಭಟರಿದ್ದಾರೆ. ನಿನ್ನ ಆಜ್ಞೆಯಾದರೆ ಸಾಕು, ಸುರಲೋಕದ ಗಾಯಕರಾದ ಗಂಧರ್ವರ ಪೌರುಷ ಎಷ್ಟೆಂದು ನೋಡೋಣ ಎಂದು ಕರ್ಣನೆಂದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಹಾಡುಗ - ಹಾಡುವವನು, ಗಾಯಕ  
ಜಲಧಿಪ - ವರುಣ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/002_jIya_duguDavidEke.md">
<details><summary><h4>ಮೂಲ ...{Loading}...</h4></summary>

ಜೀಯ ದುಗುಡವಿದೇಕೆ ದಿವಿಜರ   
ರಾಯ ಶಿಖಿ ಯಮ ನಿರುತಿ ಜಲಧಿಪ  
ವಾಯು ಧನದ ಶಿವಾದಿಗಳ ಸಾಹಸಕೆ ಮೂವಡಿಯ   
ರಾಯ ಭಟರಿದೆ ನೇಮಿಸಾ ಸುರ  
ರಾಯನೂರಿನ ಹಾಡುಗರ ಹುಲು  
ನಾಯಕರಿಗಿನಿತೇಕೆ ಖತಿ ಬೆಸಸೆಂದನಾ ಕರ್ಣ      ॥2॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/003_nEmavAyitu_subhaTaroLage.md">
<details open><summary><h3>೦೦೩ ನೇಮವಾಯಿತು ಸುಭಟರೊಳಗೆ ...{Loading}...</h3></summary>

ನೇಮವಾಯಿತು ಸುಭಟರೊಳಗೆ ಸ  
ನಾಮರೆದ್ದರು ಕರ್ಣ ಸೌಬಲ   
ಭೂಮಿಪತಿಯನುಜಾತ ಬಾಹ್ಲಿಕ ಶಲ್ಯನಂದನರು   
ಸೋಮದತ್ತನ ಮಗ ಕಳಿಂಗ ಸು  
ಧಾಮ ಚಿತ್ರ ಮಹಾರಥಾದಿ ಮ  
ಹಾ ಮಹಿಮರನುವಾಯ್ತು ಗಜ ಹಯ ರಥ ನಿಕಾಯದಲಿ     ॥3॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/003_nEmavAyitu_subhaTaroLage.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

3. ಆಜ್ಞೆಯಾದ ಕೂಡಲೇ ಸುಭಟರು ಎದ್ದು ಹೊರಟರು. ಕರ್ಣ, ಶಕುನಿ, ದುಃಶಾಸನ, ಬಾಹ್ಲಿಕ, ಶಲ್ಯಕುಮಾರ, ಸೋಮದತ್ತಸುತ, ಕಳಿಂಗರಾಜ, ಸುಧಾಮ, ಚಿತ್ರ ಮಹಾರಥ ಮೊದಲಾದ ವೀರರು ಆನೆ ಕುದುರೆ ರಥಗಳನ್ನೇರಿ ಹೊರಟರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/003_nEmavAyitu_subhaTaroLage.md">
<details><summary><h4>ಮೂಲ ...{Loading}...</h4></summary>

ನೇಮವಾಯಿತು ಸುಭಟರೊಳಗೆ ಸ  
ನಾಮರೆದ್ದರು ಕರ್ಣ ಸೌಬಲ   
ಭೂಮಿಪತಿಯನುಜಾತ ಬಾಹ್ಲಿಕ ಶಲ್ಯನಂದನರು   
ಸೋಮದತ್ತನ ಮಗ ಕಳಿಂಗ ಸು  
ಧಾಮ ಚಿತ್ರ ಮಹಾರಥಾದಿ ಮ  
ಹಾ ಮಹಿಮರನುವಾಯ್ತು ಗಜ ಹಯ ರಥ ನಿಕಾಯದಲಿ     ॥3॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/004_nUkidaru_munguDiyavaru.md">
<details open><summary><h3>೦೦೪ ನೂಕಿದರು ಮುಙ್ಗುಡಿಯವರು ...{Loading}...</h3></summary>

ನೂಕಿದರು ಮುಂಗುಡಿಯವರು ಬನ  
ದಾಕೆಯಲಿ ಹೊಯ್ದರು ವಿರೋಧಿ ದಿ  
ವೌಕಸರನಿಕ್ಕಿದರು ಸಿಕ್ಕಿದರುರವ ಸಬಳದಲಿ   
ಆಕೆವಾಳರು ಕರ್ಣ ಶಕುನಿಗ  
ಳೇಕೆ ನಿಲುವರು ಬಿರಿದು ಪಾಡಿನ  
ನೇಕ ಭಟರೊಳಬಿದ್ದು ತಿವಿದರು ಬೆರಸಿ ಪರಬಲವ      ॥4॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/004_nUkidaru_munguDiyavaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

4. ಕಾಲಾಳುಗಳು ಮುಂದೊತ್ತಿ ವನಪಾಲಕರನ್ನು ಹೊಡೆದರು. ಶತ್ರುಗಳಾದ ಗಂಧರ್ವರನ್ನು ಬಡಿದು, ಅವರ ಹೊಟ್ಟೆಯನ್ನು ಸಬಳದಿಂದ ಸೀಳಿದರು. ಕರ್ಣ ಶಕುನಿಗಳೇ ಮೊದಲಾದ ವೀರರೇಕೆ ? ಉಳಿದ ಅನೇಕ ಭಟರುಗಳೇ ವನದ ಒಳ ಹೊಕ್ಕು ವೈರಿ ಬಲವನ್ನು ತಿವಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ದಿವೌಕಸ - ದೇವತೆಗಳು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/004_nUkidaru_munguDiyavaru.md">
<details><summary><h4>ಮೂಲ ...{Loading}...</h4></summary>

ನೂಕಿದರು ಮುಂಗುಡಿಯವರು ಬನ  
ದಾಕೆಯಲಿ ಹೊಯ್ದರು ವಿರೋಧಿ ದಿ  
ವೌಕಸರನಿಕ್ಕಿದರು ಸಿಕ್ಕಿದರುರವ ಸಬಳದಲಿ   
ಆಕೆವಾಳರು ಕರ್ಣ ಶಕುನಿಗ  
ಳೇಕೆ ನಿಲುವರು ಬಿರಿದು ಪಾಡಿನ  
ನೇಕ ಭಟರೊಳಬಿದ್ದು ತಿವಿದರು ಬೆರಸಿ ಪರಬಲವ      ॥4॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/005_matte_muridudu.md">
<details open><summary><h3>೦೦೫ ಮತ್ತೆ ಮುರಿದುದು ...{Loading}...</h3></summary>

ಮತ್ತೆ ಮುರಿದುದು ದೇವಬಲ ಬೆಂ  
ಬತ್ತಿ ಕವಿದರು ಕೌರವನ ಭಟ  
ರೆತ್ತಿ ಹಾಯ್ಕಿದರದಟ ಗಂಧರ್ವರ ಭಟವ್ರಜವ   
ತೆತ್ತಿಸಿದ ಶರದೇರ ಸುರಿಗರು  
ಳೊತ್ತುಗೈಗಳ ತಾಳಿಗೆಯ ತಲೆ  
ಹೊತ್ತು ರಕ್ತದ ರಹಿಯಲೋಡಿತು ಸೇನೆ ಸುರಪುರಕೆ      ॥5॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/005_matte_muridudu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

5. ಗಂಧರ್ವರ ಶಕ್ತಿ ಮತ್ತೆ ಕುಗ್ಗಿತು. ಕೌರವನ ಸೇನೆ ಅವರನ್ನು ಎತ್ತಿ ಬಿಸಾಡಿತು. ಬಾಣ ಹೊಕ್ಕ ರಥ, ಸುರಿವ ಕರುಳನ್ನು ಒತ್ತಿಹಿಡಿದ ಕೈಗಳು, ನೆತ್ತಿ ತಲೆಗಳಲ್ಲಿ ರಕ್ತ ಸುರಿಯುತ್ತಿರಲು ಗಂಧರ್ವ ಸೇನೆ ದೇವಲೋಕಕ್ಕೆ ಓಡಿತು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/005_matte_muridudu.md">
<details><summary><h4>ಮೂಲ ...{Loading}...</h4></summary>

ಮತ್ತೆ ಮುರಿದುದು ದೇವಬಲ ಬೆಂ  
ಬತ್ತಿ ಕವಿದರು ಕೌರವನ ಭಟ  
ರೆತ್ತಿ ಹಾಯ್ಕಿದರದಟ ಗಂಧರ್ವರ ಭಟವ್ರಜವ   
ತೆತ್ತಿಸಿದ ಶರದೇರ ಸುರಿಗರು  
ಳೊತ್ತುಗೈಗಳ ತಾಳಿಗೆಯ ತಲೆ  
ಹೊತ್ತು ರಕ್ತದ ರಹಿಯಲೋಡಿತು ಸೇನೆ ಸುರಪುರಕೆ      ॥5॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/006_hoyyalAdudu_chitrasEnana.md">
<details open><summary><h3>೦೦೬ ಹೊಯ್ಯಲಾದುದು ಚಿತ್ರಸೇನನ ...{Loading}...</h3></summary>

ಹೊಯ್ಯಲಾದುದು ಚಿತ್ರಸೇನನ   
ಬಯ್ಯಲೇತಕೆ ಬೇರೆ ಗಾಯದ   
ಮೈಯಬಿಸುಟಾಯಧದ ಬೆನ್ನಲಿ ಬಿಟ್ಟ ಮಂಡೆಗಳ   
ಸುಯ್ಯ ಬಹಳದ ಭಟರು ತೊದಳಿಸು  
ತೊಯ್ಯನೆಂದರು ಜೀಯ ಕರ್ಣನ   
ಕೈಯಲಮರರ ಜೀವವದೆ ಜಾರುವುದು ಹಿತ ನಿಮಗೆ      ॥6॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/006_hoyyalAdudu_chitrasEnana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

6. 'ಶತ್ರುಗಳು ನಮ್ಮನ್ನು ಹೊಡೆದು ಹಾಕಿದರು. ಚಿತ್ರಸೇನನನ್ನು ಬೈಯ ಬೇಡಿ. ಜೀಯ, ಕರ್ಣನ ಕೈಯಲ್ಲಿ ಗಂಧರ್ವರ ಪ್ರಾಣ ಹೋಗುವುದು ನಿಮಗೆ ಹಿತವೆ ?' ಎಂದು ಗಾಯವಾದ ಮೈ, ಆಯುಧವನ್ನು ಬಿಸಾಡಿ,  ಬೆನ್ನಿನ ಮೆಲೆ ಕೆದರಿದ ತಲೆಕೂದಲುಗಳುಳ್ಳ ದೇವಭಟರು ತೊದಲುತ್ತಾ  ದೂರು ಕೊಟ್ಟರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/006_hoyyalAdudu_chitrasEnana.md">
<details><summary><h4>ಮೂಲ ...{Loading}...</h4></summary>

ಹೊಯ್ಯಲಾದುದು ಚಿತ್ರಸೇನನ   
ಬಯ್ಯಲೇತಕೆ ಬೇರೆ ಗಾಯದ   
ಮೈಯಬಿಸುಟಾಯಧದ ಬೆನ್ನಲಿ ಬಿಟ್ಟ ಮಂಡೆಗಳ   
ಸುಯ್ಯ ಬಹಳದ ಭಟರು ತೊದಳಿಸು  
ತೊಯ್ಯನೆಂದರು ಜೀಯ ಕರ್ಣನ   
ಕೈಯಲಮರರ ಜೀವವದೆ ಜಾರುವುದು ಹಿತ ನಿಮಗೆ      ॥6॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/007_kaLavaLisadiri_dhanuva.md">
<details open><summary><h3>೦೦೭ ಕಳವಳಿಸದಿರಿ ಧನುವ ...{Loading}...</h3></summary>

ಕಳವಳಿಸದಿರಿ ಧನುವ ತಾ ಹೆ  
ಬ್ಬಲವ ಕರೆ ಕರೆ ಹುಲು ಮನುಷ್ಯರ  
ಬಲಹು ಗಡ ಬಯಲಾಯ್ತು ಗಡ ಗಂಧರ್ವರಾಟೋಪ   
ನೆಲನೊಳೊಕ್ಕರೆ ಶೋಣಿತಕೆ ರಾ  
ಟಳವ ಹಿಡಿ ಬರಹೇಳು ಶಾಕಿನಿ   
ಕುಲವ ಡಾಕಿನಿಯರನು ನೆತ್ತರುಗುಡುಹಿ ಕೈನೆಯರ     ॥7॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/007_kaLavaLisadiri_dhanuva.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

7. 'ಕಳವಳಿಸಬೇಡಿ ಧನುಸ್ಸನ್ನು ತನ್ನಿ. ಹಿರಿದಾದ ಬಲವನ್ನು ಕರೆಯಿರಿ. ಹುಲುಮಾನವರ ಪರಾಕ್ರಮ ಇಷ್ಟಿದೆಯೆ ? ಗಂಧರ್ವರ ಸಾಮಥ್ರ್ಯವೇನಾದರೂ ಭೂಮಿಯಲ್ಲಿ ಪ್ರಕಟವಾದರೆ, ರಕ್ತದ ಹೊಳೆಯೇ ಹರಿದೀತು. ಶಾಕಿನಿ ಡಾಕಿನಿಯರನ್ನು ರಕ್ತಪಾನ ಮಾಡಲು ಬರಹೇಳಿರಿ.' ( ಎಂದು ಚಿತ್ರಸೇನನು ಹೇಳಿದನು.)
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/007_kaLavaLisadiri_dhanuva.md">
<details><summary><h4>ಮೂಲ ...{Loading}...</h4></summary>

ಕಳವಳಿಸದಿರಿ ಧನುವ ತಾ ಹೆ  
ಬ್ಬಲವ ಕರೆ ಕರೆ ಹುಲು ಮನುಷ್ಯರ  
ಬಲಹು ಗಡ ಬಯಲಾಯ್ತು ಗಡ ಗಂಧರ್ವರಾಟೋಪ   
ನೆಲನೊಳೊಕ್ಕರೆ ಶೋಣಿತಕೆ ರಾ  
ಟಳವ ಹಿಡಿ ಬರಹೇಳು ಶಾಕಿನಿ   
ಕುಲವ ಡಾಕಿನಿಯರನು ನೆತ್ತರುಗುಡುಹಿ ಕೈನೆಯರ     ॥7॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/008_Ena_hELuvenarasa.md">
<details open><summary><h3>೦೦೮ ಏನ ಹೇಳುವೆನರಸ ...{Loading}...</h3></summary>

ಏನ ಹೇಳುವೆನರಸ ದಿವಿಜರ  
ಸೇನೆಯಲ್ಲಾ ಛತ್ರ ಚಮರ ವಿ  
ತಾನದಲಿ ನಭವಿಲ್ಲ ನೆಗಹಿದ ಸಬಳ ಶಲ್ಲೆಹಕೆ   
ಮೈನುಸುಳ ಕಾಣೆನು ಸಮೀರನ   
ಭಾನುಕಿರಣದ ಸುಳಿವನೀಶ್ವರ   
ತಾನೆ ಬಲ್ಲನು ಶಿವ ಶಿವೆನೆ ಜೋಡಿಸಿತು ನಿಮಿಷದಲಿ     ॥8॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/008_Ena_hELuvenarasa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

8. ಅರಸನೇ, ಏನು ಹೇಳುವುದು ? ದೇವಲೋಕದ ಸೇನೆ ಅಲ್ಲವೆ ? ಛತ್ರ ಚಾಮರಗಳಿಂದ ಗಗನವೇ ಕಾಣದಾಯಿತು. ಖಡ್ಗ ಶರಾವಳಿಗಳನ್ನು ಎತ್ತಿದಾಗ ವಾಯುವಿಗಾಗಲೀ, ಸೂರ್ಯ ಕಿರಣಕ್ಕಾಗಲೀ ಸುಳಿಯಲು ಸ್ಥಳವಿಲ್ಲದಾಯಿತು. ಇದನ್ನು ಪರಶಿವನೆ ಬಲ್ಲನು. ಶಿವಶಿವಾ... ನಿಮಿಷದಲ್ಲಿ ಸೇನೆ ಸಿದ್ಧವಾಯಿತು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/008_Ena_hELuvenarasa.md">
<details><summary><h4>ಮೂಲ ...{Loading}...</h4></summary>

ಏನ ಹೇಳುವೆನರಸ ದಿವಿಜರ  
ಸೇನೆಯಲ್ಲಾ ಛತ್ರ ಚಮರ ವಿ  
ತಾನದಲಿ ನಭವಿಲ್ಲ ನೆಗಹಿದ ಸಬಳ ಶಲ್ಲೆಹಕೆ   
ಮೈನುಸುಳ ಕಾಣೆನು ಸಮೀರನ   
ಭಾನುಕಿರಣದ ಸುಳಿವನೀಶ್ವರ   
ತಾನೆ ಬಲ್ಲನು ಶಿವ ಶಿವೆನೆ ಜೋಡಿಸಿತು ನಿಮಿಷದಲಿ     ॥8॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/009_tinnaDaga_koyneNana.md">
<details open><summary><h3>೦೦೯ ತಿನ್ನಡಗ ಕೊಯ್ನೆಣನ ...{Loading}...</h3></summary>

ತಿನ್ನಡಗ ಕೊಯ್ನೆಣನ ಮನುಜರ   
ಬೆನ್ನಲುಗಿ ತನಿಗರುಳನಕಟಾ  
ಕುನ್ನಿಗಳಿರುದ್ಯಾನ ವನವನು ಕೆಡಿಸಿ ಕಳೆದಿರಲ  
ಮುನ್ನ ಮುರಿದವರಾರೆನುತ ವಿ  
ತ್ಪನ್ನರನು ತೊಲಗಿಸುತ ಸುರಪನ  
ಮನ್ನಣೆಯ ಗಂಧರ್ವಬಲ ಬೆರಸಿದುದು ಪರಬಲವ      ॥9॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/009_tinnaDaga_koyneNana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

9. ಅವರ ಮಾಂಸವನ್ನು ತಿನ್ನಿ, ನೆಣವನ್ನು ಕೊಯ್ಯಿರಿ. ಮನುಷ್ಯರ ಬೆನ್ನನ್ನು ಕತ್ತರಿಸಿ ಕರುಳನ್ನು ಎಳೆಯಿರಿ. ಎಲೆ  ನಾಯಿಗಳಾ  ಉದ್ಯಾನವನ್ನು ಕೆಡಿಸಿಬಿಟ್ಟಿರಲ್ಲಾ ? ಮೊದಲು ಯಾರು ಹಾಳೆಸಗಿದವರು ? ಎನ್ನುತ್ತಾ ಅವರನ್ನು ಬಡಿಯುತ್ತಾ ಇಂದ್ರನ ವಿಶೇಷ ಮನ್ನಣೆಯ ಗಂಧರ್ವ ಬಲ ಕೌರವ ಸೇನೆಯೊಡನೆ ಪರಾಕ್ರಮವನ್ನು ತೋರಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ವಿತ್ಪನ್ನ - ಕಾರಣರಾದವರು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/009_tinnaDaga_koyneNana.md">
<details><summary><h4>ಮೂಲ ...{Loading}...</h4></summary>

ತಿನ್ನಡಗ ಕೊಯ್ನೆಣನ ಮನುಜರ   
ಬೆನ್ನಲುಗಿ ತನಿಗರುಳನಕಟಾ  
ಕುನ್ನಿಗಳಿರುದ್ಯಾನ ವನವನು ಕೆಡಿಸಿ ಕಳೆದಿರಲ  
ಮುನ್ನ ಮುರಿದವರಾರೆನುತ ವಿ  
ತ್ಪನ್ನರನು ತೊಲಗಿಸುತ ಸುರಪನ  
ಮನ್ನಣೆಯ ಗಂಧರ್ವಬಲ ಬೆರಸಿದುದು ಪರಬಲವ      ॥9॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/010_hoydaroLabiddavara_mundale.md">
<details open><summary><h3>೦೧೦ ಹೊಯ್ದರೊಳಬಿದ್ದವರ ಮುನ್ದಲೆ ...{Loading}...</h3></summary>

ಹೊಯ್ದರೊಳಬಿದ್ದವರ ಮುಂದಲೆ  
ವಾಯ್ದು ತಿವಿದರು ಮುರಿದ ಮೂಳೆಯ  
ಹೊಯ್ದ ಕರುಳಿನ ಮಿದುಳ ಜೋರಿನ ಬಸಿವ ಶೋಣಿತದ   
ಕಯ್ದುಗಳ ಖಣಿ ಖಟಿಲ ಹೊಯ್ಲಿನ  
ಬಾಯ್ದಣಿಯೆ ಬೈಗುಳಿನಲುಭಯದ  
ಕಯ್ದುಗಾರರು ನೀಗಿದರು ನಿಜಪತಿಯ ಹಣ ರುಣವ     ॥10॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/010_hoydaroLabiddavara_mundale.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

10. ಒಳಗೆ ಬಿದ್ದವರನ್ನು ಹೊಡೆದರು. ಮುಂದಲೆಯನ್ನು ಎಳೆದು ತಿವಿದರು. ಮೂಳೆ ಮುರಿದು, ಕರುಳು ಕತ್ತರಿಸಿ ರಕ್ತ ಹರಿಯುತ್ತಿತ್ತು. ಆಯುಧಗಳು ಖಣಿ ಖಟಿಲೆಂದು ಸದ್ದು ಮಾಡುತ್ತಿರಲು ಎರಡೂ ಕಡೆಯ ಭಟರು ಪರಸ್ಪರ ಬಾಯಿ ತಣಿಯುವಷ್ಟು ಬೈದುಕೊಳ್ಳುತ್ತಾ, ಒಡೆಯನ ಸಂಬಳದ ಋಣವನ್ನು ತೀರಿಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/010_hoydaroLabiddavara_mundale.md">
<details><summary><h4>ಮೂಲ ...{Loading}...</h4></summary>

ಹೊಯ್ದರೊಳಬಿದ್ದವರ ಮುಂದಲೆ  
ವಾಯ್ದು ತಿವಿದರು ಮುರಿದ ಮೂಳೆಯ  
ಹೊಯ್ದ ಕರುಳಿನ ಮಿದುಳ ಜೋರಿನ ಬಸಿವ ಶೋಣಿತದ   
ಕಯ್ದುಗಳ ಖಣಿ ಖಟಿಲ ಹೊಯ್ಲಿನ  
ಬಾಯ್ದಣಿಯೆ ಬೈಗುಳಿನಲುಭಯದ  
ಕಯ್ದುಗಾರರು ನೀಗಿದರು ನಿಜಪತಿಯ ಹಣ ರುಣವ     ॥10॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/011_biTTa_sUTiya.md">
<details open><summary><h3>೦೧೧ ಬಿಟ್ಟ ಸೂಟಿಯ ...{Loading}...</h3></summary>

ಬಿಟ್ಟ ಸೂಟಿಯ ಕುದುರೆಗಾರರ  
ನಿಟ್ಟೆಡೆಯಲೌಕಿದ ಮದೇಭದ  
ಥಟ್ಟುಗಳನುಬ್ಬೆದ್ದು ಹರಿಸುವ ರಥದ ವಾಜಿಗಳ   
ಬಿಟ್ಟ ನಾರಾಚದ ವಿಘಾತದೊ  
ಳಿಟ್ಟ ಸೆಲ್ಲೆಹ ಸಬಳ ಬಿಟ್ಟೇ  
ರಿಟ್ಟೆಗಳ ಮಳೆ ನಾದಿದವು ಕಾದಿದರು ಚೂಣಿಯಲಿ      ॥11॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/011_biTTa_sUTiya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

11. ಸೇನೆಯಲ್ಲಿ ಕುದುರೆ ಸವಾರರನ್ನು ಮದಗಜಗಳು ಮೆಟ್ಟಿದವು. ಅವುಗಳ ಮೇಲೆ ರಥ ಕುದುರೆಗಳು ಸಂಚರಿಸಿದವು. ಬಾಣಗಳನ್ನು, ಸಬಳ ಸಲ್ಲೆಹಗಳನ್ನು ಪ್ರಯೋಗಿಸಿ, ಶತ್ರುಗಳ ಮೇಲೆ ನಾಟುವಂತೆ ಉದ್ದವಾದ ಈಟಿಗಳ ಸುರಿಮಳೆಯನ್ನು ಕರೆದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/011_biTTa_sUTiya.md">
<details><summary><h4>ಮೂಲ ...{Loading}...</h4></summary>

ಬಿಟ್ಟ ಸೂಟಿಯ ಕುದುರೆಗಾರರ  
ನಿಟ್ಟೆಡೆಯಲೌಕಿದ ಮದೇಭದ  
ಥಟ್ಟುಗಳನುಬ್ಬೆದ್ದು ಹರಿಸುವ ರಥದ ವಾಜಿಗಳ   
ಬಿಟ್ಟ ನಾರಾಚದ ವಿಘಾತದೊ  
ಳಿಟ್ಟ ಸೆಲ್ಲೆಹ ಸಬಳ ಬಿಟ್ಟೇ  
ರಿಟ್ಟೆಗಳ ಮಳೆ ನಾದಿದವು ಕಾದಿದರು ಚೂಣಿಯಲಿ      ॥11॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/012_murida_chUNiya.md">
<details open><summary><h3>೦೧೨ ಮುರಿದ ಚೂಣಿಯ ...{Loading}...</h3></summary>

ಮುರಿದ ಚೂಣಿಯ ಭಟರು ತಂದರು  
ಬಿರಿಸಿನರೆನೆಲೆಗಿದು ನಿಹಾರದೊ  
ಳಿರಿದು ನೆರೆ ಸೊಪ್ಪಾಗಿ ಸಾರಿತು ಸರಿದು ಹಿನ್ನೆಲೆಗೆ   
ಸುರಿಯಲಂಬರುಣಾಂಬುಗಳ ನದಿ  
ಹೊರಮುರಿಯೆ ದೊರೆಗಿಕ್ಕಿದರು ಬೊ  
ಬ್ಬಿರಿದಿರಿವ ದನಿ ದಟ್ಟಿಸಿತು ನಿಸ್ಸಾಳಯದ ದನಿಯ      ॥12॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/012_murida_chUNiya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

12. ಗಾಯಗೊಂಡವರನ್ನು ಭಟರು ಬೀಡಾರಕ್ಕೆ ಕರೆತಂದರು. ಅಬ್ಬರದಿಂದ  ಯುದ್ಧ ಮಾಡಿ ಸೋತು ಸೊಪ್ಪಾಗಿ ಅವರು ಹಿಂದಿರುಗಿದರು. ಒಂದೇ ಸಮನಾಗಿ ಸುರಿಯುತ್ತಿದ್ದ ಬಾಣಗಳಿಂದಾಗಿ ನೆತ್ತರು ನದಿಯಾಗಿ ಹರಿಯಲು, ಅವರು  ಒಡೆಯನಲ್ಲಿ ಮೊರೆಯಿಟ್ಟರು.  ಇವರ ಆಕ್ರಂದನ ಭೇರಿಯ ನಿನಾದಕ್ಕಿಂತ ಹೆಚ್ಚಾಯಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ನಿಹಾರ-ಅಬ್ಬರ, ಬೊಬ್ಬೆ,  
ಅರೆನೆಲೆ-ಬೀಡಾರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/012_murida_chUNiya.md">
<details><summary><h4>ಮೂಲ ...{Loading}...</h4></summary>

ಮುರಿದ ಚೂಣಿಯ ಭಟರು ತಂದರು  
ಬಿರಿಸಿನರೆನೆಲೆಗಿದು ನಿಹಾರದೊ  
ಳಿರಿದು ನೆರೆ ಸೊಪ್ಪಾಗಿ ಸಾರಿತು ಸರಿದು ಹಿನ್ನೆಲೆಗೆ   
ಸುರಿಯಲಂಬರುಣಾಂಬುಗಳ ನದಿ  
ಹೊರಮುರಿಯೆ ದೊರೆಗಿಕ್ಕಿದರು ಬೊ  
ಬ್ಬಿರಿದಿರಿವ ದನಿ ದಟ್ಟಿಸಿತು ನಿಸ್ಸಾಳಯದ ದನಿಯ      ॥12॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/013_nUkidoDe_karNAdi.md">
<details open><summary><h3>೦೧೩ ನೂಕಿದೊಡೆ ಕರ್ಣಾದಿ ...{Loading}...</h3></summary>

ನೂಕಿದೊಡೆ ಕರ್ಣಾದಿ ದೊರೆಗಳ  
ಡಾಕನಾನುವರಾರು ದಿವಿಜಾ  
ನೀಕದಲಿ ದಕ್ಕಡರುಸುರು ದುವ್ವಾಳಿಸಿತು ನಭಕೆ   
ತೋಕಿದವು ನಾರಾಚ ದೆಸೆ ದೆಸೆ   
ಯೋಕರಿಸಿದವೊ ಸರಳನೆನೆ ಸ  
ವ್ಯಾಕುಳರ ಹಿಂದಿಕ್ಕಿ ಹಿಂಡಿದವಸುವನತಿಬಲರ     ॥13॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/013_nUkidoDe_karNAdi.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

13. ಕರ್ಣಾದಿಗಳು ಮುಂದೊತ್ತಿ ಬರಲು, ಅವರ ಪೌರುಷವನ್ನು ಎದುರಿಸುವವರಾರು ? ಸುರಸಮೂಹದಲ್ಲೂ ಸುಭಟರ ಉಸಿರು ಕಟ್ಟಿತು. ಬಾಣಗಳು ಗಗನಕ್ಕೆ ಹಾರಿದವು. ದಿಕ್ಕು ದಿಕ್ಕುಗಳಿಗೆ ಬಾಣಗಳು ನುಗ್ಗಿದವೋ ಎಂಬಂತೆ ಬೆದರಿದವರನ್ನು ಹಿಂದಿಕ್ಕಿ, ಸಾಹಸಿಗಳನ್ನು ಹಿಂಡಿದವು.
</details>
<details><summary>ಪದಾರ್ಥ (ಕ.ಗ.ಪ) </summary>

ಡಾಕು - ಆಕ್ರಮಣ   
ದಕ್ಕಡ - ಶೂರ,ದಿಟ್ಟ  
ತೋಕು - ಚೆಲ್ಲು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/013_nUkidoDe_karNAdi.md">
<details><summary><h4>ಮೂಲ ...{Loading}...</h4></summary>

ನೂಕಿದೊಡೆ ಕರ್ಣಾದಿ ದೊರೆಗಳ  
ಡಾಕನಾನುವರಾರು ದಿವಿಜಾ  
ನೀಕದಲಿ ದಕ್ಕಡರುಸುರು ದುವ್ವಾಳಿಸಿತು ನಭಕೆ   
ತೋಕಿದವು ನಾರಾಚ ದೆಸೆ ದೆಸೆ   
ಯೋಕರಿಸಿದವೊ ಸರಳನೆನೆ ಸ  
ವ್ಯಾಕುಳರ ಹಿಂದಿಕ್ಕಿ ಹಿಂಡಿದವಸುವನತಿಬಲರ     ॥13॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/014_muridudA_gandharvabala.md">
<details open><summary><h3>೦೧೪ ಮುರಿದುದಾ ಗನ್ಧರ್ವಬಲ ...{Loading}...</h3></summary>

ಮುರಿದುದಾ ಗಂಧರ್ವಬಲ ಹೊ  
ಕ್ಕಿರಿದು ಕೌರವ ರಾಯ ದಳದಲಿ   
ಕುರುಹಿನವರಪ್ಪಿದರು ಖಚರೀಜನದ ಕುಚಯುಗವ   
ಉರುಬಿತರೆನೆಲೆ ಚಿತ್ರಸೇನನ  
ಸೆರಗ ಹಿಡಿದುದು ಸಮರ ಹೊಯ್ ಹೊಯ್   
ಕುರಿ ಮನದ ಕುನ್ನಿಗಳನೆನುತೇರಿದನು ಮಣಿರಥವ     ॥14॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/014_muridudA_gandharvabala.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

14. ಕೌರವಸೇನೆಯನ್ನು ಹೊಕ್ಕಿರಿದು ಅದನ್ನು ಗಂಧರ್ವಬಲ ಮುರಿಯಿತು. ಶೂರರೆಂದು ಪ್ರಸಿದ್ಧರಾದವರು ಗಂಧರ್ವ ಕನ್ಯೆಯರನ್ನು ಆಲಿಂಗಿಸಿದರು. ಸೇನೆಯ ಹಿನ್ನೆಲೆಯ ಅರೆಯಟ್ಟಿನವರು ಉಬ್ಬಿ ಚಿತ್ರಸೇನನ ಸೆರಗು ಹಿಡಿದು - 'ಹೇಡಿಗಳಾದ ಕುನ್ನಿಗಳನ್ನು ಹೊಡೆಯೋಣ' ಎಂದರು. ಚಿತ್ರಸೇನನು ಮಣಿರಥವನ್ನೇರಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಅರೆನೆಲೆ-ಬೀಡಾರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/014_muridudA_gandharvabala.md">
<details><summary><h4>ಮೂಲ ...{Loading}...</h4></summary>

ಮುರಿದುದಾ ಗಂಧರ್ವಬಲ ಹೊ  
ಕ್ಕಿರಿದು ಕೌರವ ರಾಯ ದಳದಲಿ   
ಕುರುಹಿನವರಪ್ಪಿದರು ಖಚರೀಜನದ ಕುಚಯುಗವ   
ಉರುಬಿತರೆನೆಲೆ ಚಿತ್ರಸೇನನ  
ಸೆರಗ ಹಿಡಿದುದು ಸಮರ ಹೊಯ್ ಹೊಯ್   
ಕುರಿ ಮನದ ಕುನ್ನಿಗಳನೆನುತೇರಿದನು ಮಣಿರಥವ     ॥14॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/015_dhanuva_koNDanu.md">
<details open><summary><h3>೦೧೫ ಧನುವ ಕೊಣ್ಡನು ...{Loading}...</h3></summary>

ಧನುವ ಕೊಂಡನು ತನ್ನ ತೂಕದ  
ವಿನುತ ಭಟರೊಗ್ಗಾಯ್ತು ವಾದ್ಯ   
ಧ್ವನಿಯ ದಟ್ಟಣೆ ಧಾತುಗೆಡಿಸಿತು ಜಗದ ಜೋಡಿಗಳ   
ಮನುಜರಿವದಿರ ಮುರಿದು ಬಹ ಭಟ  
ರನಿಮಿಷರು ಬಯಲಾಯ್ತ ಕಟಕಟ  
ದನುಜರಿಪುಗಳ ದೆಸೆಗಳಳಿದವೆ ಶಿವ ಶಿವಾಯೆಂದ     ॥15॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/015_dhanuva_koNDanu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

15. ಚಿತ್ರಸೇನನು ಧನುಸ್ಸನ್ನು ಹಿಡಿದುಕೊಂಡು, ತನ್ನಷ್ಟೇ ಶೂರರಾದ ವೀರಭಟರೊಂದಿಗೆ  ಬಂದನು. ಮೊಳಗಿದ ವಾದ್ಯ ಧ್ವನಿ ಬ್ರಹ್ಮಾಂಡವನ್ನೇ ಭೇದಿಸಿತು. 'ಮನುಷ್ಯರನ್ನು ಗೆಲ್ಲಬೇಕಾದ ದೇವಸೇನೆ ನಾಶವಾಗುತ್ತಿದೆ. ಅಕಟಾ ಬಯಲಾಯಿತು.  ದೇವತೆಗಳ ಭಾಗ್ಯ ಅಳಿದು ಹೋಯಿತೇ? ಶಿವಶಿವಾ' ಎಂದು ಚಿತ್ರಸೇನನು ಹೇಳಿಕೊಂಡನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/015_dhanuva_koNDanu.md">
<details><summary><h4>ಮೂಲ ...{Loading}...</h4></summary>

ಧನುವ ಕೊಂಡನು ತನ್ನ ತೂಕದ  
ವಿನುತ ಭಟರೊಗ್ಗಾಯ್ತು ವಾದ್ಯ   
ಧ್ವನಿಯ ದಟ್ಟಣೆ ಧಾತುಗೆಡಿಸಿತು ಜಗದ ಜೋಡಿಗಳ   
ಮನುಜರಿವದಿರ ಮುರಿದು ಬಹ ಭಟ  
ರನಿಮಿಷರು ಬಯಲಾಯ್ತ ಕಟಕಟ  
ದನುಜರಿಪುಗಳ ದೆಸೆಗಳಳಿದವೆ ಶಿವ ಶಿವಾಯೆಂದ     ॥15॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/016_nUkidanu_gandharva.md">
<details open><summary><h3>೦೧೬ ನೂಕಿದನು ಗನ್ಧರ್ವ ...{Loading}...</h3></summary>

ನೂಕಿದನು ಗಂಧರ್ವ ಸೇನೆಯೊ  
ಳಾಕೆವಾಳರ ಮುಂದೆ ತಾನವಿ  
ವೇಕಿಯೋ ದೊರೆತನದಲಿದ್ದನು ಸಕಲದಳ ಸಹಿತ   
ಸೋಕಬಹುದೇ ಕರ್ಣ ಕೆಲಬಲ   
ದಾಕೆವಾಳರ ಕೊಂಬನೇ ನೆರೆ  
ತೋಕಿದನು ಗಂಧರ್ವಜಲಧಿಯನೊಂದು ನಿಮಿಷದಲಿ      ॥16॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/016_nUkidanu_gandharva.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

16. ಚಿತ್ರಸೇನನು ವಿರೋಧಿಗಳ ಸೇನೆಯ ಮುಂದೆ ತನ್ನ ಸೇನೆಯ ಶೂರರನ್ನು  ಕಳಿಸಿದನು. ತಾನು ಅವಿವೇಕಿಯಂತೆ ಹಿಂದೆ ಇದ್ದನು. ಅಂತಹ ಸಾಮಾನ್ಯರಾದ ವೀರರನ್ನು ಕರ್ಣನು ಗಣಿಸುತ್ತಾನೆಯೆ? ಒಂದೇ ನಿಮಿಷದಲ್ಲಿ ಗಂಧರ್ವ ಸೇನಾ ಸಾಗರವನ್ನು ಬಾಣಗಳಿಂದ ಕಲಕಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ತೋಕು - ಕಲಕು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/016_nUkidanu_gandharva.md">
<details><summary><h4>ಮೂಲ ...{Loading}...</h4></summary>

ನೂಕಿದನು ಗಂಧರ್ವ ಸೇನೆಯೊ  
ಳಾಕೆವಾಳರ ಮುಂದೆ ತಾನವಿ  
ವೇಕಿಯೋ ದೊರೆತನದಲಿದ್ದನು ಸಕಲದಳ ಸಹಿತ   
ಸೋಕಬಹುದೇ ಕರ್ಣ ಕೆಲಬಲ   
ದಾಕೆವಾಳರ ಕೊಂಬನೇ ನೆರೆ  
ತೋಕಿದನು ಗಂಧರ್ವಜಲಧಿಯನೊಂದು ನಿಮಿಷದಲಿ      ॥16॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/017_gAyavaDedaru_kelaru.md">
<details open><summary><h3>೦೧೭ ಗಾಯವಡೆದರು ಕೆಲರು ...{Loading}...</h3></summary>

ಗಾಯವಡೆದರು ಕೆಲರು ನೆಲದಲಿ  
ಲಾಯ ನೀಡಿತು ಕೆಲಬರಿಗೆ ಪೂ  
ರಾಯದೆಸುಗೆಗೆ ಹಸುಗೆಯಾದರು ಭಟರು ದೆಸೆ ದೆಸೆಗೆ   
ಆಯುಧದ ಮೆದೆಯೊಟ್ಟಿತಾ ಕ  
ರ್ಣಾಯತಾಸ್ತ್ರನ ಕೆಣಕಿ ಖೇಚರ  
ರಾಯದಳ ನುಗ್ಗಾಯ್ತು ದೊರೆ ಹೊಕ್ಕನು ಮಹಾಹವವ      ॥17॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/017_gAyavaDedaru_kelaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

17. ಕರ್ಣನನ್ನು ಕೆಣಕಿ ಕೆಲವರು ಗಾಯಗೊಂಡರು. ಕೆಲವರು ನೆಲಕ್ಕೆ ಒರಗಿದರು. ಪ್ರಬಲವಾದ ಶರ ಪ್ರಯೋಗದಿಂದ ಭಟರು ದಿಕ್ಕು ದಿಕ್ಕಿಗೆ ಬಿದ್ದರು. ಆಯುಧಗಳು ರಾಶಿಬಿದ್ದವು. ಗಂಧರ್ವಸೇನೆ ಮತ್ತೆ ಬಸವಳಿಯಲು, ಚಿತ್ರಸೇನನು ಮಹಾಯುದ್ಧಕ್ಕೆ ಮುಂದಾದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪೂರಾಯ-ಪ್ರಬಲ, ಪೂರ್ಣ, ಪೂರ್ತಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/017_gAyavaDedaru_kelaru.md">
<details><summary><h4>ಮೂಲ ...{Loading}...</h4></summary>

ಗಾಯವಡೆದರು ಕೆಲರು ನೆಲದಲಿ  
ಲಾಯ ನೀಡಿತು ಕೆಲಬರಿಗೆ ಪೂ  
ರಾಯದೆಸುಗೆಗೆ ಹಸುಗೆಯಾದರು ಭಟರು ದೆಸೆ ದೆಸೆಗೆ   
ಆಯುಧದ ಮೆದೆಯೊಟ್ಟಿತಾ ಕ  
ರ್ಣಾಯತಾಸ್ತ್ರನ ಕೆಣಕಿ ಖೇಚರ  
ರಾಯದಳ ನುಗ್ಗಾಯ್ತು ದೊರೆ ಹೊಕ್ಕನು ಮಹಾಹವವ      ॥17॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/018_tolagu_matryarigIsu.md">
<details open><summary><h3>೦೧೮ ತೊಲಗು ಮತ್ರ್ಯರಿಗೀಸು ...{Loading}...</h3></summary>

ತೊಲಗು ಮತ್ರ್ಯರಿಗೀಸು ದರ್ಪದ  
ಕಲಿತನವೆ ಫಡ ನಿಮಿಷ ಸೈರಿಸು  
ಹುಲು ಭಟರ ಹುರಿದೀ ಪ್ರತಾಪಾನಳನ ಸೆಗಳಿನಲಿ   
ಅಳುಕುವುದೆ ಖಚರೇಂದ್ರ ಜಲಧರ  
ನೆಲವೊ ತೋರಾ ಚಾಪ ವಿದ್ಯಾ  
ಕಲೆಯದೆನ್ನೊಡನೆನುತ ಬೊಬ್ಬಿರಿದೆಚ್ಚನಿನಸುತನ      ॥18॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/018_tolagu_matryarigIsu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

18. 'ಮನುಷ್ಯರಿಗೆ ಇಷ್ಟೊಂದು ದರ್ಪವೆ? ಇಷ್ಟೊಂದು ಪೌರುಷವೆ? ಒಂದು ಕ್ಷಣ ಸೈರಿಸು. ಹುಲುಭಟರನ್ನು ಈ ವಿಕ್ರಮದ ಬೆಂಕಿಯಲ್ಲಿ ಹುರಿದು ತೊಲಗಿಸುತ್ತೇನೆ. ಅಳುಕುತ್ತೇನೆಯೇ? ಎಲಾ, ನಿನ್ನ ಧನುರ್ವಿದ್ಯೆಯನ್ನು ತೋರು' ಎಂದು ಚಿತ್ರಸೇನನು ಬೊಬ್ಬಿರಿದು ಕರ್ಣನ ಮೇಲೆ ಶರಪ್ರಯೋಗ ಮಾಡಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/018_tolagu_matryarigIsu.md">
<details><summary><h4>ಮೂಲ ...{Loading}...</h4></summary>

ತೊಲಗು ಮತ್ರ್ಯರಿಗೀಸು ದರ್ಪದ  
ಕಲಿತನವೆ ಫಡ ನಿಮಿಷ ಸೈರಿಸು  
ಹುಲು ಭಟರ ಹುರಿದೀ ಪ್ರತಾಪಾನಳನ ಸೆಗಳಿನಲಿ   
ಅಳುಕುವುದೆ ಖಚರೇಂದ್ರ ಜಲಧರ  
ನೆಲವೊ ತೋರಾ ಚಾಪ ವಿದ್ಯಾ  
ಕಲೆಯದೆನ್ನೊಡನೆನುತ ಬೊಬ್ಬಿರಿದೆಚ್ಚನಿನಸುತನ      ॥18॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/019_hELabahude_surEndra.md">
<details open><summary><h3>೦೧೯ ಹೇಳಬಹುದೆ ಸುರೇನ್ದ್ರ ...{Loading}...</h3></summary>

ಹೇಳಬಹುದೆ ಸುರೇಂದ್ರ ಭವನದ   
ಸೂಳೆಯರ ಸೂಳಾಯತದ ವಾ  
ಚಾಳತನವೇ ನೆರವೆ ನಟರಿಗೆ ಮುಖ್ಯ ವಿದ್ಯೆಯಲ   
ಆಳುತನದಂಗದಲಿ ಬಹರೆ ಶ  
ರಾಳಿಯಲಿ ಮಾತಾಡೆನುತ ಕೆಂ  
ಗೋಲಿನಲಿ ಸಲೆ ಹೂಳಿದನು ಉದ್ಯಾನವನತಳದ      ॥19॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/019_hELabahude_surEndra.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

19. "ಗಂಧರ್ವರಿಗೆ ದೇವಲೋಕದ ಅಪ್ಸರೆಯರ ಜೊತೆ ಮಾತಾಡುತ್ತಾ ನಟಿಸುವುದೇ ಮುಖ್ಯ ವಿದ್ಯೆಯಲ್ಲವೆ ? ಆ ಮಾತುಗಾರಿಕೆ  ಹೋರಾಟದಲ್ಲಿ ನೆರವಿಗೆ ಬರುವುದೆ ? ಅಸ್ತ್ರಗಳಲ್ಲಿ ಮಾತಾಡು " ಎಂದು ಕರ್ಣನು ಬಾಣದಿಂದ ಉದ್ಯಾನವನ್ನೇ ಹೂಳಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/019_hELabahude_surEndra.md">
<details><summary><h4>ಮೂಲ ...{Loading}...</h4></summary>

ಹೇಳಬಹುದೆ ಸುರೇಂದ್ರ ಭವನದ   
ಸೂಳೆಯರ ಸೂಳಾಯತದ ವಾ  
ಚಾಳತನವೇ ನೆರವೆ ನಟರಿಗೆ ಮುಖ್ಯ ವಿದ್ಯೆಯಲ   
ಆಳುತನದಂಗದಲಿ ಬಹರೆ ಶ  
ರಾಳಿಯಲಿ ಮಾತಾಡೆನುತ ಕೆಂ  
ಗೋಲಿನಲಿ ಸಲೆ ಹೂಳಿದನು ಉದ್ಯಾನವನತಳದ      ॥19॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/020_pUtu_majha.md">
<details open><summary><h3>೦೨೦ ಪೂತು ಮಝ ...{Loading}...</h3></summary>

ಪೂತು ಮಝ ಮತ್ರ್ಯರಲಿ ಬಿಲು ವಿ  
ದ್ಯಾತಿಶಯ ಕಿರಿದುಂಟಲಾ ತಾ  
ನೀತ ಕರ್ಣನೆ ಕೌರವೇಂದ್ರಗೆ ಬೇಹ ಭಟನಿವನೆ   
ಆತುಕೊಳ್ಳಾದೊಡೆಯೆನುತ ದಿ  
ಗ್ವ್ರಾತವಂಬಿನಲಡಗೆ ರಿಪು ಶರ  
ಜಾತವನು ಹರೆಗಡಿದು ಕರ್ಣನ ಧನುವ ಖಂಡಿಸಿದ     ॥20॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/020_pUtu_majha.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

20." ಪೂತುರೇ, ಮಾನವರಲ್ಲಿ ಇಷ್ಟಾದರೂ ಧನುರ್ವಿದ್ಯೆ ಇದೆಯಲ್ಲಾ ? ಕೌರವೇಂದ್ರನಿಗೆ ಅಚ್ಚುಮೆಚ್ಚಿನ ಭಟನಾದ ಕರ್ಣ ಇವನೇ. ಹಾಗಾದರೆ ಈ ಬಾಣಗಳನ್ನು ಸಹಿಸಿಕೊ" ಎಂದು ದಿಕ್ಕುಗಳನ್ನೇ ಶರಗಳಿಂದ ಮರೆಗೊಳಿಸಿ, ವೈರಿಬಾಣಗಳನ್ನು ಖಂಡಿಸಿ, ಕರ್ಣನ ಬಿಲ್ಲನ್ನು ತುಂಡು ಮಾಡಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಬೇಹ - ಆಪ್ತ, ನೆಚ್ಚಿನ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/020_pUtu_majha.md">
<details><summary><h4>ಮೂಲ ...{Loading}...</h4></summary>

ಪೂತು ಮಝ ಮತ್ರ್ಯರಲಿ ಬಿಲು ವಿ  
ದ್ಯಾತಿಶಯ ಕಿರಿದುಂಟಲಾ ತಾ  
ನೀತ ಕರ್ಣನೆ ಕೌರವೇಂದ್ರಗೆ ಬೇಹ ಭಟನಿವನೆ   
ಆತುಕೊಳ್ಳಾದೊಡೆಯೆನುತ ದಿ  
ಗ್ವ್ರಾತವಂಬಿನಲಡಗೆ ರಿಪು ಶರ  
ಜಾತವನು ಹರೆಗಡಿದು ಕರ್ಣನ ಧನುವ ಖಂಡಿಸಿದ     ॥20॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/021_idu_sharAvaLiyahudu.md">
<details open><summary><h3>೦೨೧ ಇದು ಶರಾವಳಿಯಹುದು ...{Loading}...</h3></summary>

ಇದು ಶರಾವಳಿಯಹುದು ಸರಿಗಮ  
ಪದನಿಗಳ ಸರವಲ್ಲಲಾ ಸೇ  
ರಿದ ಧನುರ್ವಿದ್ಯಾತಿಶಯ ಯೋಗ್ಯತೆ ವಿಶೇಷವಲ   
ಇದೆ ಮನುಷ್ಯರ ಕಲುಹೆ ನೋಡೆನು  
ತೊದರಿ ಹೊಸ ಚಾಪದಲಿ ಕಲಿ ಚಿ  
ಮ್ಮಿದನು ಚಾಮೀಕರ ಸುರೇಖಾವಳಿ ಶಿಲೀಮುಖವ       ॥21॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/021_idu_sharAvaLiyahudu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

21. "ಇದು ಬಾಣಗಳ ಸಂದೋಹ ಹೌದು ಸಂಗೀತದ ಸಪ್ತಸ್ವರವಲ್ಲ.  ಕಲಿತ ಬಿಲ್ವಿದ್ಯೆ ವಿಶೇಷವಾಗಿಯೇ ಇದೆ. ಮಾನವರ ವಿಕ್ರಮವನ್ನು ನೋಡು" ಎಂದು ಗರ್ಜಿಸಿ, ಚಿನ್ನದ ರೇಖೆಗಳಿದ್ದ ಶರವನ್ನು ಕರ್ಣನು ಚಿಮ್ಮಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಚಾಮೀಕರ -ಚಿನ್ನ  
ಸುರೇಖಾವಳಿ - ರೇಕುಗಳ ಗುಂಪು  
ಶಿಲೀಮುಖ - ಬಾಣ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/021_idu_sharAvaLiyahudu.md">
<details><summary><h4>ಮೂಲ ...{Loading}...</h4></summary>

ಇದು ಶರಾವಳಿಯಹುದು ಸರಿಗಮ  
ಪದನಿಗಳ ಸರವಲ್ಲಲಾ ಸೇ  
ರಿದ ಧನುರ್ವಿದ್ಯಾತಿಶಯ ಯೋಗ್ಯತೆ ವಿಶೇಷವಲ   
ಇದೆ ಮನುಷ್ಯರ ಕಲುಹೆ ನೋಡೆನು  
ತೊದರಿ ಹೊಸ ಚಾಪದಲಿ ಕಲಿ ಚಿ  
ಮ್ಮಿದನು ಚಾಮೀಕರ ಸುರೇಖಾವಳಿ ಶಿಲೀಮುಖವ       ॥21॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/022_kaDidu_gandharvana.md">
<details open><summary><h3>೦೨೨ ಕಡಿದು ಗನ್ಧರ್ವನ ...{Loading}...</h3></summary>

ಕಡಿದು ಗಂಧರ್ವನ ಶರೌಘವ  
ನಡಸಿ ನೆಟ್ಟವು ಕರ್ಣಶರ ಸೈ  
ಗೆಡಹಿದವು ಕಿಂಪುರುಷ ಗುಹ್ಯಕ ಯಕ್ಷ ರಾಕ್ಷಸರ   
ಹೊಡಕರಿಸಿ ಹೊದರೆದ್ದು ಬಲ ಸಂ  
ಗಡಿಸಿ ತಲೆವರಿಗೆಯಲಿ ಕರ್ಣನ   
ಬಿಡುಸರಳ ಬೀದಿಯಲಿ ಬೆದರದೆ ನೂಕಿತಳವಿಯಲಿ      ॥22॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/022_kaDidu_gandharvana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

22.  ಕರ್ಣನು ಪ್ರಯೋಗಿಸಿದ ಅಸ್ತ್ರಗಳು ಚಿತ್ರಸೇನನ ಬಾಣಗಳನ್ನು ಕತ್ತರಿಸಿದವು. ಕಿಂಪುರುಷ, ಗುಹ್ಯಕ, ಯಕ್ಷರಾಕ್ಷಸರನ್ನು ಕರ್ಣನ ಶರ ಕೆಡವಿದವು. ಪುನಃ ಚೇತರಿಸಿಕೊಂಡ ಗಂಧರ್ವಸೇನೆ ಕರ್ಣನ ಬಾಣಗಳನ್ನು ಸೂಕ್ತ ರಕ್ಷಣೆಯೊಂದಿಗೆ ನಿವಾರಿಸಿಕೊಂಡು ಕಾನನದೊಳಗೆ ಮುನ್ನಡೆಯಿತು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/022_kaDidu_gandharvana.md">
<details><summary><h4>ಮೂಲ ...{Loading}...</h4></summary>

ಕಡಿದು ಗಂಧರ್ವನ ಶರೌಘವ  
ನಡಸಿ ನೆಟ್ಟವು ಕರ್ಣಶರ ಸೈ  
ಗೆಡಹಿದವು ಕಿಂಪುರುಷ ಗುಹ್ಯಕ ಯಕ್ಷ ರಾಕ್ಷಸರ   
ಹೊಡಕರಿಸಿ ಹೊದರೆದ್ದು ಬಲ ಸಂ  
ಗಡಿಸಿ ತಲೆವರಿಗೆಯಲಿ ಕರ್ಣನ   
ಬಿಡುಸರಳ ಬೀದಿಯಲಿ ಬೆದರದೆ ನೂಕಿತಳವಿಯಲಿ      ॥22॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/023_sandhisitu_paDe.md">
<details open><summary><h3>೦೨೩ ಸನ್ಧಿಸಿತು ಪಡೆ ...{Loading}...</h3></summary>

ಸಂಧಿಸಿತು ಪಡೆ ಚಿತ್ರಸೇನನ  
ಹಿಂದೆ ನಿಲಿಸಿ ವಿರೋಧಿ ಶರ ಹತಿ  
ಗಂದವಳಿಯದೆ ಮುತ್ತಿದುದು ಕಟ್ಟಳವಿಯಲಿ ರಥವ   
ಮುಂದುಗೆಟ್ಟನು ಕರ್ಣನೆನೆ ಕೈ  
ಗುಂದಿದರು ಸೌಬಲ ಸುಯೋಧನ  
ನಂದನರು ದುಶ್ಯಾಸನಾದಿ ಸಮಸ್ತ ಪರಿವಾರ      ॥23॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/023_sandhisitu_paDe.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

23. ಚಿತ್ರಸೇನನನ್ನು ಹಿಂದೆ ನಿಲ್ಲಿಸಿ, ಸೇನಾಪಡೆ ಮುಂದೊತ್ತಿತು. ವೈರಿಗಳ ಬಾಣಪ್ರಯೋಗಕ್ಕೆ ಹೆದರದೆ ಮುಂದಕ್ಕೆ ನುಗ್ಗಿ  ರಥದಲ್ಲಿದ್ದ ಕರ್ಣನನ್ನು ಆಕ್ರಮಿಸಿತು. ಕರ್ಣನು ಧೃತಿಗೆಟ್ಟನು. ಶಕುನಿ ದುರ್ಯೋಧನ ಸುತರು, ದುಶ್ಯಾಸನ ಮೊದಲಾದ ಎಲ್ಲರೂ ಕೈಸೋತರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/023_sandhisitu_paDe.md">
<details><summary><h4>ಮೂಲ ...{Loading}...</h4></summary>

ಸಂಧಿಸಿತು ಪಡೆ ಚಿತ್ರಸೇನನ  
ಹಿಂದೆ ನಿಲಿಸಿ ವಿರೋಧಿ ಶರ ಹತಿ  
ಗಂದವಳಿಯದೆ ಮುತ್ತಿದುದು ಕಟ್ಟಳವಿಯಲಿ ರಥವ   
ಮುಂದುಗೆಟ್ಟನು ಕರ್ಣನೆನೆ ಕೈ  
ಗುಂದಿದರು ಸೌಬಲ ಸುಯೋಧನ  
ನಂದನರು ದುಶ್ಯಾಸನಾದಿ ಸಮಸ್ತ ಪರಿವಾರ      ॥23॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/024_norajinerakeya_gALiyali.md">
<details open><summary><h3>೦೨೪ ನೊರಜಿನೆರಕೆಯ ಗಾಳಿಯಲಿ ...{Loading}...</h3></summary>

ನೊರಜಿನೆರಕೆಯ ಗಾಳಿಯಲಿ ಹೆ  
ಮ್ಮರದ ಮೊದಲಳುಕುವುದೆ ಫಡ ಕಾ  
ತರಿಸದಿರಿ ಕೌರವರೆನುತ ಕಲಿಕರ್ಣ ಬೊಬ್ಬಿರಿದ   
ಶರನಿಧಿಗೆ ವಡಬಾಗ್ನಿ ಮುನಿವವೊ  
ಲುರುವಣಿಪ ಹೆಬ್ಬಲವನೊಂದೇ  
ಸರಳಿನಲಿ ಸವರಿದನು ಸುಳಿಸಿದನೌಕಿ ನಿಜರಥವ      ॥24॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/024_norajinerakeya_gALiyali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

24. ನುಸಿಯ ರೆಕ್ಕೆಯಿಂದ ಉಂಟಾದ ಗಾಳಿಗೆ ಹೆಮ್ಮರದ ಬೇರು ಅಲುಗಾಡುತ್ತದೆಯೆ ? ಕಳವಳಿಸಬೇಡಿ ಎಂದು ಕರ್ಣನು ಕೌರವರಿಗೆ ಧೈರ್ಯ ಹೇಳಿದನು. ರಥದಲ್ಲಿದ್ದ ಕರ್ಣನು ಸಮುದ್ರಕ್ಕೆ ವಡಬಾನಿಲ ಮುನಿಯುವಂತೆ, ಮೇಲೇರಿ ಬರುವ ಸೇನೆಯನ್ನು ಒಂದೇ ಬಾಣದಿಂದ ಕತ್ತರಿಸಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ನೊರಜು-ಸೊಳ್ಳೆ, ನುಡಿ, ಎರಕೆ-ರೆಕ್ಕೆ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/024_norajinerakeya_gALiyali.md">
<details><summary><h4>ಮೂಲ ...{Loading}...</h4></summary>

ನೊರಜಿನೆರಕೆಯ ಗಾಳಿಯಲಿ ಹೆ  
ಮ್ಮರದ ಮೊದಲಳುಕುವುದೆ ಫಡ ಕಾ  
ತರಿಸದಿರಿ ಕೌರವರೆನುತ ಕಲಿಕರ್ಣ ಬೊಬ್ಬಿರಿದ   
ಶರನಿಧಿಗೆ ವಡಬಾಗ್ನಿ ಮುನಿವವೊ  
ಲುರುವಣಿಪ ಹೆಬ್ಬಲವನೊಂದೇ  
ಸರಳಿನಲಿ ಸವರಿದನು ಸುಳಿಸಿದನೌಕಿ ನಿಜರಥವ      ॥24॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/025_geddudE_raNavelavo.md">
<details open><summary><h3>೦೨೫ ಗೆದ್ದುದೇ ರಣವೆಲವೊ ...{Loading}...</h3></summary>

ಗೆದ್ದುದೇ ರಣವೆಲವೊ ದಿವಿಜರ  
ದೊದ್ದೆಯದ ಸೂಳೆಯರ ಚೌರಿಗೆ  
ಬಿದ್ದಿನರ ವೀಳಯದ ಬದಗರು ಭಟರ ಮೋಡಿಯಲಿ   
ಹೊದ್ದಿದೊಡೆ ಹುರುಳಹರೆ ಭಯರಸ  
ಗದ್ದುಗೆಯ ಮಂಜಿಡಿಕೆ ಮನದವ  
ರಿದ್ದು ಫಲವೇನೆನುತ ಕೈ ಮಾಡಿದನು ಕಲಿಕರ್ಣ      ॥25॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/025_geddudE_raNavelavo.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

25. ಯದ್ಧವನ್ನು ಗೆದ್ದಿರೇ? ಸುರಸಮೂಹದ ವೇಶ್ಯೆಯರ ಆತಿಥ್ಯ ಸ್ವೀಕರಿಸುವವರಿಗೆ ವೀಳೆಯವನ್ನು ಕೊಡುವ ಅಲ್ಪರು ವೀರರವೇಷವನ್ನು ತೊಟ್ಟು ಬಂದರೆ ಏನು ಸಾರ್ಥಕ?  ನಮ್ಮ ಆಘಾತವನ್ನು ತಡೆದುಕೊಳ್ಳಬಲ್ಲರೇ ? ಭಯದಿಂದ ಮಂಕಾಗಿರುವ ಬುದ್ಧಿಯ ಈ ವೀರರು ಇದ್ದು ಪ್ರಯೋಜನವೇನೆಂದು ಕರ್ಣನು ಕೈಮಾಡಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮಂಜಿಡಿಕೆ-ಮಂಕು ಕವಿಯುವುದು.  ಬದಗ-ಬದೆಗ, ಸೇವಕ, ದೊದ್ದೆ-ಗುಂಪು, ಬಿದ್ದಿನ-ಆತಿಥ್ಯ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/025_geddudE_raNavelavo.md">
<details><summary><h4>ಮೂಲ ...{Loading}...</h4></summary>

ಗೆದ್ದುದೇ ರಣವೆಲವೊ ದಿವಿಜರ  
ದೊದ್ದೆಯದ ಸೂಳೆಯರ ಚೌರಿಗೆ  
ಬಿದ್ದಿನರ ವೀಳಯದ ಬದಗರು ಭಟರ ಮೋಡಿಯಲಿ   
ಹೊದ್ದಿದೊಡೆ ಹುರುಳಹರೆ ಭಯರಸ  
ಗದ್ದುಗೆಯ ಮಂಜಿಡಿಕೆ ಮನದವ  
ರಿದ್ದು ಫಲವೇನೆನುತ ಕೈ ಮಾಡಿದನು ಕಲಿಕರ್ಣ      ॥25॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/026_nondudAtana_poreya.md">
<details open><summary><h3>೦೨೬ ನೊನ್ದುದಾತನ ಪೊರೆಯ ...{Loading}...</h3></summary>

ನೊಂದುದಾತನ ಪೊರೆಯ ಸುಭಟರ  
ಸಂದಣಿಗಳಿಕ್ಕಿಲಿಸಿ ಬಿದ್ದುದು   
ಮುಂದೆ ಬಲು ಗಂಧರ್ವಬಲವಿನಸುತನ ಶರಹತಿಗೆ   
ಒಂದು ನಿಮಿಷಕೆ ಮತ್ತೆ ಪಡಿಬಲ  
ಬಂದುದಗಣಿತ ಯಕ್ಷರಾಕ್ಷಸ  
ವೃಂದ ಮುಕ್ಕುರುಕಿದುದು ಕರ್ಣನ ರಥದ ಮುಂಕಣಿಯ      ॥26॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/026_nondudAtana_poreya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

26. ಕರ್ಣನ ಶರಹತಿಯಿಂದ  ಸೇನೆಯ ಮುಂಭಾದಲ್ಲಿದ್ದ ವೀರಭಟರು ಹೊಡೆತದಿಂದ ನುಗ್ಗಾಗಿ ಬಿದ್ದರು.  ಕೂಡಲೇ ಒಂದೇ ನಿಮಿಷದಲ್ಲಿ  ಯಕ್ಷ ರಾಕ್ಷಸರ ಸಹಾಯಕ  ಸೇನೆ ಮತ್ತೆ ದಾಳಿಮಾಡಿ ಕರ್ಣರಥನ ಮೂಕಿಯನ್ನು ಮುತ್ತಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪೊರೆಯ - ಹೊರಭಾಗದ  
ಮುಂಕಣಿ - ಮುಂಭಾಗ, ಮೂಕಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/026_nondudAtana_poreya.md">
<details><summary><h4>ಮೂಲ ...{Loading}...</h4></summary>

ನೊಂದುದಾತನ ಪೊರೆಯ ಸುಭಟರ  
ಸಂದಣಿಗಳಿಕ್ಕಿಲಿಸಿ ಬಿದ್ದುದು   
ಮುಂದೆ ಬಲು ಗಂಧರ್ವಬಲವಿನಸುತನ ಶರಹತಿಗೆ   
ಒಂದು ನಿಮಿಷಕೆ ಮತ್ತೆ ಪಡಿಬಲ  
ಬಂದುದಗಣಿತ ಯಕ್ಷರಾಕ್ಷಸ  
ವೃಂದ ಮುಕ್ಕುರುಕಿದುದು ಕರ್ಣನ ರಥದ ಮುಂಕಣಿಯ      ॥26॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/027_arasa_kELIcheyali.md">
<details open><summary><h3>೦೨೭ ಅರಸ ಕೇಳೀಚೆಯಲಿ ...{Loading}...</h3></summary>

ಅರಸ ಕೇಳೀಚೆಯಲಿ ಕೌರವ   
ರರಸ ಬಂದನು ಸರ್ವದಳ ಸಹಿ  
ತೆರಡು ಬಲದುಬ್ಬರದ ಬೊಬ್ಬೆಗೆ ಬಿರಿದುದವನಿತಳ   
ನರ ವೃಕೋದರ ನಕುಲ ಮೊದಲಾ  
ದರು ಕುತೂಹಲವಿವರ ಸುತ್ತಣ   
ಮೊರಡಿಗಳ ಮೇಲಿದ್ದು ನೋಡಿದರೀ ಮಹಾಹವವ      ॥27॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/027_arasa_kELIcheyali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

27. ಅರಸನೇ ಕೇಳು, ಈ ಕಡೆಯಲ್ಲಿ ಕೌರವರಾಯನು ಸಕಲ ಸೇನೆಯೊಂದಿಗೆ ಬಂದನು. ಎರಡೂ ಕಡೆಯ ಸೇನಾರವಕ್ಕೆ ಭೂತಳವೇ ಬಿರಿಯಿತು. ಸುತ್ತಲಿರುವ ಬೆಟ್ಟಗಳ ಮೇಲೇರಿ ಅರ್ಜುನ ಭೀಮ ನಕುಲಾದಿಗಳು ಈ ಮಹಾಯುದ್ಧವನ್ನು  ಕುತೂಹಲದಿಂದ ನೋಡಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮೊರಡಿ-ಬೆಟ್ಟ, ಎತ್ತರ ಪ್ರದೇಶ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/027_arasa_kELIcheyali.md">
<details><summary><h4>ಮೂಲ ...{Loading}...</h4></summary>

ಅರಸ ಕೇಳೀಚೆಯಲಿ ಕೌರವ   
ರರಸ ಬಂದನು ಸರ್ವದಳ ಸಹಿ  
ತೆರಡು ಬಲದುಬ್ಬರದ ಬೊಬ್ಬೆಗೆ ಬಿರಿದುದವನಿತಳ   
ನರ ವೃಕೋದರ ನಕುಲ ಮೊದಲಾ  
ದರು ಕುತೂಹಲವಿವರ ಸುತ್ತಣ   
ಮೊರಡಿಗಳ ಮೇಲಿದ್ದು ನೋಡಿದರೀ ಮಹಾಹವವ      ॥27॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/028_tegesidanu_nRpaninasutana.md">
<details open><summary><h3>೦೨೮ ತೆಗೆಸಿದನು ನೃಪನಿನಸುತನ ...{Loading}...</h3></summary>

ತೆಗೆಸಿದನು ನೃಪನಿನಸುತನ ಮು  
ತ್ತಿಗೆಯ ನೆರೆದೊಡ್ಡಿನಲಿ ಸೂಸುವ   
ಹೊಗರಗಣೆಗಳ ಹೊಯ್ವಡಾಯುಧ ಕಡಿವ ಪರಶುಗಳ   
ಬಿಗಿವ ಸಬಳದ ಲೋಟಿಸುವ ಲೌ  
ಡಿಗಳ ಚಿಮ್ಮುವ ಸುರಗಿಗಳ ಕಾ  
ಳಗದ ರೌದ್ರಾಟೋಪ ರಂಜಿಸಿತಮರರಾಲಿಗಳ      ॥28॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/028_tegesidanu_nRpaninasutana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

28. ಕರ್ಣನನ್ನು ಸುತ್ತುವರಿದವರನ್ನು ಕೌರವನು ಓಡಿಸಿದನು. ಈ ಕಾಳಗದಲ್ಲಿ ಚಿಮ್ಮಿ ಬರುತ್ತಿರುವ ಬಾಣಗಳು, ಹೊಯ್ಯುವ ಅಡಾಯುಧ, ಕಡಿಯುತ್ತಿರುವ ಗಂಡುಗೊಡಲಿಗಳ, ಚಿಮ್ಮುವ ಸುರಗಿಗಳ, ಪ್ರಹರಿಸುವ ಸಬಳಗಳ, ಹೊಡೆದುರುಳಿಸುವ ಲೌಡಿಗಳ  ರೌದ್ರಾಟೋಪ ದೇವತೆಗಳ ಕಣ್ಣಿಗೆ ಹಬ್ಬವನ್ನುಂಟುಮಾಡಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಲೌಡಿ -ದೊಣ್ಣೆಯಂತಹ ಕಬ್ಬಿಣದ ಆಯುಧ.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/028_tegesidanu_nRpaninasutana.md">
<details><summary><h4>ಮೂಲ ...{Loading}...</h4></summary>

ತೆಗೆಸಿದನು ನೃಪನಿನಸುತನ ಮು  
ತ್ತಿಗೆಯ ನೆರೆದೊಡ್ಡಿನಲಿ ಸೂಸುವ   
ಹೊಗರಗಣೆಗಳ ಹೊಯ್ವಡಾಯುಧ ಕಡಿವ ಪರಶುಗಳ   
ಬಿಗಿವ ಸಬಳದ ಲೋಟಿಸುವ ಲೌ  
ಡಿಗಳ ಚಿಮ್ಮುವ ಸುರಗಿಗಳ ಕಾ  
ಳಗದ ರೌದ್ರಾಟೋಪ ರಂಜಿಸಿತಮರರಾಲಿಗಳ      ॥28॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/029_nUkitidu_tOpina.md">
<details open><summary><h3>೦೨೯ ನೂಕಿತಿದು ತೋಪಿನ ...{Loading}...</h3></summary>

ನೂಕಿತಿದು ತೋಪಿನ ತುದಿಗೆ ಮಗು  
ಳೌಕಿತದು ಪಾಳಯಕೆ ಮುರಿದುದಿ  
ವೌಕಸರು ಜಾರಿದರು ಜೋಡಿಸಿ ಮತ್ತೆ ಕುರುಬಲವ   
ತೋಕುವರು ಗಂಧರ್ವರುಭಯಾ  
ನೀಕದೋಹರಿ ಸಾಹರಿಯ ಸು  
ವ್ಯಾಕುಲರನೀಕ್ಷಿಸುತಲಿದ್ದರು ಪವನಜಾದಿಗಳು      ॥29॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/029_nUkitidu_tOpina.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

29. ಒಮ್ಮೆ ವನದ ತುದಿಗೆ ಗಂಧರ್ವರನ್ನು ಕೌರವರು ನೂಕಿದರೆ, ಮತ್ತೊಮ್ಮೆ ಗಂಧರ್ವರು ಕೌರವರನ್ನು ಪಾಳಯಕ್ಕೆ ಓಡಿಸುವರು. ಒಮ್ಮೆ ಗಂಧರ್ವರು ಓಡಿ ಹೋದರೂ ಮತ್ತೊಮ್ಮೆ ಅವರು ಕೌರವರನ್ನು ಸದೆ ಬಡಿಯುವರು. ಎರಡೂ ಬಲಗಳ ಉತ್ಸಾಹ ಹಾಗೂ ಆವೇಶಗಳನ್ನು ಭೀಮಾದಿಗಳು ನೋಡುತ್ತಾ ಇದ್ದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/029_nUkitidu_tOpina.md">
<details><summary><h4>ಮೂಲ ...{Loading}...</h4></summary>

ನೂಕಿತಿದು ತೋಪಿನ ತುದಿಗೆ ಮಗು  
ಳೌಕಿತದು ಪಾಳಯಕೆ ಮುರಿದುದಿ  
ವೌಕಸರು ಜಾರಿದರು ಜೋಡಿಸಿ ಮತ್ತೆ ಕುರುಬಲವ   
ತೋಕುವರು ಗಂಧರ್ವರುಭಯಾ  
ನೀಕದೋಹರಿ ಸಾಹರಿಯ ಸು  
ವ್ಯಾಕುಲರನೀಕ್ಷಿಸುತಲಿದ್ದರು ಪವನಜಾದಿಗಳು      ॥29॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/030_Isu_koNDADidare.md">
<details open><summary><h3>೦೩೦ ಈಸು ಕೊಣ್ಡಾಡಿದರೆ ...{Loading}...</h3></summary>

ಈಸು ಕೊಂಡಾಡಿದರೆ ಸುರರುಪ  
ಹಾಸವಾಡುವರೆಮ್ಮನೆನುತ ಮ  
ಹಾ ಸಗರ್ವರು ಚಿತ್ರಸೇನನ ಮನ್ನಣೆಯ ಭಟರು   
ಪಾಶ ಚಕ್ರ ಮುಸುಂಡಿ ಪರಿಘ  
ಪ್ರಾಸ ಪರಶು ಕೃಪಾಣ ಸಬಳ ಶ  
ರಾಸನಾದಿಯ ಕೈದುಗಾರರು ಕದನಕನುವಾಯ್ತು      ॥30॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/030_Isu_koNDADidare.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

30. ಇಷ್ಟು ಯುದ್ಧವನ್ನು ಮಾತ್ರ ಮಾಡಿದರೆ, ದೇವತೆಗಳು ನಮ್ಮನ್ನು ಅಪಹಾಸ್ಯ ಮಾಡುತ್ತಾರೆಂದು ಚಿತ್ರಸೇನನ ಕಡೆಯ ವೀರರು ಪಾಶ, ಚಕ್ರ, ಮುಸುಂಡಿ, ಪರಿಘ, ಪರಶು, ಕೃಪಾಣ, ಸಬಳ, ಬಿಲ್ಲುಗಳನ್ನು ಹಿಡಿದು ಹೋರಾಡಲಾರಂಭಿಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/030_Isu_koNDADidare.md">
<details><summary><h4>ಮೂಲ ...{Loading}...</h4></summary>

ಈಸು ಕೊಂಡಾಡಿದರೆ ಸುರರುಪ  
ಹಾಸವಾಡುವರೆಮ್ಮನೆನುತ ಮ  
ಹಾ ಸಗರ್ವರು ಚಿತ್ರಸೇನನ ಮನ್ನಣೆಯ ಭಟರು   
ಪಾಶ ಚಕ್ರ ಮುಸುಂಡಿ ಪರಿಘ  
ಪ್ರಾಸ ಪರಶು ಕೃಪಾಣ ಸಬಳ ಶ  
ರಾಸನಾದಿಯ ಕೈದುಗಾರರು ಕದನಕನುವಾಯ್ತು      ॥30॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/031_jODu_mADitu.md">
<details open><summary><h3>೦೩೧ ಜೋಡು ಮಾಡಿತು ...{Loading}...</h3></summary>

ಜೋಡು ಮಾಡಿತು ಖಚರಬಲ ಕೈ  
ಗೂಡಿ ಕವಿದುದು ಚಿತ್ರಸೇನನ  
ಜೋಡಿಯಲಿ ಜಝ್ಝಾರರಿದ್ದರು ಮುಂದೆ ಮುಂಗುಡಿಯ   
ಆಡಿದೊಡೆ ಹಾವಿಂಗೆ ಹದ್ದಿನ   
ಕೂಡೆ ಮುರುಕವೆ ಫಡಯೆನುತ ಕೈ  
ಮಾಡಿದರು ರಿಪುಭಟರು ನಿಂದರು ನಿಮಿಷ ಮಾತ್ರದಲಿ      ॥31॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/031_jODu_mADitu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

31. ಗಂಧರ್ವ ಸೇನೆ ಚಿತ್ರಸೇನನೊಂದಿಗೆ ಸೇರಿಕೊಂಡಿತು. ಸೇನೆಯ ಮುಂಭಾಗದಲ್ಲಿ ವೀರಪರಾಕ್ರಮಿಗಳಿದ್ದರು. ಆಟವಾಡುತ್ತಿರುವ ಹಾವು ಹದ್ದಿನ ಮೇಲೆ ದರ್ಪವನ್ನು ತೋರಿಸಲಾದೀತೆ? ಎನ್ನುತ್ತಾ ಗಂಧರ್ವ ಭಟರು ಕೂಡಲೇ ಎದುರು ನಿಂತರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಜಝ್ಹಾರ -ಪರಾಕ್ರಮಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/031_jODu_mADitu.md">
<details><summary><h4>ಮೂಲ ...{Loading}...</h4></summary>

ಜೋಡು ಮಾಡಿತು ಖಚರಬಲ ಕೈ  
ಗೂಡಿ ಕವಿದುದು ಚಿತ್ರಸೇನನ  
ಜೋಡಿಯಲಿ ಜಝ್ಝಾರರಿದ್ದರು ಮುಂದೆ ಮುಂಗುಡಿಯ   
ಆಡಿದೊಡೆ ಹಾವಿಂಗೆ ಹದ್ದಿನ   
ಕೂಡೆ ಮುರುಕವೆ ಫಡಯೆನುತ ಕೈ  
ಮಾಡಿದರು ರಿಪುಭಟರು ನಿಂದರು ನಿಮಿಷ ಮಾತ್ರದಲಿ      ॥31॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/032_giLiya_hiNDina.md">
<details open><summary><h3>೦೩೨ ಗಿಳಿಯ ಹಿಣ್ಡಿನ ...{Loading}...</h3></summary>

ಗಿಳಿಯ ಹಿಂಡಿನ ಮೇಲೆ ಗಿಡಗನ   
ಬಳಗ ಕವಿದಂದದಲಿ ಸೂಟಿಯ  
ಲಳವಿಗೊಡ್ಡಿದ ಚಾತುರಂಗವ ಚಿನಕಡಿಯ ಮಾಡಿ   
ಎಲೆ ಸುಯೋಧನ ಬೀಳು ಕೈದುವ  
ನಿಳುಹಿ ಖೇಚರ ರಾಯನಂಘ್ರಿಯೊ  
ಳೆಲವೊ ರವಿಸುತ ಹೋಗೆನುತ ಹೊಕ್ಕಿರಿದರುರವಣಿಸಿ      ॥32॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/032_giLiya_hiNDina.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

32. ಗಂಧರ್ವರು ಗಿಳಿವಿಂಡಿನ ಮೇಲೆ ಗಿಡಗಗಳು ದಾಳಿಮಾಡಿದಂತೆ ಗಂಧರ್ವರು ಕೌರವನ ಚಾತುರಂಗವನ್ನು ಮೆಟ್ಟಿ 'ಎಲಾ ಸುಯೋಧನ, , ಗಂಧರ್ವರಾಯನಾದ ಚಿತ್ರಸೇನನ ಪಾದಗಳಿಗೆ ಶರಣಾಗು', 'ಎಲಾ ಕರ್ಣ ತೊಲಗು 'ಎಂದು ಗರ್ಜಿಸಿ ಮೇಲೆ ಬಿದ್ದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಚಿನಕರಡಿ ಮಾಡು - ಸಣ್ಣಗೆ ಕತ್ತರಿಸು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/032_giLiya_hiNDina.md">
<details><summary><h4>ಮೂಲ ...{Loading}...</h4></summary>

ಗಿಳಿಯ ಹಿಂಡಿನ ಮೇಲೆ ಗಿಡಗನ   
ಬಳಗ ಕವಿದಂದದಲಿ ಸೂಟಿಯ  
ಲಳವಿಗೊಡ್ಡಿದ ಚಾತುರಂಗವ ಚಿನಕಡಿಯ ಮಾಡಿ   
ಎಲೆ ಸುಯೋಧನ ಬೀಳು ಕೈದುವ  
ನಿಳುಹಿ ಖೇಚರ ರಾಯನಂಘ್ರಿಯೊ  
ಳೆಲವೊ ರವಿಸುತ ಹೋಗೆನುತ ಹೊಕ್ಕಿರಿದರುರವಣಿಸಿ      ॥32॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/033_garuvarE_nIvelavo.md">
<details open><summary><h3>೦೩೩ ಗರುವರೇ ನೀವೆಲವೊ ...{Loading}...</h3></summary>

ಗರುವರೇ ನೀವೆಲವೊ ಸುರಪನ  
ಪುರದ ನಟ್ಟವಿಗರು ಸುಯೋಧನ  
ನರಮನೆಯ ನಟ್ಟವಿಗಳಿಗೆ ಪಾಡಹರೆ ತೊಡಕುವೊಡೆ   
ಅರಸು ಪರಿಯಂತಾರು ನೀವೆನು  
ತರಿಭಟರಿಗಾಗ್ನೇಯ ವಾರುಣ  
ನಿರುತಿ ಮೊದಲಾದಸ್ತ್ರ ಚಯವನು ಕವಿಸಿದನು ಕರ್ಣ      ॥33॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/033_garuvarE_nIvelavo.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

33. 'ಎಲಾ, ನೀವು ಪರಾಕ್ರಮಿಗಳೇ ? ಸುರಲೋಕದ ನರ್ತಕರಾದ ನೀವು ಕೌರವನ ಅರಮನೆಯ ನರ್ತಕರಿಗೆ ಸಮಾನರೆ ? ನಿಮ್ಮ ಅರಸನೂ ಸೇರಿದಂತೆ  ನೀವು ನಮಗೆ ಸಮಾನರಲ್ಲ' ಎಂದು ಕರ್ಣನು ಅಗ್ನಿ, ವರುಣ, ನಿರುತಿಯೇ ಮೊದಲಾದ ಮಂತ್ರಾಸ್ತ್ರಗಳನ್ನು ಪ್ರಯೋಗಿಸಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ನಟ್ಟವಿಗ-ನೃತ್ಯಪಟು, ನರ್ತಕ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/033_garuvarE_nIvelavo.md">
<details><summary><h4>ಮೂಲ ...{Loading}...</h4></summary>

ಗರುವರೇ ನೀವೆಲವೊ ಸುರಪನ  
ಪುರದ ನಟ್ಟವಿಗರು ಸುಯೋಧನ  
ನರಮನೆಯ ನಟ್ಟವಿಗಳಿಗೆ ಪಾಡಹರೆ ತೊಡಕುವೊಡೆ   
ಅರಸು ಪರಿಯಂತಾರು ನೀವೆನು  
ತರಿಭಟರಿಗಾಗ್ನೇಯ ವಾರುಣ  
ನಿರುತಿ ಮೊದಲಾದಸ್ತ್ರ ಚಯವನು ಕವಿಸಿದನು ಕರ್ಣ      ॥33॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/034_nairutakkAgnEya_yAmyaka.md">
<details open><summary><h3>೦೩೪ ನೈರುತಕ್ಕಾಗ್ನೇಯ ಯಾಮ್ಯಕ ...{Loading}...</h3></summary>

ನೈರುತಕ್ಕಾಗ್ನೇಯ ಯಾಮ್ಯಕ   
ವಾರುಣಕೆ ಸುರರೊಡೆಯರೆಮ್ಮಲಿ  
ವೈರ ಬಂಧವಿದುಂಟೆ ಸಾಧನವಹರೆ ದಿವ್ಯಶರ   
ಸೇರಿದರೆ ನಿನಗಾದರಿದಕೋ  
ವಾರುಣ ಪ್ರತಿಕಾರ ಪಾವಕ  
ನೈರುತಾದಿಗೆ ಕೊಳ್ಳೆನುತ ಗಂಧರ್ವಪತಿಯೆಚ್ಚ      ॥34॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/034_nairutakkAgnEya_yAmyaka.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

34. ನಿರುತಿ, ಯಮ, ವರುಣಾದಿ ದೇವತೆಗಳು ನಮಗೆ ಮಿತ್ರರು. ಅವರ ದಿವ್ಯಶರಗಳು ನಮಗೆ ಸಾಧನ ಸಹಕಾರಿಗಳೇ ಆಗುತ್ತವೆ. ಇದೋ, ವರುಣಾಸ್ತ್ರ, ಆಗ್ನೇಯಾಸ್ತ್ರ, ನೈರುತ್ಯಾಸ್ತ್ರಗಳಿಗೆ ಪ್ರತಿಯಾದ ಶರಗಳನ್ನು ಸಹಿಸಿಕೋ ಎಂದು ಗಂಧರ್ವಪತಿಯಾದ ಚಿತ್ರಸೇನನು ಶರಗಳನ್ನು ಬಿಟ್ಟನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/034_nairutakkAgnEya_yAmyaka.md">
<details><summary><h4>ಮೂಲ ...{Loading}...</h4></summary>

ನೈರುತಕ್ಕಾಗ್ನೇಯ ಯಾಮ್ಯಕ   
ವಾರುಣಕೆ ಸುರರೊಡೆಯರೆಮ್ಮಲಿ  
ವೈರ ಬಂಧವಿದುಂಟೆ ಸಾಧನವಹರೆ ದಿವ್ಯಶರ   
ಸೇರಿದರೆ ನಿನಗಾದರಿದಕೋ  
ವಾರುಣ ಪ್ರತಿಕಾರ ಪಾವಕ  
ನೈರುತಾದಿಗೆ ಕೊಳ್ಳೆನುತ ಗಂಧರ್ವಪತಿಯೆಚ್ಚ      ॥34॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/035_gabbarisidavu_divyashara.md">
<details open><summary><h3>೦೩೫ ಗಬ್ಬರಿಸಿದವು ದಿವ್ಯಶರ ...{Loading}...</h3></summary>

ಗಬ್ಬರಿಸಿದವು ದಿವ್ಯಶರ ಚಯ  
ಗರ್ಭವಪ್ರತಿಕಾರ ಶರ ಮಗು  
ಳೆಬ್ಬಿಸಿದನಿನಸೂನು ಪರ್ವತ ತಿಮಿರ ಫಣಿಶರವ   
ಪರ್ಬತಕೆ ವಜ್ರಾಸ್ತ್ರ ತಿಮಿರದ   
ಹಬ್ಬುಗೆಗೆ ರವಿಬಾಣ ಹಾವುಗ  
ಳೊಬ್ಬುಳಿಗೆ ಗರುಡಾಸ್ತ್ರವನು ಗಂಧರ್ವಪತಿಯೆಚ್ಚ      ॥35॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/035_gabbarisidavu_divyashara.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

35. ದಿವ್ಯಶರಗಳ ಸೃಷ್ಟಿ ಹಾಗೂ ಅವುಗಳ ಸಂಹಾರ ಉಂಟಾಯಿತು. ಕರ್ಣನು ಪರ್ವತಾಸ್ತ್ರ, ತಿಮಿರಾಸ್ತ್ರ, ನಾಗಾಸ್ತ್ರಗಳನ್ನು ಪ್ರಯೋಗಿಸಿದನು. ಅವುಗಳಿಗೆ ಪ್ರತಿಯಾಗಿ ಚಿತ್ರಸೇನನು ವಜ್ರಾಸ್ತ್ರ, ಸೂರ್ಯಾಸ್ತ್ರ, ಗರುಡಾಸ್ತ್ರಗಳನ್ನು ಕ್ರಮವಾಗಿ ಪ್ರಯೋಗಿಸಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/035_gabbarisidavu_divyashara.md">
<details><summary><h4>ಮೂಲ ...{Loading}...</h4></summary>

ಗಬ್ಬರಿಸಿದವು ದಿವ್ಯಶರ ಚಯ  
ಗರ್ಭವಪ್ರತಿಕಾರ ಶರ ಮಗು  
ಳೆಬ್ಬಿಸಿದನಿನಸೂನು ಪರ್ವತ ತಿಮಿರ ಫಣಿಶರವ   
ಪರ್ಬತಕೆ ವಜ್ರಾಸ್ತ್ರ ತಿಮಿರದ   
ಹಬ್ಬುಗೆಗೆ ರವಿಬಾಣ ಹಾವುಗ  
ಳೊಬ್ಬುಳಿಗೆ ಗರುಡಾಸ್ತ್ರವನು ಗಂಧರ್ವಪತಿಯೆಚ್ಚ      ॥35॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/036_savedavinasutanambu_khEchara.md">
<details open><summary><h3>೦೩೬ ಸವೆದವಿನಸುತನಮ್ಬು ಖೇಚರ ...{Loading}...</h3></summary>

ಸವೆದವಿನಸುತನಂಬು ಖೇಚರ  
ನವಗಡಿಸಿ ಕವಿದೆಚ್ಚನೀತನ  
ಸವಗ ಸೀಸಕ ಜೋಡು ತೊಟ್ಟವು ಸರಳ ಜೋಡುಗಳ   
ಕವಿದುದೆಡಬಲವಂಕದಲಿ ಸುರ   
ನಿವಹ ಸೂಟಿಯ ಸರಳ ಸೋನೆಗೆ   
ಡವರಿಸಿದವಡಿಗಡಿಗೆ ಕರ್ಣನ ರಥದ ವಾಜಿಗಳು     ॥36॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/036_savedavinasutanambu_khEchara.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

36. ಕರ್ಣನ ಬಾಣಾವಳಿಗಳು ಸವೆದವು. ಚಿತ್ರಸೇನನ ಶರ ಪ್ರಯೋಗಕ್ಕೆ ಅವನ ಕವಚ ಸೀಸಕಗಳು ಕವಚಗಳ ಮೇಲೆ , ಬಾಣಗಳು ಕವಚದಂತೆ  ಚುಚ್ಚಿಕೊಂಡವು.  ಎಡಬಲ ಭಾಗಗಳಿಂದ ಗಂಧರ್ವಸೇನೆ ಕವಿದವು. ಈ ಸೇನೆ ಪ್ರಯೋಗಿಸಿದ ಬಾಣ ವರ್ಷಕ್ಕೆ ಕರ್ಣನ ರಥಾಶ್ವಗಳು ಅತ್ತಿಂದಿತ್ತ ಓಡುತ್ತಿದ್ದವು.
</details>
<details><summary>ಪದಾರ್ಥ (ಕ.ಗ.ಪ) </summary>

ಡವರಿಸು - ಡಾವರಿಸು - ಅತ್ತಿತ್ತ ಚಲಿಸು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/036_savedavinasutanambu_khEchara.md">
<details><summary><h4>ಮೂಲ ...{Loading}...</h4></summary>

ಸವೆದವಿನಸುತನಂಬು ಖೇಚರ  
ನವಗಡಿಸಿ ಕವಿದೆಚ್ಚನೀತನ  
ಸವಗ ಸೀಸಕ ಜೋಡು ತೊಟ್ಟವು ಸರಳ ಜೋಡುಗಳ   
ಕವಿದುದೆಡಬಲವಂಕದಲಿ ಸುರ   
ನಿವಹ ಸೂಟಿಯ ಸರಳ ಸೋನೆಗೆ   
ಡವರಿಸಿದವಡಿಗಡಿಗೆ ಕರ್ಣನ ರಥದ ವಾಜಿಗಳು     ॥36॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/037_jODu_haridudu.md">
<details open><summary><h3>೦೩೭ ಜೋಡು ಹರಿದುದು ...{Loading}...</h3></summary>

ಜೋಡು ಹರಿದುದು ಸೀಸಕದ ದಡಿ  
ಬೀಡು ಬಿರಿದುದು ತಲೆಯ ಚಿಪ್ಪಿನ   
ಜೋಡು ಜರಿದುದು ಮನಕೆ ಸುರಿದುದು ಸೊಗಡು ರಣರಭಸ  
ಖೋಡಿ ಕೊಪ್ಪರಿಸಿದುದು ಧೈರ್ಯವ  
ನೀಡಿರಿದುದಪದೆಸೆ ವಿಟಾಳಿಸಿ   
ಖೇಡತನ ಭುಲ್ಲೈಸುತಿದ್ದುದು ಭಾನುನಂದನನ     ॥37॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/037_jODu_haridudu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

37. ಕರ್ಣನ ಕವಚ ಕತ್ತರಿಸಿ ಹೋಯಿತು.  ಶಿರಸ್ತ್ರಾಣದ ದಿಂಡು ಒಡೆದು, ತಲೆಯ ಚಿಪ್ಪು ಬಿರಿಯಿತು. ಯುದ್ಧದ ಭೀಕರತೆಯ ವಾಸನೆ ಮನಸ್ಸಿಗೆ ತಟ್ಟಿತು.  ಈ ಕೊರತೆ  ಧೈರ್ಯವನ್ನು ಕುಗ್ಗಿಸಿತು.  ಅಪಯಶಸ್ಸು ವ್ಯಾಪಿಸಿದಂತೆ ಅವನ ಮನಸ್ಸಿನಲ್ಲಿ ಹೆದರಿಕೆ ಹೆಚ್ಚಾಯಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಖೋಡಿ-ಹೆದರಿಕೆ. ಖೇಡತನ-ಹೆದರಿಕೆ.
</details>
<details><summary>ಪಾಠಾನ್ತರ (ಕ.ಗ.ಪ) </summary>

ವಿಕಳಿಸಿ - ವಿಟಾಳಿಸಿ  
ಅರಣ್ಯಪರ್ವ, ಮೈ.ವಿ.ವಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/037_jODu_haridudu.md">
<details><summary><h4>ಮೂಲ ...{Loading}...</h4></summary>

ಜೋಡು ಹರಿದುದು ಸೀಸಕದ ದಡಿ  
ಬೀಡು ಬಿರಿದುದು ತಲೆಯ ಚಿಪ್ಪಿನ   
ಜೋಡು ಜರಿದುದು ಮನಕೆ ಸುರಿದುದು ಸೊಗಡು ರಣರಭಸ  
ಖೋಡಿ ಕೊಪ್ಪರಿಸಿದುದು ಧೈರ್ಯವ  
ನೀಡಿರಿದುದಪದೆಸೆ ವಿಟಾಳಿಸಿ   
ಖೇಡತನ ಭುಲ್ಲೈಸುತಿದ್ದುದು ಭಾನುನಂದನನ     ॥37॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/038_matte_koNDanu.md">
<details open><summary><h3>೦೩೮ ಮತ್ತೆ ಕೊಣ್ಡನು ...{Loading}...</h3></summary>

ಮತ್ತೆ ಕೊಂಡನು ಬಿಲು ಸರಳ ನಭ  
ಕೊತ್ತಿದನು ರಣ ಭಯವನಹಿತನ  
ಕುತ್ತಿದನು ಕಂಗಳಲಿ ಕುಡಿದನು ಮನದಲರಿಭಟನ   
ಕೆತ್ತಿದನು ಕೂರಲಗಿನಲಿ ಮುಳು  
ಮುತ್ತ ಹೂತಂದದಲಿ ಹುದುಗಿದ  
ನೆತ್ತರಿನ ನೆಣ ವಸೆಯಲೆಸೆದನು ರಣದೊಳಾ ಖಚರ     ॥38॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/038_matte_koNDanu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

38. ಕರ್ಣನು ಮತ್ತೆ ಧನುಸ್ಸನ್ನು ಹಿಡಿದು ಬಾಣವನ್ನು ಬಿಟ್ಟನು. ಯುದ್ಧ ಭೀತಿಯನ್ನು ನಿವಾರಿಸಿಕೊಂಡು ಕಣ್ಣುಗಳಲ್ಲಿ ಅವರನ್ನು ಭಯಂಕರವಾಗಿ ನೋಡುತ್ತಾ ವೈರಿಗಳನ್ನು ಕತ್ತರಿಸಿದನು. ಚೂಪಾದ ಬಾಣಗಳಿಂದ ಧಾರೆಯಾಗಿ ಹರಿಯುತ್ತಿದ್ದ ರಕ್ತದಿಂದ ಚಿತ್ರಸೇನನು (ಕೆಂಪಾದ) ಹೂಬಿಟ್ಟ ಮುಳ್ಳು ಮುತ್ತುಗದ ಮರದಂತೆ ಕಾಣಿಸುತ್ತಿದ್ದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮುಳುಮುತ್ತ-ಪಲಾಶ, ಮುತ್ತುಗ  
ಹೂತ -ಹೂಬಿಟ್ಟ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/038_matte_koNDanu.md">
<details><summary><h4>ಮೂಲ ...{Loading}...</h4></summary>

ಮತ್ತೆ ಕೊಂಡನು ಬಿಲು ಸರಳ ನಭ  
ಕೊತ್ತಿದನು ರಣ ಭಯವನಹಿತನ  
ಕುತ್ತಿದನು ಕಂಗಳಲಿ ಕುಡಿದನು ಮನದಲರಿಭಟನ   
ಕೆತ್ತಿದನು ಕೂರಲಗಿನಲಿ ಮುಳು  
ಮುತ್ತ ಹೂತಂದದಲಿ ಹುದುಗಿದ  
ನೆತ್ತರಿನ ನೆಣ ವಸೆಯಲೆಸೆದನು ರಣದೊಳಾ ಖಚರ     ॥38॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/039_nondaDubbitu_darpashikhi.md">
<details open><summary><h3>೦೩೯ ನೊನ್ದಡುಬ್ಬಿತು ದರ್ಪಶಿಖಿ ...{Loading}...</h3></summary>

ನೊಂದಡುಬ್ಬಿತು ದರ್ಪಶಿಖಿ ಖತಿ  
ಗೊಂಡು ಮದದುಬ್ಬಿನಲಿ ಘಾತದ  
ಕಂದುಕದವೋಲ್ ಕುಣಿದುದಂತಃಖೇದ ಕೊಬ್ಬಿನಲಿ   
ನೊಂದುದಿನಿಸಿಲ್ಲಕಟ ದೈತ್ಯರ   
ದಂದುಗದಲಾವಿಂದು ಮತ್ರ್ಯರು  
ಬಂದಿವಿಡಿದರೆ ಬಲುಹನೆನುತೋರಂತೆ ಚಿಂತಿಸಿದ      ॥39॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/039_nondaDubbitu_darpashikhi.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

39. ಚಿತ್ರಸೇನನಿಗೆ ನೊಂದಷ್ಟೂ ಸಿಟ್ಟು ಹೆಚ್ಚಿತು. ಮುಕ್ಕಾದ ಮಾನದಿಂದ ಅಭಿಮಾನ ಭಂಗಿತವಾದ ಚಿತ್ರಸೇನನ ಮನಸ್ಸಿನ ವ್ಯಥೆ   ಪುಟವಿಟ್ಟ ಚೆಂಡಿನಂತೆ ಹೆಚ್ಚಾಯಿತು. ರಾಕ್ಷಸರೊಡನೆ ಯುದ್ಧ ಮಾಡಿದಾಗಲೂ ಇಷ್ಟು ನೋವನ್ನು ಅನುಭವಿಸಿರಲಿಲ್ಲ.  ಈ ಹುಲುಮಾನವರು ನಮ್ಮ ಪರಾಕ್ರಮವನ್ನು ಮೀರಿಸಿದರೇ ಎನ್ನುತ್ತ ಚಿತ್ರಸೇನನು ಚಿಂತಿಸಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಕಂದುಕ - ಚೆಂಡು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/039_nondaDubbitu_darpashikhi.md">
<details><summary><h4>ಮೂಲ ...{Loading}...</h4></summary>

ನೊಂದಡುಬ್ಬಿತು ದರ್ಪಶಿಖಿ ಖತಿ  
ಗೊಂಡು ಮದದುಬ್ಬಿನಲಿ ಘಾತದ  
ಕಂದುಕದವೋಲ್ ಕುಣಿದುದಂತಃಖೇದ ಕೊಬ್ಬಿನಲಿ   
ನೊಂದುದಿನಿಸಿಲ್ಲಕಟ ದೈತ್ಯರ   
ದಂದುಗದಲಾವಿಂದು ಮತ್ರ್ಯರು  
ಬಂದಿವಿಡಿದರೆ ಬಲುಹನೆನುತೋರಂತೆ ಚಿಂತಿಸಿದ      ॥39॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/040_khatiyalugidanu_divyabANa.md">
<details open><summary><h3>೦೪೦ ಖತಿಯಲುಗಿದನು ದಿವ್ಯಬಾಣ ...{Loading}...</h3></summary>

ಖತಿಯಲುಗಿದನು ದಿವ್ಯಬಾಣ  
ಪ್ರತತಿಯನು ರಥಸೂತ ಹಯ ಸಂ  
ತತಿ ಶರಾಸನ ಕೇತುದಂಡಚ್ಛತ್ರ ಚಾಮರವ   
ಹುತವಹನೊಳೊಟ್ಟಿದನು ಸಮರ   
ವ್ಯಥಿಕರದಲಾಗ್ನೇಯ ಶರ ಚಿ  
ಮ್ಮಿತು ಚಡಾಳಿಸಿ ಕೆಂಡ ಕೆದರಲು ಕರ್ಣ ಬೆರಗಾದ      ॥40॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/040_khatiyalugidanu_divyabANa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

40. ಸಿಟ್ಟಿನಿಂದ ಗಂಧರ್ವನು ದಿವ್ಯಶರಗಳನ್ನು ಬಿಟ್ಟು ರಥ, ಸೂತ, ಕುದುರೆ, ಬಿಲ್ಲು, ಪತಾಕೆ, ದಂಡ, ಛತ್ರಚಾಮರಾದಿಗಳೆಲ್ಲವನ್ನೂ ಬೆಂಕಿಯಿಂದ ಸುಟ್ಟನು. ಈ ಆಗ್ನೇಯಾಸ್ತ್ರದ ಕೆಂಡದ ಕೆನ್ನಾಲಗೆಯನ್ನು ಕಂಡು ಕರ್ಣನು ಬೆರಗಾದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/040_khatiyalugidanu_divyabANa.md">
<details><summary><h4>ಮೂಲ ...{Loading}...</h4></summary>

ಖತಿಯಲುಗಿದನು ದಿವ್ಯಬಾಣ  
ಪ್ರತತಿಯನು ರಥಸೂತ ಹಯ ಸಂ  
ತತಿ ಶರಾಸನ ಕೇತುದಂಡಚ್ಛತ್ರ ಚಾಮರವ   
ಹುತವಹನೊಳೊಟ್ಟಿದನು ಸಮರ   
ವ್ಯಥಿಕರದಲಾಗ್ನೇಯ ಶರ ಚಿ  
ಮ್ಮಿತು ಚಡಾಳಿಸಿ ಕೆಂಡ ಕೆದರಲು ಕರ್ಣ ಬೆರಗಾದ      ॥40॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/041_virathanAdanu_halage.md">
<details open><summary><h3>೦೪೧ ವಿರಥನಾದನು ಹಲಗೆ ...{Loading}...</h3></summary>

ವಿರಥನಾದನು ಹಲಗೆ ಖಡ್ಗದ  
ಲರಿಭಟನ ಸಮ್ಮುಖಕೆ ಚಿಮ್ಮಿದ   
ರೆರಡನೊಂದಂಬಿನಲಿ ಕಡಿದನು ಜಡಿದನಿನಸುತನ   
ತಿರುಗಿ ಹಾಯ್ದನು ಬಳಿಕ ಕರ್ಣನ  
ಮುರಿವ ಕಂಡು ವಿಕರ್ಣ ತನ್ನಯ   
ವರ ರಥವ ಚಾಚಿದನು ಬೋಳೈಸಿದನು ರವಿಸುತನ       ॥41॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/041_virathanAdanu_halage.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

41. ವಿರxನಾದ ಕರ್ಣನು ಗುರಾಣಿ ಖಡ್ಗಗಳನ್ನು ಹಿಡಿದು ಚಿಮ್ಮಿ ಮುಂದಕ್ಕೆ ಬಂದನು. ಚಿತ್ರಸೇನನು ಅವುಗಳೆರಡನ್ನೂ ಒಂದೇ ಶರದಿಂದ ಕಡಿದು, ಕರ್ಣನನ್ನು ಬಡಿದನು. ಕರ್ಣನ ಸೋಲನ್ನು ಕಂಡು ವಿಕರ್ಣನು ತನ್ನ ರಥವನ್ನು ಮುಂದಕ್ಕೆ ತಂದು ಅವನನ್ನು ಸಂತೈಸಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಬೋಳೈಸು-ಸಂತೈಸು  
ಹಲಗೆ - ಗುರಾಣಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/041_virathanAdanu_halage.md">
<details><summary><h4>ಮೂಲ ...{Loading}...</h4></summary>

ವಿರಥನಾದನು ಹಲಗೆ ಖಡ್ಗದ  
ಲರಿಭಟನ ಸಮ್ಮುಖಕೆ ಚಿಮ್ಮಿದ   
ರೆರಡನೊಂದಂಬಿನಲಿ ಕಡಿದನು ಜಡಿದನಿನಸುತನ   
ತಿರುಗಿ ಹಾಯ್ದನು ಬಳಿಕ ಕರ್ಣನ  
ಮುರಿವ ಕಂಡು ವಿಕರ್ಣ ತನ್ನಯ   
ವರ ರಥವ ಚಾಚಿದನು ಬೋಳೈಸಿದನು ರವಿಸುತನ       ॥41॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/042_paisarisitO_kuru.md">
<details open><summary><h3>೦೪೨ ಪೈಸರಿಸಿತೋ ಕುರು ...{Loading}...</h3></summary>

ಪೈಸರಿಸಿತೋ ಕುರು ಚತುರ್ಬಲ  
ಗಾಸಿಯಾದನು ಕರ್ಣನಿದು ದೊರೆ   
ಗೈಸಲೇ ದುಮ್ಮಾನವೆನುತಲ್ಲಲ್ಲಿ ಕುರುಸೇನೆ   
ಓಸರಿಸಿತಡತರದ ಮುಖದಲಿ  
ಸೂಸಿದರು ಸಮರಥರು ಸೋಲವ  
ನಾ ಸುಯೋಧನ ನಗುತ ಕಂಡನು ನೋಡಿ ಕೆಲಬಲನ      ॥42॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/042_paisarisitO_kuru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

42. ಕೌರವರ ಚತುರಂಗಬಲ ನಾಶವಾಯಿತು. ಕರ್ಣನಿಗೆ ಆಘಾತವುಂಟಾಯಿತು. ಕೌರವರಾಯನಿಗೆ ದುಮ್ಮಾನ ಉಂಟಾಯಿತು ಎಂದು ಕುರುಸೇನೆ ಬದಿಗೆ ಸರಿಯಿತು. ಸಮರಥಿಗಳು ಅವನತ ಮುಖಿಗಳಾದರು. ಆಗ ಕೌರವನು ನಗುತ್ತಾ ಎಡಬಲಗಳನ್ನು ನೋಡಿದನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪೈಸರಿಸು -ನಾಶವಾಗು   ಓಸರಿಸು-ಒಂದೆಡೆ ಸರಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/042_paisarisitO_kuru.md">
<details><summary><h4>ಮೂಲ ...{Loading}...</h4></summary>

ಪೈಸರಿಸಿತೋ ಕುರು ಚತುರ್ಬಲ  
ಗಾಸಿಯಾದನು ಕರ್ಣನಿದು ದೊರೆ   
ಗೈಸಲೇ ದುಮ್ಮಾನವೆನುತಲ್ಲಲ್ಲಿ ಕುರುಸೇನೆ   
ಓಸರಿಸಿತಡತರದ ಮುಖದಲಿ  
ಸೂಸಿದರು ಸಮರಥರು ಸೋಲವ  
ನಾ ಸುಯೋಧನ ನಗುತ ಕಂಡನು ನೋಡಿ ಕೆಲಬಲನ      ॥42॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/043_avanipana_mogasanneyali.md">
<details open><summary><h3>೦೪೩ ಅವನಿಪನ ಮೊಗಸನ್ನೆಯಲಿ ...{Loading}...</h3></summary>

ಅವನಿಪನ ಮೊಗಸನ್ನೆಯಲಿ ಸೂ  
ಳವಿಸಿದವು ನಿಸ್ಸಾಳ ಕೋಟಿಗ  
ಳವಚಿದುದು ಬಹುವಿಧದ ವಾದ್ಯಧ್ವನಿ ದಿಶಾಮುಖವ   
ತವತವಗೆ ಧುರ ತೋರಹತ್ತರು   
ತವಕಿಸುತ ಹುರಿಯೇರಿದರು ಕೌ  
ರವರು ಕರ್ಣನ ಹರಿಬದಾಹವವೆಮಗೆ ತಮಗೆನುತ      ॥43॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/043_avanipana_mogasanneyali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

43. ಕೌರವನ ಸನ್ನೆಯಿಂದಲೇ ವಾದ್ಯಗಳು ಮೊಳಗಿದವು. ಆ ವಾದ್ಯರವ ದಿಕ್ಕುಗಳನ್ನು ತಲುಪಿತು. ಕರ್ಣನ ಪಾಲಿನ ಯುದ್ಧವು ತಮತಮಗೆಂದು ಉತ್ಸಾಹದಿಂದ  ವೀರಭಟರು ಕಾದಾಡಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಧುರ ತೋರಹತ್ತರು - ಯುದ್ಧವೀರರು  
ಹುರಿಯೇರು - ಉತ್ಸಾಗೊಳ್ಳು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/043_avanipana_mogasanneyali.md">
<details><summary><h4>ಮೂಲ ...{Loading}...</h4></summary>

ಅವನಿಪನ ಮೊಗಸನ್ನೆಯಲಿ ಸೂ  
ಳವಿಸಿದವು ನಿಸ್ಸಾಳ ಕೋಟಿಗ  
ಳವಚಿದುದು ಬಹುವಿಧದ ವಾದ್ಯಧ್ವನಿ ದಿಶಾಮುಖವ   
ತವತವಗೆ ಧುರ ತೋರಹತ್ತರು   
ತವಕಿಸುತ ಹುರಿಯೇರಿದರು ಕೌ  
ರವರು ಕರ್ಣನ ಹರಿಬದಾಹವವೆಮಗೆ ತಮಗೆನುತ      ॥43॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/044_murida_daLa.md">
<details open><summary><h3>೦೪೪ ಮುರಿದ ದಳ ...{Loading}...</h3></summary>

ಮುರಿದ ದಳ ಸಂವರಿಸಿ ಪಡಿಮುಖ  
ಕುರುಬಿದುದು ದುರಿಯೋಧನಾನುಜ   
ರರಸಿದರು ಗಂಧರ್ವನಾವೆಡೆ ತೋರು ತೋರೆನುತ   
ತರುಬುವುದು ಜಯವೊಮ್ಮೆ ಮನದಲಿ   
ಕರುಬುವುದು ಮತ್ತೊಮ್ಮೆ ತಪ್ಪೇ  
ನಿರಿದ ಸಹಸವ ತೋರೆನುತ ಬೆರಸಿದರು ಪರಬಲವ      ॥44॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/044_murida_daLa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

44. ಚೆಲ್ಲಾಪಿಲ್ಲಿಯಾದ ಸೇನೆ ಮತ್ತೆ ಒಟ್ಟುಗೂಡಿ ಮುಂಭಾಗಕ್ಕೆ ನುಗ್ಗಿತು. ಕೌರವನ ಸಹೋದರರು ಚಿತ್ರಸೇನನೆಲ್ಲಿದ್ದಾನೆಂದು ತೋರಿಸು, ಯುದ್ಧದಲ್ಲಿ ಒಮ್ಮೆ ಜಯವಾಗುವುದು, ಮತ್ತೊಮ್ಮೆ ಸೋಲಾಗುವುದು. ಇದರಲ್ಲಿ ತಪ್ಪೇನು? ಕರ್ಣನನ್ನು ಸೋಲಿಸಿದ ಪರಾಕ್ರಮವನ್ನು ನಮ್ಮಲ್ಲಿ ತೋರು ಎನ್ನುತ್ತಾ ಶತ್ರುಸೇನೆಯ ಮೇಲೆ ಬಿದ್ದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/044_murida_daLa.md">
<details><summary><h4>ಮೂಲ ...{Loading}...</h4></summary>

ಮುರಿದ ದಳ ಸಂವರಿಸಿ ಪಡಿಮುಖ  
ಕುರುಬಿದುದು ದುರಿಯೋಧನಾನುಜ   
ರರಸಿದರು ಗಂಧರ್ವನಾವೆಡೆ ತೋರು ತೋರೆನುತ   
ತರುಬುವುದು ಜಯವೊಮ್ಮೆ ಮನದಲಿ   
ಕರುಬುವುದು ಮತ್ತೊಮ್ಮೆ ತಪ್ಪೇ  
ನಿರಿದ ಸಹಸವ ತೋರೆನುತ ಬೆರಸಿದರು ಪರಬಲವ      ॥44॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/045_arasananujare_nIvu.md">
<details open><summary><h3>೦೪೫ ಅರಸನನುಜರೆ ನೀವು ...{Loading}...</h3></summary>

ಅರಸನನುಜರೆ ನೀವು ಕರ್ಣನ   
ಹರಿಬದವರೇ ಹರ ಹರೆಮಗಿ  
ನ್ನರಿದಲೈ ನಿವಗೀಸು ಖತಿ ಜೋಂಪಿಸಿದುದಿನ್ನೇನು   
ತರಹರವು ನಮಗಿಲ್ಲಲಾ ಪೂ  
ತುರೆಯೆನುತ ಪಡಿತಳಿಸಿ ಗಂಧ  
ರ್ವರ ಚಮೂಪರು ನೂಕಿದರು ತರುಬಿದರು ಪರಬಲವ      ॥45॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/045_arasananujare_nIvu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

45. 'ನೀವು ಕೌರವನ ಸಹೋದರರೇ ? ಕರ್ಣನ ಸಹಾಯಕ್ಕೆ ಬಂದವರೇ ? ಹರಹರಾ, ನಮಗೆ ಇನ್ನು ಶಕ್ತಿಯಿಲ್ಲ. ನಿಮಗೆ ಇಷ್ಟೊಂದು ಪೌರುಷವೆ ? ನಾವು ಹೆದರುವುದಿಲ್ಲ. ಭಲರೇ....' ಎನ್ನುತ್ತ ಗಂಧರ್ವಸೇನಾಪತಿಗಳು ಶತ್ರುಸೇನೆಯನ್ನು ಎದುರಿಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/045_arasananujare_nIvu.md">
<details><summary><h4>ಮೂಲ ...{Loading}...</h4></summary>

ಅರಸನನುಜರೆ ನೀವು ಕರ್ಣನ   
ಹರಿಬದವರೇ ಹರ ಹರೆಮಗಿ  
ನ್ನರಿದಲೈ ನಿವಗೀಸು ಖತಿ ಜೋಂಪಿಸಿದುದಿನ್ನೇನು   
ತರಹರವು ನಮಗಿಲ್ಲಲಾ ಪೂ  
ತುರೆಯೆನುತ ಪಡಿತಳಿಸಿ ಗಂಧ  
ರ್ವರ ಚಮೂಪರು ನೂಕಿದರು ತರುಬಿದರು ಪರಬಲವ      ॥45॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/046_echchariridaru_hoydariTTaru.md">
<details open><summary><h3>೦೪೬ ಎಚ್ಚರಿರಿದರು ಹೊಯ್ದರಿಟ್ಟರು ...{Loading}...</h3></summary>

ಎಚ್ಚರಿರಿದರು ಹೊಯ್ದರಿಟ್ಟರು   
ಚುಚ್ಚಿದರು ಸೀಳಿದರು ನೂಕಿದ  
ರಿಚ್ಚಟರ ಸೇದಿದರು ದಡಿವಲೆ ಕಣ್ಣಿವಲೆಗಳಲಿ   
ಕೊಚ್ಚಿದರು ನುಗ್ಗಿದರು ಕೊಯ್ದರು  
ನುಚ್ಚುನುರಿ ಮಾಡಿದರು ಹರಿಬಕೆ   
ಹೆಚ್ಚಿ ಹೊಗುವವನೀಶನನುಜರ ಮನ್ನಣೆಯ ಭಟರ      ॥46॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/046_echchariridaru_hoydariTTaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

46. ಗಂಧರ್ವರು ಆ ಸೈನಿಕರನ್ನು ಹೊಡೆದರು, ಇರಿದರು, ಬಡಿದರು, ಚುಚ್ಚಿದರು, ಸೀಳಿದರು, ನೂಕಿದರು, ಕೊಚ್ಚಿದರು, ನುಗ್ಗಿದರು, ಕೊಯ್ದರು, ನುಚ್ಚುನುರಿ ಮಾಡಿದರು. ದಡಿವಲೆ, ಕಣ್ಣಿವಲೆಗಳಲ್ಲಿ ಸೇರಿಸಿದ ಹಾಗೆ ಮಾಡಿ ಕೌರವಾನುಜರನ್ನು ಹಿಂಸಿಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/046_echchariridaru_hoydariTTaru.md">
<details><summary><h4>ಮೂಲ ...{Loading}...</h4></summary>

ಎಚ್ಚರಿರಿದರು ಹೊಯ್ದರಿಟ್ಟರು   
ಚುಚ್ಚಿದರು ಸೀಳಿದರು ನೂಕಿದ  
ರಿಚ್ಚಟರ ಸೇದಿದರು ದಡಿವಲೆ ಕಣ್ಣಿವಲೆಗಳಲಿ   
ಕೊಚ್ಚಿದರು ನುಗ್ಗಿದರು ಕೊಯ್ದರು  
ನುಚ್ಚುನುರಿ ಮಾಡಿದರು ಹರಿಬಕೆ   
ಹೆಚ್ಚಿ ಹೊಗುವವನೀಶನನುಜರ ಮನ್ನಣೆಯ ಭಟರ      ॥46॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/047_gAyavaDeyadarilla_sAyade.md">
<details open><summary><h3>೦೪೭ ಗಾಯವಡೆಯದರಿಲ್ಲ ಸಾಯದೆ ...{Loading}...</h3></summary>

ಗಾಯವಡೆಯದರಿಲ್ಲ ಸಾಯದೆ   
ನೋಯದವರಿಲ್ಲೆರಡು ಬಲದಲಿ   
ಬೀಯವಾದರು ಸುಭಟರೆನೆ ಗಂಧರ್ವಪತಿ ಮುಳಿದು   
ರಾಯನನುಜರ ಧಟ್ಟಿದನು ದೀ  
ರ್ಘಾಯುವನು ಹಿಡಿದನು ವಿಕರ್ಣನ  
ನೋಯಲೆಚ್ಚನು ಕೆದರಿದನು ಕೌರವ ಚತುರ್ಬಲವ    ॥47॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/047_gAyavaDeyadarilla_sAyade.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

47. ಗಾಯವಾಗದೇ ಇದ್ದವರಿಲ್ಲ, ಸಾಯದೆ ನೋಯದವರಿಲ್ಲ. ಎರಡೂ ಕಡೆಗಳಲ್ಲಿ ಭಟರು ನಾಶವಾದರೆಂಬುದನ್ನು ಕೇಳಿ ಚಿತ್ರಸೇನನಿಗೆ ಕ್ರೋಧವುಂಟಾಯಿತು. ಅವನು ಕೌರವನ ಸಹೋದರರನ್ನು ಕಟ್ಟಿ, ದೀರ್ಘಾಯುವನ್ನು ಹಿಡಿದು, ವಿಕರ್ಣನನ್ನು  ಬಡಿದು, ಚತುರಂಗ ಸೇನೆಯನ್ನು ಕೆದರಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/047_gAyavaDeyadarilla_sAyade.md">
<details><summary><h4>ಮೂಲ ...{Loading}...</h4></summary>

ಗಾಯವಡೆಯದರಿಲ್ಲ ಸಾಯದೆ   
ನೋಯದವರಿಲ್ಲೆರಡು ಬಲದಲಿ   
ಬೀಯವಾದರು ಸುಭಟರೆನೆ ಗಂಧರ್ವಪತಿ ಮುಳಿದು   
ರಾಯನನುಜರ ಧಟ್ಟಿದನು ದೀ  
ರ್ಘಾಯುವನು ಹಿಡಿದನು ವಿಕರ್ಣನ  
ನೋಯಲೆಚ್ಚನು ಕೆದರಿದನು ಕೌರವ ಚತುರ್ಬಲವ    ॥47॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/048_phaDayenuta_kururAyanAtana.md">
<details open><summary><h3>೦೪೮ ಫಡಯೆನುತ ಕುರುರಾಯನಾತನ ...{Loading}...</h3></summary>

ಫಡಯೆನುತ ಕುರುರಾಯನಾತನ  
ಪಡಿಮುಖಕೆ ನೂಕಿದನು ಜೋಡಿಸಿ  
ಜಡಿವ ನಿಸ್ಸಾಳಾಯತದ ಕಹಳೆಗಳ ಕಳಕಳದ   
ಬಿಡುರಥದ ದಟ್ಟಣೆಯ ಧಾಳಿಯ   
ಕಡುಗುದುರೆಗಳ ನೆತ್ತಿಯಂಕುಶ  
ದೆಡೆಯ ಘಟೆಯಾನೆಗಳ ದಳ ಸಂದಣಿಸಿತೊಗ್ಗಿನಲಿ      ॥48॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/048_phaDayenuta_kururAyanAtana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

48. 'ಫಡ', ಎಂದು ಕೌರವನು ಚಿತ್ರಸೇನನ ಮುಂಭಾಗಕ್ಕೆ ಬಂದನು. ನಿಸ್ಸಾಳ ಕಹಳೆಗಳ ಧ್ವನಿಯಲ್ಲಿ, ರಥಗಳ ದಟ್ಟಣೆಯಲ್ಲಿ, ಕುದುರೆಗಳ ದಳ, ನೆತ್ತಿಯಮೇಲೆ ಅಂಕುಶದಿಂದ ತಿವಿಯಲ್ಪಟ್ಟ ಆನೆಗಳ ಸಮೂಹದೊಂದಿಗೆ ಸೇನೆ  ಮುನ್ನುಗ್ಗಿತು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/048_phaDayenuta_kururAyanAtana.md">
<details><summary><h4>ಮೂಲ ...{Loading}...</h4></summary>

ಫಡಯೆನುತ ಕುರುರಾಯನಾತನ  
ಪಡಿಮುಖಕೆ ನೂಕಿದನು ಜೋಡಿಸಿ  
ಜಡಿವ ನಿಸ್ಸಾಳಾಯತದ ಕಹಳೆಗಳ ಕಳಕಳದ   
ಬಿಡುರಥದ ದಟ್ಟಣೆಯ ಧಾಳಿಯ   
ಕಡುಗುದುರೆಗಳ ನೆತ್ತಿಯಂಕುಶ  
ದೆಡೆಯ ಘಟೆಯಾನೆಗಳ ದಳ ಸಂದಣಿಸಿತೊಗ್ಗಿನಲಿ      ॥48॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/049_nugganiva_kaikombanE.md">
<details open><summary><h3>೦೪೯ ನುಗ್ಗನಿವ ಕೈಕೊಮ್ಬನೇ ...{Loading}...</h3></summary>

ನುಗ್ಗನಿವ ಕೈಕೊಂಬನೇ ರಣ  
ದಗ್ಗಳರ ಮೂಳೆಯಲಿ ಕದನದ  
ಹುಗ್ಗಿಗರ ಸಾಕಿದನು ಶಾಕಿನಿ ಡಾಕಿನೀ ಗಣವ   
ಒಗ್ಗಿ ಕವಿವರನಿಂದ್ರ ಲೋಕದ   
ಸುಗ್ಗಿಯಲಿ ಸೇರಿಸಿದನಾಹವ   
ದುಗ್ಗಡವನೇನೆಂಬೆನೈ ಗಂಧರ್ವ ವಿಕ್ರಮವ      ॥49॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/049_nugganiva_kaikombanE.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

49. ಅವರ ಆಕ್ರಮಣವನ್ನು ಚಿತ್ರಸೇನನು  ಲೆಕ್ಕಿಸುತ್ತಾನೆಯೇ? ರಣವಿಕ್ರಮಿಗಳ ಮೂಳೆಗಳಿಂದ ಶಾಕಿನಿ ಡಾಕಿನೀ ಜನರಿಗೆ ಔತಣವನ್ನು ಮಾಡಿದನು. ಮೇಲೆ ಬೀಳುವವರನ್ನು ಕೊಂದು ಸ್ವರ್ಗಕ್ಕೆ ಕಳುಹಿಸಿದನು. ಯುದ್ಧದ ಅತಿಶಯವನ್ನು , ಗಂಧರ್ವರ ಪರಾಕ್ರಮವನ್ನು ಏನೆಂದು ಹೇಳಲಿ.
</details>
<details><summary>ಪದಾರ್ಥ (ಕ.ಗ.ಪ) </summary>

ನುಗ್ಗು  - ಆಕ್ರಮಣ  
ಉಗ್ಗಡ - ಅತಿಶಯ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/049_nugganiva_kaikombanE.md">
<details><summary><h4>ಮೂಲ ...{Loading}...</h4></summary>

ನುಗ್ಗನಿವ ಕೈಕೊಂಬನೇ ರಣ  
ದಗ್ಗಳರ ಮೂಳೆಯಲಿ ಕದನದ  
ಹುಗ್ಗಿಗರ ಸಾಕಿದನು ಶಾಕಿನಿ ಡಾಕಿನೀ ಗಣವ   
ಒಗ್ಗಿ ಕವಿವರನಿಂದ್ರ ಲೋಕದ   
ಸುಗ್ಗಿಯಲಿ ಸೇರಿಸಿದನಾಹವ   
ದುಗ್ಗಡವನೇನೆಂಬೆನೈ ಗಂಧರ್ವ ವಿಕ್ರಮವ      ॥49॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/050_mITenipa_gandharvarondE.md">
<details open><summary><h3>೦೫೦ ಮೀಟೆನಿಪ ಗನ್ಧರ್ವರೊನ್ದೇ ...{Loading}...</h3></summary>

ಮೀಟೆನಿಪ ಗಂಧರ್ವರೊಂದೇ  
ಕೋಟಿ ಕವಿದುದು ಕುರುಬಲಕೆ ಪಡಿ  
ಗೋಟೆಯಾದುದು ನೃಪತಿ ಸಿಲುಕಿದನವರ ವೇಡೆಯಲಿ   
ದಾಟಿತರಸನ ಧೈರ್ಯ ಕೈದುಗ  
ಳಾಟ ನಿಂದುದು ಕರದ ಹೊಯ್ಲಿನ  
ನೋಟಕರು ಗೊಳ್ಳೆಂದರಿತ್ತಲು ಪಾಂಡವರ ವನದಿ      ॥50॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/050_mITenipa_gandharvarondE.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

50. ಶ್ರೇಷ್ಠವಾದ ಒಂದು ಕೋಟಿ ಸಂಖ್ಯೆಯ ಗಂಧರ್ವಸೇನೆ ಮುತ್ತಲು, ಕೌರವಸೇನೆಗೆ ಭೇದಿಸಲಸಾಧ್ಯವಾದ ಕೋಟೆಯಂತಾಯಿತು. ಕೌರವನು ಗಂಧರ್ವರ ಸೇನಾವ್ಯೂಹದೊಳಗೆ ಸಿಕ್ಕಿ ಬಿದ್ದನು. ಅವನ ಧೈರ್ಯ ಅಡಗಿ ಹೋರಾಟ ನಿಂತು ಹೋಯಿತು. ಇತ್ತ ಪಾಂಡವರ ಕಡೆಯಲ್ಲಿ ನೋಡುತ್ತಿದ್ದವರೆಲ್ಲಾ ಕೈತಟ್ಟಿ ಗೊಳ್ಳೆಂದು ನಕ್ಕರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮೀಟು  - ಶ್ರೇಷ್ಠ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/050_mITenipa_gandharvarondE.md">
<details><summary><h4>ಮೂಲ ...{Loading}...</h4></summary>

ಮೀಟೆನಿಪ ಗಂಧರ್ವರೊಂದೇ  
ಕೋಟಿ ಕವಿದುದು ಕುರುಬಲಕೆ ಪಡಿ  
ಗೋಟೆಯಾದುದು ನೃಪತಿ ಸಿಲುಕಿದನವರ ವೇಡೆಯಲಿ   
ದಾಟಿತರಸನ ಧೈರ್ಯ ಕೈದುಗ  
ಳಾಟ ನಿಂದುದು ಕರದ ಹೊಯ್ಲಿನ  
ನೋಟಕರು ಗೊಳ್ಳೆಂದರಿತ್ತಲು ಪಾಂಡವರ ವನದಿ      ॥50॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/051_arare_dore.md">
<details open><summary><h3>೦೫೧ ಅರರೆ ದೊರೆ ...{Loading}...</h3></summary>

ಅರರೆ ದೊರೆ ದೊರೆ ಡೊಂಬಿನಲಿ ಡಾ  
ವರಿಸುವರ ಹೊಯ್ ಹೊಯ್ಯೆನುತ ಖೇ  
ಚರರ ಕಂಬಿಗಳಾಡಿದವು ಸುತ್ತಲು ಸುಯೋಧನನ   
ಅರಸರಂಜದಿರಂಜ ಬೇಡೆನು   
ತುರವಣಿಸಿ ಕೌರವ ನರೇಂದ್ರನ  
ಕರದ ಧನುವನು ಕಳೆದು ಕೊಂಡನು ಖಚರಪತಿ ನಗುತ      ॥51॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/051_arare_dore.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

51. ಸುಯೋಧನನ ಸುತ್ತಮುತ್ತ ಇದ್ದ ಗಂಧರ್ವರು 'ಅರಸ ಸಿಕ್ಕಿದ. ಗುಂಪುಕೂಡಿ ಕಾದಾಡಿದವರನ್ನು ಹೊಡೆ' ಎಂದು ಹೇಳಿದರು.  ಆಗ ಚಿತ್ರಸೇನನು ನಗುತ್ತಾ  'ಅರಸರೆ, ಹೆದರಬೇಡಿ' ಎಂದು ಕೌರವನ ಕೈಯಲ್ಲಿದ್ದ ಬಿಲ್ಲನ್ನು ಸೆಳೆದುಕೊಂಡನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/051_arare_dore.md">
<details><summary><h4>ಮೂಲ ...{Loading}...</h4></summary>

ಅರರೆ ದೊರೆ ದೊರೆ ಡೊಂಬಿನಲಿ ಡಾ  
ವರಿಸುವರ ಹೊಯ್ ಹೊಯ್ಯೆನುತ ಖೇ  
ಚರರ ಕಂಬಿಗಳಾಡಿದವು ಸುತ್ತಲು ಸುಯೋಧನನ   
ಅರಸರಂಜದಿರಂಜ ಬೇಡೆನು   
ತುರವಣಿಸಿ ಕೌರವ ನರೇಂದ್ರನ  
ಕರದ ಧನುವನು ಕಳೆದು ಕೊಂಡನು ಖಚರಪತಿ ನಗುತ      ॥51॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/052_hayada_paDivAgheyali.md">
<details open><summary><h3>೦೫೨ ಹಯದ ಪಡಿವಾಘೆಯಲಿ ...{Loading}...</h3></summary>

ಹಯದ ಪಡಿವಾಘೆಯಲಿ ಬಾಹು  
ದ್ವಯವ ಬಿಗಿದನು ತನ್ನ ರಥದಲಿ   
ಜಯವಿಹೀನನ ತಂದು ಕುಳ್ಳಿರಿಸಿದನು ಕೌರವನ   
ಭಯಭರಿತ ದುಶ್ಯಾಸನನ ದು  
ರ್ಜಯನ ಚಿತ್ರಾಂಗದ ವಿಕರ್ಣನ   
ನಯವಿದೂರರ ತಂದರಿಪ್ಪತ್ತೈದು ಸಹಭವರ      ॥52॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/052_hayada_paDivAgheyali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

52.  ಸೋತುಹೋದ ಕೌರವನ ಕೈಗಳನ್ನು ಕುದುರೆಯ ಲಗಾಮಿನಲ್ಲಿ ಕಟ್ಟಿ, ತನ್ನ ರಥದಲ್ಲಿ ಕುಳ್ಳಿರಿಸಿದನು. ಭೀತರಾದ ದುಶ್ಶಾಸನ, ದುರ್ಜಯ, ಚಿತ್ರಾಂಗದ, ವಿಕರ್ಣನೇ ಮೊದಲಾದ ಇಪ್ಪತ್ತೈದು ದುಷ್ಟ ಸೋದರರನ್ನು ಗಂಧರ್ವರು ಹಿಡಿದು ತಂದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/052_hayada_paDivAgheyali.md">
<details><summary><h4>ಮೂಲ ...{Loading}...</h4></summary>

ಹಯದ ಪಡಿವಾಘೆಯಲಿ ಬಾಹು  
ದ್ವಯವ ಬಿಗಿದನು ತನ್ನ ರಥದಲಿ   
ಜಯವಿಹೀನನ ತಂದು ಕುಳ್ಳಿರಿಸಿದನು ಕೌರವನ   
ಭಯಭರಿತ ದುಶ್ಯಾಸನನ ದು  
ರ್ಜಯನ ಚಿತ್ರಾಂಗದ ವಿಕರ್ಣನ   
ನಯವಿದೂರರ ತಂದರಿಪ್ಪತ್ತೈದು ಸಹಭವರ      ॥52॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/053_iLidu_gajavanu.md">
<details open><summary><h3>೦೫೩ ಇಳಿದು ಗಜವನು ...{Loading}...</h3></summary>

ಇಳಿದು ಗಜವನು ಕೈದುಗಳ ನೆಲ  
ಕಿಳುಹಿ ಜೋಧರು ವಾರುವದಿನಿಳೆ  
ಗಿಳಿದು ರಾವ್ತರು ಹಾಯ್ಕಿದರು ದೂಹತ್ತಿ ಲೌಡಿಗಳ   
ಬಿಲು ಸರಳ್ಗಳ ಬಿಸುಟು ರಥಿಕರು   
ನೆಲಕೆ ಹಾಯ್ದರು ಕೈಯ ಕೈದುವ   
ನಿಳುಹಿ ಪಯದಳ ಬೀಳುಗೊಂಡುದು ಖೇಚರೇಶ್ವರನ       ॥53॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/053_iLidu_gajavanu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

53. ಆನೆಗಳಿಂದ ಯೋಧರು ಇಳಿದು ಆಯುಧಗಳನ್ನು ನೆಲದ ಮೇಲಿಟ್ಟರು. ರಾವುತರು ಕುದುರೆಗಳಿಂದ ಇಳಿದು ಖಡ್ಗಗಳನ್ನು ಬಿಸಾಡಿದರು. ರಥಿಕರು ಬಿಲ್ಲುಬಾಣಗಳನ್ನು ನೆಲಕ್ಕೆ ಇಳಿಸಿದರು. ಕೈಯಾಯುಧಗಳನ್ನು ಬಿಟ್ಟು, ಪದಾತಿದಳ ಹಿಂದಿರುಗಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಲವುಡಿ-ಆಯುಧ ವಿಶೇಷ, ದೂಹತ್ತಿ-ಎರಡಲಗಿನ ಖಡ್ಗ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/053_iLidu_gajavanu.md">
<details><summary><h4>ಮೂಲ ...{Loading}...</h4></summary>

ಇಳಿದು ಗಜವನು ಕೈದುಗಳ ನೆಲ  
ಕಿಳುಹಿ ಜೋಧರು ವಾರುವದಿನಿಳೆ  
ಗಿಳಿದು ರಾವ್ತರು ಹಾಯ್ಕಿದರು ದೂಹತ್ತಿ ಲೌಡಿಗಳ   
ಬಿಲು ಸರಳ್ಗಳ ಬಿಸುಟು ರಥಿಕರು   
ನೆಲಕೆ ಹಾಯ್ದರು ಕೈಯ ಕೈದುವ   
ನಿಳುಹಿ ಪಯದಳ ಬೀಳುಗೊಂಡುದು ಖೇಚರೇಶ್ವರನ       ॥53॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/054_muTTadiri_parivAra.md">
<details open><summary><h3>೦೫೪ ಮುಟ್ಟದಿರಿ ಪರಿವಾರ ...{Loading}...</h3></summary>

ಮುಟ್ಟದಿರಿ ಪರಿವಾರ ಕೈದುವ  
ಕೊಟ್ಟು ಹೋಗಲಿ ದೊರೆಗಳಾದರ  
ಬಿಟ್ಟವರಿಗಮರೇಂದ್ರನಾಣೆಯೆನುತ್ತ ಸಾರಿದರು   
ಕೆಟ್ಟುದೀ ಕುರುಪತಿಯ ದಳ ಜಗ  
ಜಟ್ಟಿಗಳು ಕರ್ಣಾದಿಗಳು ಮುಸು  
ಕಿಟ್ಟು ಜಾರಿತು ಕಂಡ ದೆಸೆಗವನೀಶ ಕೇಳ್ ಎಂದ      ॥54॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/054_muTTadiri_parivAra.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

54. "ತಮ್ಮ ದೊರೆಯನ್ನು ಸೆರೆಯಾಗಲು ಬಿಟ್ಟ ಪರಿವಾರದವರನ್ನು, ಶತ್ರು ಸೈನ್ಯವನ್ನು ಮುಟ್ಟಬೇಡಿ . ಅವರೆಲ್ಲ ಆಯುಧಗಳನ್ನು ಬಿಟ್ಟು ಹಿಂದಕ್ಕೆ ಹೋಗಲಿ. ಇದಕ್ಕೆ ದೇವೆಂದ್ರನಾಣೆ ಇದೆ" ಎಂದು ಸಾರಿದರು. ಇತ್ತ ಕಡೆ  ಕೌರವನ ಸೇನೆಯ ಮಹಾವೀರರೆಲ್ಲರೂ ಕಂಗೆಟ್ಟರು. ಕರ್ಣಾದಿ ವೀರರು ಮುಖಕ್ಕೆ ಮುಸುಕು ಹಾಕಿ ಕಂಡ ಕಡೆಗೆ ಪಲಾಯನ ಮಾಡಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/054_muTTadiri_parivAra.md">
<details><summary><h4>ಮೂಲ ...{Loading}...</h4></summary>

ಮುಟ್ಟದಿರಿ ಪರಿವಾರ ಕೈದುವ  
ಕೊಟ್ಟು ಹೋಗಲಿ ದೊರೆಗಳಾದರ  
ಬಿಟ್ಟವರಿಗಮರೇಂದ್ರನಾಣೆಯೆನುತ್ತ ಸಾರಿದರು   
ಕೆಟ್ಟುದೀ ಕುರುಪತಿಯ ದಳ ಜಗ  
ಜಟ್ಟಿಗಳು ಕರ್ಣಾದಿಗಳು ಮುಸು  
ಕಿಟ್ಟು ಜಾರಿತು ಕಂಡ ದೆಸೆಗವನೀಶ ಕೇಳೆಂದ      ॥54॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/055_khinnanAdanu_pArthananilaja.md">
<details open><summary><h3>೦೫೫ ಖಿನ್ನನಾದನು ಪಾರ್ಥನನಿಲಜ ...{Loading}...</h3></summary>

ಖಿನ್ನನಾದನು ಪಾರ್ಥನನಿಲಜ   
ನುನ್ನತೋತ್ಸವನಾದನತಿ ಸಂ  
ಪನ್ನ ಸಮ್ಮುದರಾದರಾ ಮಾದ್ರೀಕುಮಾರಕರು   
ಇನ್ನು ಪಾಂಡವ ರಾಜ್ಯಸಿರಿಯೆಮ  
ಗಿನ್ನು ಲೇಸಹುದಕಟ ದೈವದ  
ಗನ್ನಗತಕವೆಯೆನುತ ಹಿಗ್ಗಿತು ಮುನಿವಧೂನಿಕರ      ॥55॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/055_khinnanAdanu_pArthananilaja.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

55. ಅರ್ಜುನನಿಗೆ ಬೇಸರವಾಯಿತು. ಭೀಮನಿಗೆ ತುಂಬಾ ಹರ್ಷವುಂಟಾಯಿತು. ನಕುಲಸಹದೇವರಿಗೆ ಅತಿಯಾದ ಆನಂದವಾಯಿತು. ಮುನಿ ವಧುಗಳೆಲ್ಲರೂ 'ವಿಧಿಯ ಈ ಆಟದಿಂದ ಇನ್ನು ಪಾಂಡವರಿಗೆ ರಾಜ್ಯ ಲಭಿಸಿ ನಮಗೆ ಒಳಿತಾಗುತ್ತದೆ,' ಎಂದು ಹಿಗ್ಗಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/055_khinnanAdanu_pArthananilaja.md">
<details><summary><h4>ಮೂಲ ...{Loading}...</h4></summary>

ಖಿನ್ನನಾದನು ಪಾರ್ಥನನಿಲಜ   
ನುನ್ನತೋತ್ಸವನಾದನತಿ ಸಂ  
ಪನ್ನ ಸಮ್ಮುದರಾದರಾ ಮಾದ್ರೀಕುಮಾರಕರು   
ಇನ್ನು ಪಾಂಡವ ರಾಜ್ಯಸಿರಿಯೆಮ  
ಗಿನ್ನು ಲೇಸಹುದಕಟ ದೈವದ  
ಗನ್ನಗತಕವೆಯೆನುತ ಹಿಗ್ಗಿತು ಮುನಿವಧೂನಿಕರ      ॥55॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/056_bhAvanavarartiyali_jala.md">
<details open><summary><h3>೦೫೬ ಭಾವನವರರ್ತಿಯಲಿ ಜಲ ...{Loading}...</h3></summary>

ಭಾವನವರರ್ತಿಯಲಿ ಜಲ ಕೇ  
ಳೀ ವಿನೋದಕೆ ಬಂದು ಗಂಧ  
ರ್ವಾವಳಿಯ ಕೇಳಿಯಲಿ ಚಿತ್ತೈಸಿದಿರಲಾಯೆನುತ   
ದೇವಿಯರು ನಸುನಗುತ ಚಿತ್ತದ  
ಚಾವಡಿಯಲೋಲೈಸಿ ಕೊಂಡರು  
ಭೂವಳಯದೇಕಾಧಿಪತ್ಯದ ಸೌಖ್ಯಸಂಪದವ     ॥56॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/056_bhAvanavarartiyali_jala.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

56. "ಭಾವನವರು ವಿನೋದಕ್ಕಾಗಿ ಜಲಕ್ರೀಡೆಗೆ  ಬಂದು ಗಂಧರ್ವರೊಂದಿಗೆ ಸೆಣಸಿದರಲ್ಲಾ " ಎಂದು ದ್ರೌಪದೀದೇವಿ  ಮನಸ್ಸಿನ ಆಸ್ಥಾನದಲ್ಲಿ ಸಾಮ್ರಾಜ್ಯ ಸೌಖ್ಯದ ಸಂಪತ್ತನ್ನು ಕಲ್ಪಿಸಿಕೊಂಡು ನಸುನಕ್ಕಳು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/056_bhAvanavarartiyali_jala.md">
<details><summary><h4>ಮೂಲ ...{Loading}...</h4></summary>

ಭಾವನವರರ್ತಿಯಲಿ ಜಲ ಕೇ  
ಳೀ ವಿನೋದಕೆ ಬಂದು ಗಂಧ  
ರ್ವಾವಳಿಯ ಕೇಳಿಯಲಿ ಚಿತ್ತೈಸಿದಿರಲಾಯೆನುತ   
ದೇವಿಯರು ನಸುನಗುತ ಚಿತ್ತದ  
ಚಾವಡಿಯಲೋಲೈಸಿ ಕೊಂಡರು  
ಭೂವಳಯದೇಕಾಧಿಪತ್ಯದ ಸೌಖ್ಯಸಂಪದವ     ॥56॥
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/057_kELidanu_yamasUnu.md">
<details open><summary><h3>೦೫೭ ಕೇಳಿದನು ಯಮಸೂನು ...{Loading}...</h3></summary>

ಕೇಳಿದನು ಯಮಸೂನು ದುಗುಡವ  
ತಾಳಿದನು ನಳ ನಹುಷ ಭರತ ನೃ  
ಪಾಲ ಪಾರಂಪರೆಯಲುದಿಸಿದ ಸೋಮವಂಶದಲಿ   
ಕೋಳುವೋದುದೆ ಕೀರ್ತಿ ನಮ್ಮೀ  
ಬಾಳಿಕೆಯ ಸುಡಲೆನುತ ಚಿಂತಾ  
ಲೋಲ ಚಿತ್ತನು ನೆನೆವುತಿದ್ದನು ವೀರ ನರಯಣನ      ॥57॥|
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/sarva-TIkegaLu/03_araNya/19/057_kELidanu_yamasUnu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

57. ಇದನ್ನು ಕೇಳಿದ ಧರ್ಮರಾಯನು ದುಃಖಿಸಿದನು. "ನಳನಹುಷ ಭರತಾದಿ ಭೂಪತಿಗಳು ಜನಿಸಿದ ಚಂದ್ರವಂಶದ ಕೀರ್ತಿಗೆ ಭಂಗಬಂದಿತಲ್ಲಾ ! ನಮ್ಮ ಬದುಕಿಗೆ ಧಿಕ್ಕಾರವಿರಲಿ" ಎಂದು ಚಿಂತಿಸುತ್ತಾ ವೀರನಾರಾಯಣನನ್ನು ಸ್ಮರಿಸಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/mUla/03_araNya/19/057_kELidanu_yamasUnu.md">
<details><summary><h4>ಮೂಲ ...{Loading}...</h4></summary>

ಕೇಳಿದನು ಯಮಸೂನು ದುಗುಡವ  
ತಾಳಿದನು ನಳ ನಹುಷ ಭರತ ನೃ  
ಪಾಲ ಪಾರಂಪರೆಯಲುದಿಸಿದ ಸೋಮವಂಶದಲಿ   
ಕೋಳುವೋದುದೆ ಕೀರ್ತಿ ನಮ್ಮೀ  
ಬಾಳಿಕೆಯ ಸುಡಲೆನುತ ಚಿಂತಾ  
ಲೋಲ ಚಿತ್ತನು ನೆನೆವುತಿದ್ದನು ವೀರ ನರಯಣನ      ॥57॥|
</details>
</div>
<div class="js_include" includetitle="true" newlevelforh1="3" unfilled url="/mahAbhAratam/kAvyam/bhAShAntaram/kn/kumAra-vyAsa-bhArata/vishvAsa-prastuti/03_araNya/19/_index.md">
<details open><summary><h3>+೧೯ ...{Loading}...</h3></summary>
</details>
</div>