<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सर्व-प्रस्तुतिः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/</link>
    <description>Recent content in &#43;सर्व-प्रस्तुतिः on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/1/</guid>
      <description>&lt;p&gt;।।अथ प्रथमोङ्कः ।।&lt;/p&gt;&#xA;&lt;h2 id=&#34;ननद&#34;&gt;नान्दी&lt;/h2&gt;&#xA;&lt;p&gt;या सृष्टिः स्रष्टुराद्या वहति विधिहुतं या हविर्या च होत्री&lt;br&gt;&#xA;ये द्वे कालं विधत्तः श्रुतिविषयगुणा या स्थिता व्याप्य विश्वम् ।&lt;br&gt;&#xA;यामाहुः सर्वबीजप्रकृतिरिति यया प्राणिनः प्राणवन्तः&lt;br&gt;&#xA;प्रत्यक्षाभिः प्रपन्नस्तनुभिरवतु वस्ताभिरष्टाभिरीशः ॥ १॥+++(५)+++&lt;/p&gt;&#xA;&lt;h2 id=&#34;परसतवन&#34;&gt;प्रस्तावना&lt;/h2&gt;&#xA;&lt;p&gt;(नान्द्यन्ते।)&lt;br&gt;&#xA;सूत्रधारः – (नेपथ्याभिमुखम् अवलोक्य।) आर्ये ! यदि नेपथ्यविधानमवसितम्, इतस्तावदागम्यताम् ।&#xA;(प्रविश्य।)&lt;br&gt;&#xA;नटी – आर्यपुत्र ! इयमस्मि ।&lt;br&gt;&#xA;सूत्रधारः – आर्ये ! अभिरूपभूयिष्ठा परिषदियम् । अद्य खलु कालिदासग्रथितवस्तुना ऽभिज्ञान-शाकुन्तलनामधेयेन नवेन नाटकेनोपस्थातव्यमस्माभिः । तत्प्रतिपात्रम् आधीयतां यत्नः ।&lt;br&gt;&#xA;नटी - सुविहितप्रयोगतया ऽऽर्यस्य न किमपि परिहास्यते ।&lt;br&gt;&#xA;सूत्रधारः – आर्ये ! कथयामि ते भूतार्थम्, -&lt;br&gt;&#xA;आ परितोषाद्विदुषां&lt;br&gt;&#xA;न साधु मन्ये प्रयोगविज्ञानम् ।&lt;br&gt;&#xA;बलवदपि शिक्षितानाम्&lt;br&gt;&#xA;आत्मन्यप्रत्ययं चेतः ॥२॥+++(५)+++&lt;br&gt;&#xA;नटी – आर्य ! एवमेव तत्। अनन्तरकरणीयमार्य आज्ञापयतु ।&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/2/</guid>
      <description>&lt;p&gt;।। अथ द्वितीयोऽङ्कः ।।&lt;/p&gt;&#xA;&lt;p&gt;(ततः प्रविशति विषण्णो विदूषकः।)&lt;/p&gt;&#xA;&lt;p&gt;विदूषकः - (निःश्वस्य ।) भो दिष्टम्। एतस्य मृगयाशीलस्य राज्ञो वयस्यभावेन निर्विण्णोऽस्मि । अयं मृगोऽयं वराहोऽयं शार्दूल इति मध्याह्नेऽपि ग्रीष्मविरलपादपच्छायासु वनराजिष्वाहिण्ड्यते अटवीतेऽटवी। पत्रसङ्करकषायाणि कटूनि गिरिनदीजलानि पीयन्ते । अनियतवेलं शूल्य-मांसभूयिष्ठ आहारो भुज्यते । तुरगानुधावनकण्डितसन्धे रात्रावपि निकामं शयितव्यं नास्ति । ततो महत्येव प्रत्यूषे दास्याः पुत्रैः शकुनिलुब्धकैर्वनग्रहणकोलाहलेन प्रतिबोधितोऽस्मि । इयतेदानी-मपि पीडा न निष्क्रामति । ततो गण्डस्योपरि पिटकः संवृत्तः । ह्यः किलास्मास्ववहीनेषु&lt;br&gt;&#xA;तत्रभवतो मृगानुसारेणाश्रमपदं प्रविष्टस्य तापसकन्यका शकुन्तला ममाधन्यतया दर्शिता । साम्प्रतं नगरगमनाय मनः कथमपि च करोति। अद्यापि तस्य तामेव चिन्तयतोऽक्ष्णोः प्रभातमासीत् । का गतिः? यावत्तं कृताचारपरिक्रमं पश्यामि । (इति परिक्रम्यावलोक्य च।)&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/3/</guid>
      <description>&lt;p&gt;।।अथ तृतीयोऽङ्कः।।&lt;/p&gt;&#xA;&lt;p&gt;(ततः प्रविशति कुशानादाय यजमानशिष्यः।)&lt;br&gt;&#xA;शिष्यः- अहो!  महानुभावः पार्थिवो दुष्यन्तः । प्रविष्टमात्र एवाश्रमं तत्रभवति राजनि निरूपद्रवाणि नः कर्माणि प्रवृत्तानि भवन्ति ।&lt;br&gt;&#xA;का कथा बाणसन्धाने ज्याशब्देनैव दूरतः ।&lt;br&gt;&#xA;हुङ्कारेणेव धनुषः स हि विघ्नानपोहति ॥१॥&lt;/p&gt;&#xA;&lt;p&gt;यावदिमान्वेदिसंस्तरणार्थं दर्भानृत्विग्भ्य उपनयामि ।  (परिक्रम्यावलोक्य च, आकाशे ।) प्रियंवदे ! कस्येदमुशीरानुलेपनं मृणालवन्ति च नलिनीपत्राणि नीयन्ते? (आकर्ण्य ।) किं व्रवीषि? “आतपलङ्घनात् बलवदस्वस्था शकुन्तला ; तस्याः शरीरनिर्वापणाय” इति? तर्हि त्वरितं गम्यताम् । सखि ! सा खलु भगवतः कण्वस्य कुलपतेरुच्छ्वसितम् । अहमपि तावद्वैतानिकं&lt;br&gt;&#xA;शान्त्युदकमस्यै गौतमीहस्ते विसर्जयिष्यामि ।&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/4/</guid>
      <description>&lt;p&gt;।।अथ चतुर्थोऽङ्कः।।&lt;/p&gt;&#xA;&lt;p&gt;(ततः प्रविशतः कुसुमावचयं नाटयन्त्यौ सख्यौ ।)&lt;br&gt;&#xA;अनसूया- प्रियंवदे ! यद्यपि गान्धर्वेण विधिना निर्वृत्तकल्याणा शकुन्तलाऽनुरूपभर्तृगामिनी संवृत्तेति निर्वृतं मे हृदयम्, तथाप्येतावत् चिन्तनीयम् ।&lt;br&gt;&#xA;प्रियंवदा - कथमिव?&lt;br&gt;&#xA;अनसूया- अद्य स राजर्षिरिष्टिं परिसमाप्य ऋषिभिर्विसर्जित आत्मनो नगरं प्रविश्यान्तःपुरसमागत इतोगतं वृत्तान्तं स्मरति वा न वेति ।&lt;br&gt;&#xA;प्रियंवदा - विस्रब्धा भव । न तादृशा आकृतिविशेषा गुणविरोधिनो भवन्ति । तात इदानीमिमं वृत्तान्तं श्रुत्वा न जाने किं प्रतिपत्स्यत इति ।&lt;br&gt;&#xA;अनसूया - यथाहं पश्यामि, तथा तस्यानुमतं भवेत् ।&lt;br&gt;&#xA;प्रियंवदा- कथमिव?&lt;br&gt;&#xA;अनसूया- गुणवते कन्यका प्रतिपादनीयेत्ययं तावत्प्रथमः सङ्कल्पः। तं यदि दैवमेव सम्पादयति, नन्वप्रयासेन कृतार्थो गुरुजनः ।&lt;br&gt;&#xA;प्रियंवदा- (पुष्पभाजनं विलोक्य ।) सखि ! अवचितानि बलिकर्मपर्याप्तानि कुसुमानि ।&lt;br&gt;&#xA;अनसूया- ननु सख्याः शकुन्तलायाः सौभाग्यदेवताऽर्चनीया ।&lt;br&gt;&#xA;प्रियंवदा- युज्यते ।&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/5/</guid>
      <description>&lt;p&gt;।।अथ पञ्चमोऽङ्कः।।&lt;/p&gt;&#xA;&lt;p&gt;(ततः प्रविशत्यासनस्थो राजा विदूषकश्च।)&lt;br&gt;&#xA;विदूषकः – (कर्णं दत्वा।) भो वयस्य !  सङ्गीतशालान्तरेऽवधानं देहि । कलविशुध्दाया गीतेः स्वरसंयोगः श्रूयते । जाने तत्रभवती हंसपदिका वर्णपरिचयं करोतीति ।राजा- तूष्णीं भव । यावदाकर्णयामि ।&lt;br&gt;&#xA;(आकाशे गीयते।)&lt;br&gt;&#xA;अभिनवमधुलोलुपो भवाँस्तथा परिचुम्ब्य चूतमञ्जरीम् ।&lt;br&gt;&#xA;कमलवसतिमात्रनिवृतो मधुकर ! विस्मृतोऽस्येनां कथम् ॥१॥&lt;br&gt;&#xA;राजा - अहो! रागपरिवाहिनी गीतिः ।&lt;br&gt;&#xA;विदूषकः - किं तावद्गीत्या अवगतोऽक्षरार्थः?&lt;br&gt;&#xA;राजा - (स्मितं कृत्वा।) सकृत्कृतप्रणयोऽयं जनः । तस्या देवीवसुमतीमन्तरेण मदुपालम्भम् अवगतोऽस्मि । सखे माढव्य ! मद्वचनादुच्यतां हंसपदिका । निपुणमुपालब्धोऽस्मीति ।&lt;br&gt;&#xA;विदूषकः – यद्भवनाज्ञापयति (उत्थाय।) भो वयस्य ! गृहीतस्य तया परकीयैर्हस्तैः शिखण्डके ताड्यमानस्याप्सरसा वीतरागस्येव नास्तीदानीं मे मोक्षः।&lt;br&gt;&#xA;राजा - गच्छ । नागरिकवृत्त्या संज्ञापयैनाम् ।&lt;br&gt;&#xA;विदूषकः - का गतिः?&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/6/</guid>
      <description>&lt;p&gt;।।अथ षष्ठोऽङ्कः।।&lt;/p&gt;&#xA;&lt;p&gt;(ततः प्रविशति नागरिकः श्यालः पश्चाद्बद्धपुरुषमादाय रक्षिणौ च ।)&lt;br&gt;&#xA;रक्षिणौ - (पुरुषं ताडयित्वा।)अरे कुम्भीरक ! कथय कुत्र त्वयैतन्मणिबन्धनोत्कीर्णनामधेयं राजकीयमङ्गुलीयकं समासादितम् ।&lt;br&gt;&#xA;पुरुषः - (भीतिनाटितकेन।) प्रसीदन्तु भावमिश्राः । अहं नेदृशकर्मकारी ।&lt;br&gt;&#xA;प्रथमः - किं शोभनो ब्राह्मण इति कलयित्वा राज्ञा प्रतिग्रहो दत्तः?&lt;br&gt;&#xA;पुरुषः- शृणुतेदानीम् । अहं शक्रावताराभ्यन्तरालवासी धीवरः ।&lt;br&gt;&#xA;द्वितीयः – पाटच्चर !  किमस्माभिर्जातिः पृष्टा?श्यालः- सूचक ! कथयतु सर्वमनुक्रमेण । मैनमन्तरा प्रतिबधान ।&lt;br&gt;&#xA;उभौ- यदावुत्त आज्ञापयति । कथय ।&lt;br&gt;&#xA;पुरुषः- अहं जालोद्गालादिभिर्मत्स्यबन्धनोपायैः कुटुम्बभरणं करोमि ।&lt;br&gt;&#xA;श्यालः- (विहस्य।) विशुद्ध इदानीमाजीवः ।&lt;br&gt;&#xA;पुरुषः- भर्तः !  मैवं भण ।सहजं किल यद्विनिन्दितं न खलु तत्कर्म विवर्जनीयम् ।&lt;br&gt;&#xA;पशुमारणकर्मदारुणोऽनुकम्पामृदुरेव श्रोत्रियः ॥१॥&lt;br&gt;&#xA;श्यालः- ततस्ततः?&lt;br&gt;&#xA;पुरुषः- एकस्मिन्दिवसे खण्डशो रोहितमत्स्यो मया कल्पितो यावत् । तस्योदराभ्यन्तर इदं रत्न-भासुरमङ्गुलीयकं दृष्ट्वा पश्चादहं तस्य विक्रयाय दर्शयन्गृहीतो भावमिश्रैः । मारयत वा मुञ्चत वा । अयमस्यागमवृत्तान्तः ।&lt;br&gt;&#xA;श्यालः- जानुक !  विस्रगन्धी गोधादी मत्स्यबन्ध एव निःसंशयम् । अङ्गुलीयकदर्शनमस्य विमर्शयितव्यम् । राजकुलमेव गच्छामः ।रक्षिणौ- तथा । गच्छ, अरे गण्डभेदक !&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/kAvyam/rUpakam/kAlidAsaH/shAkuntalam/sarva-prastutiH/7/</guid>
      <description>&lt;p&gt;।।अथ सप्तमोऽङ्कः।।&lt;/p&gt;&#xA;&lt;p&gt;(ततः प्रविशत्याकाशयानेन रथाधिरूढो राजा मातलिश्च।)&lt;br&gt;&#xA;राजा- मातले ! अनुष्ठितनिदेशोऽपि मघवतः सत्क्रियाविशेषादनुपयुक्तमिवात्मानं समर्थये ।&lt;br&gt;&#xA;मातलिः-(सस्मितम्।) आयुष्मन् ! उभयमप्यपरितोषं समर्थये ।&lt;br&gt;&#xA;प्रथमोपकृतं मरुत्वतः प्रतिपत्त्या लघु मन्यते भवान् ।&lt;br&gt;&#xA;गणयत्यवदानविस्मितो भवतः सोऽपि न सत्क्रियागुणान् ॥१॥&lt;br&gt;&#xA;राजा- मातले ! मा मैवम् । स खलु मनोरथानामप्यभूमिर्विसर्जनावसरसत्कारः । मम हि दिवौकसां समक्षमर्धासनोपवेशितस्य –&lt;br&gt;&#xA;अन्तर्गतप्रार्थनमन्तिकस्थं जयन्तमुद्वीक्ष्य कृतस्मितेन&lt;br&gt;&#xA;आमृष्टवक्षोहरिचन्दनाङ्का मन्दारमाला हरिणा पिनद्धा ॥२॥&lt;br&gt;&#xA;मातलिः- किमिव नामायुष्मानमरेश्वरान्नार्हति?  पश्य, -&lt;br&gt;&#xA;सुखपरस्य हरेरुभयैः कृतं त्रिदिवमुद्धृतदानवकण्टकम् ।&lt;br&gt;&#xA;तव शरैरधुना नतपर्वभिः पुरुषकेसरिणश्च पुरा नखैः ॥३॥&lt;br&gt;&#xA;राजा- अत्र खलु शतक्रतोरेव महिमास्तुत्यः ।&lt;br&gt;&#xA;सिध्यन्ति कर्मसु महत्स्वपि यन्नियोज्याः&lt;br&gt;&#xA;सम्भावनागुणमवेहि तमीश्वराणाम् ।&lt;br&gt;&#xA;किं वाऽभविष्यदरुणस्तमसां विभेत्ता&lt;br&gt;&#xA;तं चेत्सहस्रकिरणो धुरि नाकरिष्यत् ॥४॥&lt;br&gt;&#xA;मातलिः- सदृशमेवैतत् । (स्तोकमन्तरमतीत्य।) आयुष्मन् ! इतः पश्य नाकपृष्ठप्रतिष्ठितस्य सौभाग्यमात्मयशसः ।&lt;br&gt;&#xA;विच्छित्तिशेषैः सुरसुन्दरीणां वर्णैरमी कल्पलतांशुकेषु ।&lt;br&gt;&#xA;विचिन्त्य गीतक्षममर्थजातं दिवौकसस्त्वच्चरितं लिखन्ति ॥५॥&lt;br&gt;&#xA;राजा- मातले ! असुरसम्प्रहारोत्सुकेन पूर्वेद्युर्दिवमधिरोहता मया न लक्षितः स्वर्गमार्गः । कतरस्मिन्मरुतां पथि वर्तामहे?&lt;br&gt;&#xA;मातलिः-&lt;br&gt;&#xA;त्रिस्रोतसं वहति यो गगनप्रतिष्ठां ज्योतीषि वर्तयति च प्रविभक्तरश्मिः ।&lt;br&gt;&#xA;तस्य द्वितीयहरिविक्रमनिस्तमस्कं वायोरिमं परिवहस्य वदन्ति मार्गम् ॥६॥राजा- मातले ! अतः खलु सबाह्यान्तःकरणो ममान्तरात्मा प्रसीदति । (रथाङ्गमवलोक्य।) मेघपदवीमवतीर्णौ स्वः ।&lt;br&gt;&#xA;मातलिः- कथमवगम्यते?&lt;br&gt;&#xA;राजा-&lt;br&gt;&#xA;अयमरविवरेभ्यश्चातकैर्निष्पतद्भिः हरिभिरचिरभासां तेजसा चानुलिप्तैः ।&lt;br&gt;&#xA;गतमुपरि घनानां वारिगर्भोदराणां पिशुनयति रथस्ते सीकरक्लिन्ननेमिः ॥७॥मातलिः- क्षणादायुष्मान् स्वाधिकारभूमौ वर्तिष्यते ।&lt;br&gt;&#xA;राजा- (अधोऽवलोक्य।) मातले ! वेगावतरणादाश्चर्यदर्शनः संलक्ष्यते मनुष्यलोकः । तथा हि, –&lt;br&gt;&#xA;शैलानामवरोहतीव शिखरादुन्मज्जतां मेदिनी&lt;br&gt;&#xA;पर्णाभ्यन्तरलीनतां विजहति स्कन्धोदयात्पादपाः ।&lt;br&gt;&#xA;सन्तानैस्तनुभावनष्टसलिला व्यक्तिं भजन्त्यापगाः&lt;br&gt;&#xA;केनाप्युत्क्षिपतेव पश्य भुवनं मत्पार्श्वमानीयते ॥८॥&lt;br&gt;&#xA;मातलिः- साधु दृष्टम् । (सबहुमानमवलोक्य ।) अहो, उदाररमणीया पृथ्वी ।&lt;br&gt;&#xA;राजा- मातले ! कतमोऽयं पूर्वापरसमुद्रावगाढः कनकरसनिस्यन्दः सान्ध्य इव मेघपरिघः सानुमानालोक्यते?&lt;br&gt;&#xA;मातलिः – आयुष्मन् , एष खलु हेमकूटो नाम किंपुरुषपर्वतस्तपस्संसिध्दिक्षेत्रम् । पश्य,-&lt;br&gt;&#xA;स्वायम्भुवान्मरीचेर्यः प्रबभूव प्रजापतिः ।&lt;br&gt;&#xA;सुरासुरगुरुः सोऽत्र सपत्नीकस्तपस्यति ॥९॥&lt;br&gt;&#xA;राजा- तेन ह्यतिक्रमणीयानि श्रेयांसि । प्रदक्षिणीकृत्य भगवन्तं गन्तुमिच्छामि ।&lt;br&gt;&#xA;मातलिः- प्रथमः कल्पः।&lt;/p&gt;</description>
    </item>
  </channel>
</rss>
