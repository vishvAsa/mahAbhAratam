+++
title = "01 श्री भगवानुवाच"

+++
त्रयोदशे प्रकृतिपुरुषयोर् अन्यान्यसंसृष्टयोः स्वरूपयाथात्मयं विज्ञाय अमानित्वादिभिर् भगवद्भक्त्यनुगृहीतैर् बन्धान् मुच्यत इत्य् उक्तम् । तत्र बन्धहेतुः पूर्वपूर्वसत्त्वादिगुणमयसुखादिसङ्ग इति चाभिहितम्, "कारणं गुणसङ्गो ऽस्य सदसद्योनिजन्मसु" इति । अथेदानीं गुणानां बन्धहेतुताप्रकारः, गुणनिवर्तनप्रकारश् चोच्यते ।

॥14.1॥ श्रीभगवानुवाच -- **परं** पूर्वोक्ताद् अन्यत्
प्रकृतिपुरुषान्तर्गतम् एव सत्त्वादिगुणविषयं ज्ञानं **भूयः प्रवक्ष्यामि**
तच् च **ज्ञानं** सर्वेषां प्रकृतिपुरुषविषय**ज्ञानानाम् उत्तमं यद्**
ज्ञानं **ज्ञात्वा** **सर्वे मुनयः** तन्मननशीलाः **इतः** संसारमण्डलात्
**परां सिद्धिं गताः** परिशुद्धात्मस्वरूपप्राप्तिरूपां सिद्धिम्
अवाप्ताः। पुनो ऽपि तद् ज्ञानं फलेन विशिनष्टि --
