+++
title = "25 सक्ताः कर्मण्यविद्वांसो"

+++
॥3.25॥**अविद्वांसः** आत्मनि अ-कृत्स्न-विदः  
**कर्मणि सक्ताः** कर्मणि अवर्जनीय-सम्बन्धाः  
आत्मनि अकृत्स्न-वित्तया तद्-अभ्यास-रूप-ज्ञान-योगे अनधिकृताः
कर्म-योगाधिकारणः कर्मयोगम् एव यथा आत्मदर्शनाय कुर्वते  
**तथा** आत्मनि कृत्स्न-वित्तया कर्मणि  
**असक्तः** ज्ञान-योगाधिकार-योग्यः अपि व्यपदेश्यः शिष्टः  
**लोक**रक्षणार्थं स्वाचारेण शिष्ट-लोकानां धर्मनिश्चयं **चिकीर्षुः**  
कर्म-योगम् एव **कुर्यात्।**
