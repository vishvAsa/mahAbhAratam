+++
title = "04 मया ततमिदम्"

+++
॥9.4॥**इदं** चेतनाचेतनात्मकं कृत्स्नं **जगद् अव्यक्तमूर्तिना**
अप्रकाशितस्वरूपेण **मया** अन्तर्यामिणा **ततम्।** अस्य जगतो धारणार्थं
नियमनार्थं च शेषित्वेन व्याप्तम् इत्यर्थः। यथा अन्तर्यामिब्राह्मणेयः
पृथिव्यां तिष्ठन् ৷৷. यं पृथिवी न वेद (ब्र् उ॰ 3।7।3)यम् आत्मनि तिष्ठन् ৷৷.
यमात्मा न वेद (श॰ प॰ ब्रा॰ 14।6।5।5।30) इति चेतनाचेतनवस्तुजातैर् अदृष्टेन
अन्तर्यामिणा तत्र तत्र व्याप्तिर् उक्ता।  
        
ततो **मत्स्थानि सर्वभूतानि** सर्वाणि भूतानि मय्य् अन्तर्यामिणि स्थितानि;
तत्र एव ब्राह्मणेयस्य पृथिवी शरीरं यः पृथिवीमन्तरो यमयति (बृ॰ उ॰
3।7।3)यस्यात्मा शरीरं य आत्मानमन्तरो यमयति (श॰ प॰ ब्रा॰ 14।6।6।5।30) इति
शरीरत्वेन नियाम्यत्वप्रतिपादनात्। तदायत्ते स्थितिनियमने प्रतिपादिते
शेषित्वं च; **न च अहं तेष्व् अवस्थित्रः** अहं तु न तदायत्तस्थितिः;
मत्स्थितौ तैर् न कश्चिद् उपकार इत्यर्थः।
