+++
title = "15 यस्मान्नोद्विजते लोको"

+++
॥12.15॥**यस्मात्** कर्मनिष्ठात् पुरुषान्निमित्तभूतात् **लोको न
उद्विजते;** यः लोकोद्वेगकरं कर्म किञ्चिद् अपि न करोति इत्यर्थः। **लोकात्
च** निमित्तभूताद् **यः न उद्विजते;** यम् उद्दिश्य सर्वलोको न उद्वेगकरं
कर्म करोति; सर्वाविरोधित्वनिश्चयात्। अतएव कञ्चन प्रतिहर्षेण; कञ्चन प्रति
अमर्षेण; कञ्चन प्रति भयेन; कञ्चन प्रति उद्वेगेन **मुक्तः** एवम्भूतः **यः
सः** अपि **मे प्रियः।**
