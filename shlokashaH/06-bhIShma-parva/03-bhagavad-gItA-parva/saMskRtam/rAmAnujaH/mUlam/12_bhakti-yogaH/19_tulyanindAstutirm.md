+++
title = "19 तुल्यनिन्दास्तुतिर्मौनी"

+++
॥12.19॥ अद्वेष्टा सर्वभूतानाम् (गीता 12।13) इत्यादिना शत्रुमित्रादिषु
द्वेषादिरहितत्वम् उक्तम्। अत्र तेषु सन्निहितेष्व् अपि समचित्तत्वम्; ततो
ऽप्य् अतिरिक्तो विशेष उच्यते। आत्मनि स्थिरमतित्वेन निकेतनादिष्व् असक्त इति
**अनिकेतः;** तत एव मानापमानादिष्व् अपि समः; य एवम्भूतो **भक्तिमान्** स **मे
प्रियः। अस्माद् आत्मनिष्ठान् मद्भक्तियोगनिष्ठस्य श्रैष्ठ्यं प्रतिपादयन्
यथोपक्रमम् उपसंहरति --**
