+++
title = "18 यस्मात्क्षरमतीतोऽहमक्षरादपि"

+++
॥15.18॥**यस्माद्** एवम उक्तैः स्वभावैः **क्षरं** पुरुषम् **अतीतो ऽहम्;
अक्षरात्** मुक्ताद् अप्य् उक्तैर् हेतुभिर् उत्कृष्टतमः; **अतः** अहं **लोके
वेदे च पुरुषोत्तमः** इति **प्रथितो ऽस्मि।** वेदार्थावलोकनाद् लोक इति
स्मृतिर् इह उच्यते। श्रुतौ स्मृतौ च इत्यर्थः।  
        
श्रुतौ तावत् -- परं ज्योतिरूपं सम्पद्य स्वेन रूपेणाभिनिष्पद्यते स उत्तमः
पुरुषः (छ॰ उ॰ 8।12।3) इत्यादौ। स्मृतौ अपिअंशावतारं पुरुषोत्तमस्य
ह्यनादिमध्यान्तमजस्य विष्णोः। (वि॰ पु 5।17।33) इत्यादौ।
