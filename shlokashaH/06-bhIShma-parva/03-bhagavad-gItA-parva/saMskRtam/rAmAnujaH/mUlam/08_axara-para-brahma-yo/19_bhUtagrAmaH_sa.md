+++
title = "19 भूतग्रामः स"

+++
॥8.19॥**स एव अयं** कर्मवश्यो **भूतग्रामो ऽहरागमे भूत्वा भूत्वा
रात्र्यागमे प्रलीयते** पुनो ऽपि **अहरागमे प्रभवति।** तथा
वर्षशतावसानरूपयुगसहस्रान्ते ब्रह्मलोकपर्य्यन्ता लोका ब्रह्मा च पृथिव्य्
अप्सु प्रलीयते आपस् तेजसि लीयन्ते इत्यादिक्रमेण अव्यक्ताक्षरतमःपर्यन्तं
मय्य् एव प्रलीयन्ते। एवं मद्व्यतिरिक्तस्य कृत्स्नस्य कालव्यवस्थया मत्त
उत्पत्तेर् मयि प्रलयाच् च उत्पत्तिविनाशयोगित्वम् अवर्जनीयम् इत्य्
ऐश्वर्यगतिं प्राप्तानां पुनरावृत्तिर् अपरिहार्या। माम् उपेतानां तु न
पुनरावृत्तिप्रसङ्गः। अथ कैवल्यप्राप्तानाम् अपि पुनरावृत्तिर् न विद्यते इत्य्
आह --
