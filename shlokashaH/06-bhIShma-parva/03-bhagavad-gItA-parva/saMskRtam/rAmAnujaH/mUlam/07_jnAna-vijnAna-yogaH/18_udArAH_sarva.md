+++
title = "18 उदाराः सर्व"

+++
॥7.18॥

**सर्वे एव एते**  
माम् एव उपासते  
इति **उदाराः** वदान्याः  
ये मत्तोयत् किञ्चिद् अपि गृह्णन्ति  
ते हि मम सर्वस्व-दायिनः।  

**ज्ञानी तु आत्मा एव मे मतं**  
तद्-आयत्तात्म-धारणः अहम्  
इति मन्ये +++(→उत्प्रेक्षे)+++। 

कस्माद् एवं?  
यस्माद् अयं मया विना आत्मधारणासंभावनया  
**माम् एव** अनुत्तमं प्राप्यम् आस्थितः  
अतः तेन विना  
मम अपि आत्मधारणं न संभवति  
ततो मम अपि आत्मा **हि सः**। 

नाल्पसंख्यासंख्यातानां पुण्य-जन्मनां फलम् इदं  
यन्-मच्-छेषतैक-रसात्म--याथात्म्य-ज्ञान-पूर्वकं मत्-प्रपदनम् अपि तु
