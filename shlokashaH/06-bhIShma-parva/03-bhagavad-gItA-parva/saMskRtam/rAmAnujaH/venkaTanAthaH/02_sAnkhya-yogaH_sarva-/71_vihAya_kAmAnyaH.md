+++
title = "71 विहाय कामान्यः"

+++
॥2.71॥ किं कामकामिनः सर्वदा शान्तिर्न स्यात् इति
शङ्कामपाकुर्वन्नदर्शनाविकारत्वावस्थयोः कारणभूतां
विषयसङ्ग्रहणस्पृहाममकारदेहात्मभ्रमाणां
क्रमात्कार्यकारणभावनिबन्धनानुलोमप्रतिलोमान्वयव्यतिरेकद्वयानां
निवृत्तिरूपामवस्थामाह विहायेति। पूर्वत्रात्र च श्लोके प्रवृत्तं
कामशब्दंनिर्वक्तिकाम्यन्त इति कामा इति। चरतीति वर्तत इत्यर्थः।
आत्मदर्शिपुरुषपर्वभेदविषयौ पूर्वश्लोकौ अयं त्वात्मदर्शनार्थिपुरुषविषय
इति विवेकं द्योतयति आत्मानं दृष्ट्वेति।  
  
  
