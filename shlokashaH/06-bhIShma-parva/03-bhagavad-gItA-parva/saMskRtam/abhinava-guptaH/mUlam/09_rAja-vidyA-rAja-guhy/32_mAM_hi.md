+++
title = "32 मां हि"

+++
।।9.32 -- 9.34।।  
मां हि इत्यादि  
मत्परायण इत्यन्तम्। 

पापयोनयः पशुपक्षिसरीसृपादयः।  
स्त्रिय इति अज्ञाः।  
वैश्या इति कृष्यादिकर्मान्तररताः।  
शूद्रा इति कार्त्स्येन वैदिकक्रियानधिकृताः परतन्त्रवृत्तयश्च।  
तेऽपि मदाश्रिता मामेव यजन्ते। 

केचिद् आचक्षते -

> द्वि-ज--राजन्य-प्रशंसा-परम् एतद् वाक्यम्,  
न तु स्त्र्य्-आदिषु अपवर्ग-प्राप्ति-तात्पर्येण

इति ।  
ते हि भगवतः सर्वानुग्राहिको शक्तिं मितविषयतया खण्डयन्तः;  
तथा परमेश्वरस्य परम-कृपालुत्वम् असहमानाः +++(S omits तथा -- मसहमानाः)+++;  
'न मे द्वेष्योऽस्ति वा प्रियः',  
'अपि चेत्सुदुराचारः'  
इत्य्-आदीन्य् अन्यानि चैवं-प्रकार-स्फुटार्थ-प्रतिपादकानि वाक्यानि विरोधयन्तः;  
निरतिशय-युक्ति-प्रपञ्च-साधिताद्वैत-भगवत्-तत्त्वे +++(S;;N भगवत्तत्त्वम्)+++  
भेद-लिङ्गं +++(S; भेदभङ्गम् N भेदभङ्ग -- )+++ बलाद् एवानयन्तः;  
अन्यांश्च आगम-विरोधान् अचेतयमानाः;  
'कथमिदं कथमिदम्' इति पर्यनुयोज्यमाना +++(;N पर्यनुयुज्यमानः)+++ यदि,  
परम् अन्तर्-गर्भी-कृत-जात्य्-आदि-महाग्रहाविष्टान्तः+++(; N
-- ग्रहगृहीताविष्टान्तः -- )+++-करणाः;  
मात्सर्यावहित्था-लज्जा-चिह्नी-कृतावाङ्-मुख-दृष्टयः;  
समग्रस्य जनस्य 'असत्-प्रलापिन' इति हास्य-रस-विषय-भावम् +++(S omits -- विषय -- )+++   
आत्मन्य् आरोपयन्ति ।

यत् पूर्वैव व्याख्या सर्वस्य करोति शिवम् इति ॥ ३३-३५॥

