<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;माध्वम् on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/meta/mAdhvam/</link>
    <description>Recent content in &#43;माध्वम् on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/meta/mAdhvam/index.xml" rel="self" type="application/rss+xml" />
    <item>
      <title>श्रीरघुनाथतीर्थः - सनत्सुजातीयव्याख्या</title>
      <link>https://vishvAsa.github.io/mahAbhAratam/meta/mAdhvam/raghunAthaH_sanat-sujAtIya-vyAkhyAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/raghunAthaH_sanat-sujAtIya-vyAkhyAnam/</guid>
      <description>&lt;p&gt;श्री रुक्मणी सत्यभामा समेत&#xA;मूलगोपालकृष्णो विजयते ।।&#xA;श्रीमन्मध्वसिद्धान्तानुसारेण श्री श्रीपरमहंसेत्यादि बिरुदावली विभूषितानां कर्णाटकसिंहासनाधीश्वराणां श्री व्यासराज शिष्येण श्री श्रीरघुनाथतीर्थेन कृतासनत्सुजातीय व्याख्या विद्यावाचस्पति स.रा. रघूत्तमार्येण श्री श्रीव्यासराजमठ आस्थानविदुषा संशोध्यसमालिखितम्&#xA;श्री श्रीरघुनाथतीर्थकृता&#xA;।। श्रीमत्सनत्सुजातीयव्याख्या ।।&#xA;।। श्री मदानन्दतीर्थ भगवत्पाद गुरुभ्यो नमः ।।&#xA;।। सनत्सुजातीयव्याख्या आरभ्यते ।।&#xA;अनुक्तं यदि ते किञ्चिद्वाचा विद्यते तन्मे शुश्रूषवे ब्रूहीत्यन्वयः । अत्र तात्पर्यं विदुरं पप्रच्छ । सैऽवदद्धर्मं पार्थानां राज्यदापनम् । ऐहिकस्य सुखस्यापि कारणं तदनिन्दितम् । अन्यथा सर्वपुत्राणां नाशं धर्मादिलङ्घनम् । तत्र भावमकृत्वा तु ज्ञानादिच्छन्नघक्षयम् । विष्णोः स्वरूपं पप्रच्छ सोऽस्मरच्च सनातनम् । स आगत्यावदद्धर्मं तत्वं विष्णोर्मायाविनाश्शुभा न गतिश्चेत्यन्यथेति । धृतराष्ट्रकुमारो वै यः पुराणस्सनातनः । सनत्कुमारः प्रोवाच मृत्युर्नास्तीति भारत । इत्यत्र पुराणः पुरातनः वृद्ध इत्यर्थः । कुमारः पञ्चवर्षकुमारवद्दृश्यमानः । ‘तान् वीक्ष्य वातरशनान् चतुरः कुमारान् वृद्धान् दशार्धवयसो विदितात्मतत्वा’ निति भागवते ।। सनत्कुमारः सनातनः चतुर्मुखस्य कुमारः । सनच्छब्दः सनातनवाची । बहुकालावस्थानात् चतुर्मुखः सनदित्युच्यते । ‘मानसा ये सुता युष्मत्पूर्वे वै सनकादयः’ इति च भागवते । तत्रैव स सनातनः ऋषिः मृत्युर्नास्तीति प्रोवाच । ब्रह्मज्ञानिनामति शेषः । न तेन गर्ह्य इत्यत्र ब्राह्मणत्वेन एतदब्रवीति न वदामीति ब्रबीमि ।।&#xA;इति चत्वारिंशोऽध्यायः ।।&#xA;सनत्सुजातं सनत्कुमारं रहिते जनरहिते एकान्ते बुभूषन् भू प्राप्ताविति धातोः बुभूषन् प्राप्नुम्छिन्, ज्ञानं प्राप्नुमिच्छन्नित्यर्थः । सनत्सुजात यदिमं शृृणोमि मृत्युर्नास्तीति तवोपदेशं शृणोमि हि । मृत्युर्नास्तीति शिष्यान् प्रत्युपदिष्टमिति विदुरो मे प्राहेति भावः । देवासुरः अमृत्यवे मृत्योरभाव अमृतत्वप्राप्तये ब्रह्मचर्यमाचरन्तः गुरौ वासं कृतवन्तः श्रूयन्ते, तदुक्तं छान्दोग्योपनिषदि - ‘तद्धोभये देवासुरा अनुबुबुधिरे’ इत्यारभ्य ‘तौ ह द्वात्रिंशतं वर्षाणि ब्रह्मचर्यमूषतुः’ इत्यनेन एक शतं वै वर्षाणि मघवान् प्रजापतौ ब्रह्मचर्यमुवासेति च । यदि मृत्युर्नास्तीति तव पक्षः कथं तर्हि देवासुरणां अमृत्येव ब्रह्मचर्याचरणं तत्तयोर्मृत्युसद्भावासद्भावयोः कतरन्नु सत्यमिति त्वां पृच्छामि । यत्सत्यं तद्वक्तुमर्हसि । अध्याहारेण योजन । ‘देवासुराभ्यन्तरचारिणो वै कथं ह्यभाव कतरन्नु सत्यामित्यपि पाठः । अस्मिन् पाठे मृत्युर्नास्तीति तवोपदेशं शृृणोमि । देवासुराभ्यन्तरचारिण देवासुराणामभ्यन्तरे अन्तर्हृदि कामक्रोधरूपेण चारणिः । ‘काम एष क्रोध एष रजोगुणसमुद्भवः । महाशनो महापाप्मा विद्ध्येनमिह वैरिणम् ।।’ इति वचनात् । मृत्योः कथं ह्यभावः तस्मात्कतरन्नु सत्यम् । शेषं पूर्ववत् । मृत्युर्नास्ति चेत् मृत्युपरिहारार्थं अमृतमथनं क्लेशेन कृत्वा अमृतप्राशनं देवानां कुतः दैत्यादीनाराध्य अवध्यवरस्वीकारः कुत इति भावः ।। १ ।।&#xA;अमृत्युः कर्मणा केन मृत्युर्नास्तीति चापरे ।&#xA;शृृणु मे ब्रुवतो राजन् यथैतन्मा विशङ्कथाः ।। २ ।।&#xA;केचित् अस्ति मृत्युः कर्मणा पुण्यकर्मणा अमृत्युः मृत्युपरिहारे भवतीति वदन्ति । केचन मृत्युर्नास्तीति वर्णयन्ति । हे राजन् यथैअतत्पक्षयोरविरोधः सम्भवति तथा ब्रुवतो मे मम वाक्यं शृृणु । मा विशङ्कथाः मयोक्ते शङ्कां माकृथाः ।। २ ।।&lt;/p&gt;</description>
    </item>
  </channel>
</rss>
