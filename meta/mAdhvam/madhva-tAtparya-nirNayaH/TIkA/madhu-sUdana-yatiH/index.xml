<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मधु-सूदन-यतिः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/</link>
    <description>Recent content in &#43;मधु-सूदन-यतिः on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/index.xml" rel="self" type="application/rss+xml" />
    <item>
      <title>10-16</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/10-16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/10-16/</guid>
      <description>&lt;p&gt;॥ श्री गुरुभ्यो नमः ॥&#xA;॥ अथ दशमोऽध्यायः ॥&#xA;॥ द्वापर इति ॥ अष्टाविंशतितमे द्वापरे युगे प्राप्ते अष्टाविंशतिद्वापरयुगान्त्यभागे प्राप्ते सतीत्यर्थः । तथाचोक्तम्- ‘व्यासः षट्शतवर्षीयो धृतराष्ट्रमजीजनत्’  इति स्कान्दे । अत एवोक्तमाचार्यैः । अधीतवान्द्वापरादावित्यत्र ‘द्वापरे आदौ च । कृष्णावतारापेक्षया’ इति । द्वापरान्त एव भारतकथाप्रवृत्तिकथनाच्च पुनश्शब्दोऽत्र तृतीयसप्तमषोडशपञ्चविंशद्वापरयुगव्यासावतारापेक्षया । तथाचोक्तम्-&#xA;‘तृतीयसप्तमे चैव षोहशे पञ्चविंशके । अष्टाविंशे युगे कृष्णः सत्यवत्यामजायत ॥’&#xA;इति तृतीयस्कन्धतात्पर्ये ।  यत्तु ‘रामावतारार्थं पूर्वं क्षीराब्धिमागत्य देवैः प्रार्थितत्वात् तदपेक्षया पुनरित्युक्तम्’ इति ‘रामार्थनापेक्षया पुनः’ इति च तद्द्वयमपि चिन्त्यम् । सजातीयस्यैव परामृष्टव्यत्वात् रामावतारापेक्षया पूर्वमपि व्यासावतारसत्वेन तदपेक्षया पुनश्शब्दोपपत्तेः ।  नच तत्र मानाभावः  । आचार्यैरेव प्रथमस्कन्धतात्पर्ये ‘रामावतारात्पूर्वमप्यस्ति व्यासावतारः’ । ‘तृतीयं युगमारभ्य व्यासो बहुषु जज्ञिवान्’ इति कौर्मे इत्युक्तत्वात् । पयोब्धिस्थव्यासप्रार्थनापेक्षयैव पुनश्शब्द इत्यत्र&#xA;‘सुपर्णं ऋषयो व्यासं नाथमाना ययुस्तदा । ध्वान्तं निवर्तयास्माकं &amp;hellip;&amp;hellip;&amp;hellip;&amp;hellip;&amp;hellip;॥’&#xA;इत्यादिभागवततात्पर्यान्तरस्य गमकस्य सत्वाच्च । तस्यैव रूपस्य सत्यवत्यामभिव्यक्तिसम्भवाच्च इति ज्ञेयम् ॥ 1-3 ॥&#xA;॥ स्वदत्तमालेति ॥ हिशब्देन अस्मिन्नर्थे प्रमाणप्रसिद्धिं द्योतयति ।&#xA;‘मया दत्तामिमां मालां यस्मान्न बहु मन्यसे । (तस्मात् पुनश्च &amp;hellip;&amp;hellip;&amp;hellip;&amp;hellip;)।&#xA;त्रैलोक्यश्रीरतो मूढ विनाशमुपयास्यति । मां मन्यसे त्वं सदृशं नूनं शक्रेतरद्विजैः ॥&#xA;अतोऽवमानमस्मासु मानिना भवता कृतम् । मद्दत्ता भवता यस्मात् क्षिप्ता माला महीतले ॥&#xA;तस्मात् प्रणष्टलक्ष्मीकं त्रैलोक्यं ते भविष्यति ॥’&#xA;इति विष्णुपुराणे(1.9.14-16)। सा माला दूर्वासः कुत्रत्येति श’ानिरासस्तु&#xA;‘याचिता तेन तन्व्री मालां विद्याधर्राना । ददौ तस्मै विशालाक्षी सादरं प्रणिपत्य तम् ॥’(1.9.5) इत्यादिविष्णुपुराणवाक्येन कर्तव्यः ॥ 4-5 ॥&#xA;॥ अनन्तनामा गरुड इति ॥ ‘अनन्तोढो मन्दरस्तु यदा वैवस्वतान्तरे’  इति ब्रह्माण्डपुराणे(भा.ता.8स्कं) ।  अनन्तेन मन्दरो धृत इत्युक्तम् । तत्स्र्रहायाऽनन्तनामा गरुड इत्युक्तम् ॥ 6-11 ॥&#xA;॥ उपर्यधश्चेति ॥ नेत्रगोत्रयोः उपर्यधश्चेति - नेत्रगोत्रयोः उपर्यधश्च आत्मन मध्यभागे तथाच देवदैत्यानां आत्मनि मध्ये च विशता । तदुक्तम्- ‘देवानां मध्यतः स्थित्वा ममन्थ पुरुषोत्तम’ इति रामायणे (बाल.45.31)॥ 12 ॥&#xA;॥ तदा जगद्ग्रासि विषमिति ॥&#xA;‘महाविषं महाघोरं संवर्ताग्निसमप्रभम् । दृष्ट्वा प्रदुद्रुवुस्सर्वे भयार्ता देवदानवाः ॥&#xA;ततस्तान्विद्रुतान्दृष्ट्वा ब्रह्मा लोकपितामहः । जगाद वायुं तरसा हरेराज्ञापुरस्कृतः ॥&#xA;निश्शेषं कुरु वायो त्वं लोकसंहारकं विषम् । त्वदन्यो नास्ति तत् ग्रस्तुं सर्वभूतहित’र ॥&#xA;इति धातुर्वचः श्रुत्वा दशप्रमतिरब्रवीत्। (वायुस्तद्वाक्यमाकर्ण्य प्रहृष्टमतिरब्रवीत् ।)&#xA;भक्ष्यामि हरेराज्ञां पुरस्कृत्य विधेर्वचः । हरेर्नामोच्चारणेन तद्भक्त्या च विशेषतः ॥&#xA;सर्वव्यापिविषं घोरं पात्रे न्यस्य करे दधत् । बिन्दुमात्रं पृथग्गृह्य तद्विषं मर्दयन्ततः ॥&#xA;परीक्षणार्थं चान्येषां देवादीनां च पार्वति । मम हस्ते ददौ किञ्चित् भक्षस्वेति समादृतः ॥&#xA;नामत्रयेण सहितं मन्त्रानुग्रहमादिकृत्  । तद्विषप्राशनादेव मम दाहोऽभ्यवर्धत ।&#xA;जिह्वाग्रधारणादेव मम प्राणा हि निर्गताः । कृपया पवमानस्य तथा नामत्रयेण च ॥&#xA;अच्युतानन्तगोविन्दनाममाहात्म्यतश्शुभे । जीवितोऽस्मि तदा काले विष्णोर्नामत्रयादहो ॥&#xA;पश्चात्तु तद्विषं सर्वं एकीकृत्य सुपात्रके । अनायासात्पपौ वायुः सर्वेषां रक्षणाय च ॥&#xA;हरेस्सम्प्रीतये देवि ब्रह्मणो वचनात्तथा । ऋचो ब्रुवन्ति वेदस्य केशीति ब्रह्मवादिनः ॥&#xA;इत्थं प्रायो महत्वं हि विष्णुभक्तस्य पार्वति ॥’&#xA;इति पद्मपुराणे उत्तरकाण्डे(232.10-21)(उपलभ्यमानपद्मपुराणे तु वायुकर्तृकविषपानप्रतिपादकश्लोका नोपलभ्यन्ते ) अनेन अत्यल्पपानाच्च बभूव शूला शिवस्येत्यन्तं विवृतं भवति ॥ 13-20 ॥&#xA;॥ धन्वन्तरिर्नामेति ॥ पुरुराजवंशेऽपि भिषग्धन्वन्तरिरवतीर्णः । अयं च धन्वन्तरिर्भिन्न इति विशेषोऽत्र द्रष्टव्यः ।  तदुक्तम् । ‘तस्य वंशे समुत्पन्नो देवो धन्वन्तरिस्तथा’ इत्यादि हरिवंशे(1.29.26) ॥ 21-43 ॥&#xA;॥ जग्राह तन्मत्स्यवधूरिति ॥ मत्स्यवधू पूर्वं अद्रिकेति  ज्ञेयम् । तदुक्तम्-&#xA;‘तत्राद्रिकेति व्रियाता ब्रह्मशापाद्वराप्सरा । मीनभावमनुप्राप्ता बभूव यमुनाचरी ॥&#xA;मानुषो जनयित्वा त्वं शापमोक्षमवाप्स्यसि॥’&#xA;इति हरिवंशे (एतत्समानानुपूर्वीकश्लोकाः महाभारते.1.64.111. उपलभ्यन्ते न तु हरिवंशे ) ॥ दाशा इति ॥ निषादायां ब्राह्मणाज्जाताः दारूपजीविनो दाशा इति अर्थ । तदुक्तम्-&#xA;‘निषादायां ब्रह्मजातं दाशं दारूपजीविनम् । भृतचेतः प्रतिच्छन्नं हीनभाजनभोजनम्॥’&#xA;इत्याद्यनुशासनपर्वणि ॥ 44-53 ॥&#xA;॥ कम्बुसमानकण्ठ इति ॥ वलित्रयाि’तग्रीव इत्यर्थः। ‘ रेखात्रयाि’तग्रीवा कम्बुग्रीवेति कथ्यते’ इत्यभिधानात् ॥ 54-55 ॥&#xA;॥ द्विजत्वमाप्येति ॥ लोकधर्माऽभिरिरक्षयैव वेदं स्रामधीत्य च । तथाचोक्तम्-&#xA;‘कृतोपनयनो व्यासो याज्ञवल्क्येन भारत । वेदानधिजगौ स्राानो’ारेण समन्वितान् ॥’&#xA;इत्यादिपर्वणि ॥ 56-57 ॥&lt;br&gt;&#xA;॥ तच्छुश्रुवुबर््रह्मगिरीशम्रुया इति ॥ अत्र ब्रह्मणः श्रवणादिकं विष्णोः प्रीत्यर्थमेव ।  किञ्चिदप्राप्तलाभार्थं  वा  विद्यमानस्यैव ज्ञानस्य दृढीकरणार्थं  वा ।&#xA;‘यावद्ब्रह्मा ब्रह्मणस्तु प्रायो नाप्रतिभासितम् । विष्णोः प्रीत्यर्थमेवास्य श्रोतव्यं प्रायशो हरेः ॥&#xA;अन्येषां श्रवणात् ज्ञानं क्रमशो मानुषोत्तरम् ॥’&#xA;इति गीतातात्पर्योदाहृतप्रमाणवचनात्&#xA;‘जानन्तोऽपि विशेषार्थज्ञानाय स्थापनाय वा । पृच्छन्ति साधवो यस्मात् तेन पृच्छसि पार्थिव ॥’&#xA;इत्याग्नेयवचनाच्च ।  एवं ज्ञानं पुनः प्रापुः इत्यादेश्चायमर्थः ।  विरिञ्चेतरेषां तिरोहितलाभो  वा ।&#xA;‘ब्रह्मरुद्रादिदेवेषु मनुष्यपितृपक्षिषु । ज्ञानंं संस्थाप्य’&#xA;इत्यादि भाष्योदाहृतप्रमाणस्याप्ययमेवार्थ इति न तद्विवोध इति ध्येयम् ॥ 58-70 ॥&#xA;॥ ततस्त्वरण्योरिति ॥ शिवोऽस्य पुत्रो बभूवेति कुत्र प्रसिद्धमित्येतच्छ’ापरिहाररूपविशेषार्थस्तुशब्दः । तथाचोक्तम्- ‘पराशरकुलोद्भूतश्शुको नाम महायशाः । भविष्यति युगे तस्मिन् महायोगी द्विजर्षभः ॥&#xA;व्यासादरण्यां सम्भूतो विधूमोग्निरिव ज्वलन् । स तस्यां पितृकन्यायां पीवर्यां जनयिष्यति ॥&#xA;कन्यां पुत्रांश्च चतुरो योगवीर्यान्महाव्रतान् । श्रुत्वा स्वजनकाद्धर्मं व्यासादमितबुद्धिमान् ॥&#xA;महायोगी तदा गन्ता न पुनरावर्तनीं गतिम्॥’&#xA;इति हरिवंशे (1.18.50-55) । उक्तं च मोक्षधर्मे (341.23-25) ।&#xA;‘ततो हरिजटस्स्थाणुः वेशधारपतिश्शिवः । ततश्शुकेति दीर्घेण शब्देनाक्रन्दितस्तदा ॥&#xA;स्वयं पित्रा स्वरेणोच्चैः त्रिलोकाननुनाद्य वै । शुकस्सर्वगतो भूत्वा सर्वात्मा सर्वतोमुखः ॥&#xA;प्रत्यभाषत सर्वात्मा भोशब्देनाऽनुनादयन् । तत एकाक्षरं नाम भोरित्येव समीरयन् ॥&#xA;प्रत्याहरज्जगत्सर्वं उच्चैः स्थावरज्रमम् ॥’ इति ।&#xA;‘शक्तिः पराशरः श्रीमान् सर्वज्ञस्तपतां वरः । आराध्य देवदेवेशमीशानं त्रिपुरान्तकम् ॥&#xA;लेभे त्वप्रतिमं पुत्रं कृष्णद्वैपायनं प्रभुम् । द्वैपायनसुतो जज्ञे भगवानेव श’रः ॥&#xA;अंशांशेनावतीर्योर्व्यां स्वम्प्राप परमं पदम् । शुकस्याप्यभवन्पुत्राः पञ्चात्यन्ततपस्विनः ॥’&#xA;इकि कौर्मे च (पूर्वभागे.18.23-26 ) । तत्रैव-&#xA;‘व्यासः स्वयं हृषीकेशो येन वेदाः पृथक्कृताः । यस्य देवो महादेवः साक्षादेव पिनाकधृक् ॥&#xA;अंशांशेनाऽभवत्पुत्रो नाम्ना शुक इतीरितः॥’ इति कौर्म एव (पूर्वभागे.32.11-12) ॥ 71-76 ॥&#xA;॥ भारतस्यापि वैशम्पायनमिति ॥ मानुषेषु भारतस्यापि एकशतसहस्रस्य भारतस्य प्रवर्तने वैशम्पायनमादिशत् ॥ 77 ॥&#xA;॥ गन्धर्वादिषु ॥ आदिशब्देन पितृमाणिभद्रादियक्षनिर्ऋत्यादिराक्षसाश्च ग्राह्याः । चशब्देनासितदेवतल्रायऋषी ग्राह्यौ । गन्धर्वेषु चतुर्दशसहस्रस्य भारतस्य प्रवर्तने आत्मजं शुकंआदिशत् । आदिशब्दगृहीतपित्रादिलोके पञ्चदशसहस्रस्य भारतस्य प्रवर्तने असितदेवलौ प्रादिशत् । पाठयित्वा त्रिंशच्छतं भारतं पाठयित्वा नारदं देवलोकप्रवर्तये आदिशत् । तथाचोक्तम्- ‘उत्पाद्य धृतराष्ट्रं च पाण्डुं विदुरमेव च । जगाम तपसा धीमान् पुनरेवाश्रमं प्रति ॥&lt;br&gt;&#xA;तेषु जातेषु नृपेषु स्वगतिं परमां गतिम् । अब्रवीद्भारतं लोके मानुषेऽस्मिन्महानृषिः ॥&#xA;जनमेजयेन पृष्टस्सन् ब्राह्मणैश्च सहस्रशः ।(1.1.71-73)&#xA;इदं शतसहस्र्रायं श्लोकानां पुण्यकर्मणाम् । उप्रायानैस्सह ज्ञेयं श्राव्यं भारतमुत्तमम् ॥&#xA;चतुर्विंशतिसाहस्रं चक्रे भारतसंहिताम् । उप्रायानैर्विना तावद्भारतं प्रोच्यते बुधैः ।&#xA;ततोऽप्यर्धशतं भूयः सङ्क्षेपं कृतवानृषिः ।(1.1.77-79)&lt;br&gt;&#xA;षष्टिं शतसहस्राणि चकाराऽन्यां तु संहिताम् । त्रिंशच्छतसहस्रं च देवलोके प्रतिष्ठितम् ॥&#xA;पितृलोके पञ्चदशं गन्धर्वेषु चतुर्दश । एकं शतसहस्रं च मानुषेषु प्रतिष्ठितम् ॥&#xA;नारदोऽश्रावयद्देवान् असितो देवलः पितृन् । गन्धर्वयक्षरक्षांसि श्रावयामास वै शुकः ॥&#xA;अस्मिंस्तु मानुषे लोके वैशम्पायनमादिशत्॥&#xA;इत्यादिपर्वणि (1.1.122-127)॥ 78-83 ॥&#xA;॥ ससृजे सोऽथ रोमाञ्चाद्रोमहर्षणम् ॥  सूतमसृजदित्यर्थः । तथाचोक्तम्-&#xA;‘तस्य ते सर्वरोमाणि वचसा हृषितानि यत् । द्वैपायनस्य भगवान् सूतो वै रोमहर्षणः ॥’&#xA;इति कौर्मे(पूर्वभागे.1.3-4)॥ 84 ॥&#xA;॥ एवं ज्ञानमिति ॥ देवाः  रुद्रादयः ॥ 84-86 ॥&#xA;॥ इति श्रीमद्विद्याधीशतीर्थश्रीपादशिष्येण मधुसूदनभिक्षुणा विरचिते श्रीमन्महाभारतातात्पर्यनिर्णयार्थप्रमाणसङ्ग्रहे दशमोऽध्यायः ॥&#xA;॥ अथ एकादशोऽध्यायः ॥&#xA;॥ शशा’पुत्रादिति ॥ शशो लोकच्छायैवा’ं लक्ष्म यस्य सः शशा’श्चन्द्रः । तस्य पुत्रो बुधः तस्मादित्यर्थः । तथाचोक्तम्- ‘लोकच्छायामयं लक्ष्म तवा’े शशसञ्ज्ञितम्’ इत्यादि हरिवंशे(1.45.5)। तथाच शशा’पुत्रादित्यारभ्य नहुष इत्यन्तेन  ‘प्रथितः पञ्चमस्सोमयदोर्वंशकरस्मृतः’ इति आरण्यपर्ववचनाभिप्रायोऽपि सूचित इति ज्ञेयम् ॥ 1 ॥&#xA;॥ यदुञ्चेति ॥ ननु देवयान्याः शुक्रपुत्रीत्वेन कथं क्षत्रपत्नीत्वं इत्यत उक्तम्- चेति ॥ विशेषार्थकतुशब्दार्थेन द्वितीयचशब्देन कचशापस्तत्र निमित्तमिति सूचयति तच्चोक्तम् । ‘ऋषिपुत्रो न ते कश्चिज्जातु पाणिं ग्रहीष्यति’ इत्यादिपर्वणि(71.19) । यद्वा देवयानीति नामग्रहणेन विप्रपुत्र्या अपि शापवशात् क्षत्रपत्नीत्वं उक्तमिति सूचयति ॥ 2 ॥&#xA;॥ दत्तात्रयेनाम्नः प्रसादादिति ॥ तच्चोक्तम्-&#xA;‘एतद्बाहुद्वयं यत्ते मृधे मम कृतेऽनघ । शतानि दश बाहूनां भविष्यन्ति न संशयः ॥’&#xA;इति हरिवंशे (1.41.108) ॥ 3-6 ॥&#xA;॥ पुत्रिकामिति ॥ पुत्रिकापुत्रत्वलक्षणमुच्यते ।&#xA;‘अपुत्रेण मया कन्या दीयते तव भो वर । यस्यां तु जायते पुत्रः स मे पुत्रो भविष्यति ॥’&#xA;इति भारते ।&#xA;‘वरदं स्तुहि बाह्लीकमिमं पार्थिवसत्तम । जायमानेन येनेयं अभवद्दारिता मही ॥’ इति सभापर्वणि ॥ 7-11 ॥&#xA;॥ तत्प्रतीपाभिभूतिकृदिति ॥ तत्प्रतीपस्य तद्विरोधिनः शिनेस्तद्वंशजस्य चाभिभूतिकृत् पराभवकृदित्यर्थः । नतु तत्प्रतीपानां तद्विरोधिनां सर्वेषां तिरस्कारकृदित्यर्थः । तथात्वे&#xA;‘ससोमदत्तः सौमदत्तिर्विराटः पाञ्चालराजश्च जरासुतस्य । भयात् कृष्णं शरवर्षैरवर्षन् कारागृहे वासिता मागधेन॥’&#xA;इति षोडशाऽध्याये सोमदत्ततत्सुतभूरिश्रवसोः जरासन्धात्पराभवोक्तिविरोधात् । नच जरासन्धं विना तद्विरोधिनां सर्वेषां तिरस्कारकृदिति वाच्यम् । विनिगमकाभावात् । न चाऽस्मदुक्तार्थे मानाभावः । कर्णदुर्योधनादिभिरजेयस्य सात्यकेर्भूरिश्रवसः सकाशात्कथं पराजयोऽभूदिति धृतराष्ट्रेन पृष्टेन सञ्जयेन भूरिश्रवसः शिनितत्पुत्रपौत्रपराभवार्थं रुद्ववरादुत्पन्नत्वेन तत्सकाशात्सात्यकेः पराजयोऽभूदित्युक्तत्वात् । तथाचोक्तम्-&#xA;‘तदवस्थः कृतस्तेन सोमदत्तो(ऽथ मारिष) नरर्षभः । प्रसादयन्महादेवं अमर्षवशमास्थितः ॥&#xA;तस्य तुष्टो महादेवो वरदानां वरः प्रभुः । वरेण छन्दयामास स तु वव्रे वरं तदा ॥&#xA;भगवन्पुत्रमिच्छामि शिनेर्हन्तारमाहवे । मध्ये राजसहस्राणांं पदा हन्याच्च संयुगे ॥&#xA;तस्य तद्वचनं श्रुत्वा सोवदत्तस्य पार्थिव । एवमस्त्विति देवेशः तत्रैवान्तरधीयत ॥&#xA;स तेन वरदानेन लब्धवान् भूरिदक्षिणाम् । अपातयच्च समरे सौमदत्तिश्शिनेस्सुतम् ॥’&#xA;इति द्रोणपर्वणि (144.15-19)। ननु रुद्रवरापेक्षया कृष्णवरस्योत्तमत्वेन कृष्णवरतस्सात्यकेः भूरिश्रवसः सकाशात्कथं पराजय इति सत्यम् । कृष्णेन भूरिश्रवसं विनैव अजेयत्ववरदानादुपपत्तेः । तत्र मानं तु उत्तरत्र वक्ष्यते ॥ 12-13 ॥&#xA;॥ घूर्णित इति ॥&#xA;‘दशोत्तराणि पञ्चैव त्व्रुलानां शतानि वै । अपां वृद्धिक्षयौ दृष्टौ सामुद्रीणां महामुने ॥’&#xA;इति विष्णुपुराणे (2.4.91) ॥ 14 ॥&#xA;॥ महाभिषगिति ॥ मम त्वया अभिषेकः(महाभिषेकः इति क्वचित्) कृत इत्युक्तत्वात्  महाभिषगिति राजाऽभवत् । शान्तो भवेति च ब्रह्मणोक्तत्वात् शन्तनुश्चाऽऽसेति भावः ॥ 15-26 ॥&#xA;॥ न मानुषीमिति ॥ मानुषी योनिं न चाप्नुमः । किन्तु गर्भमवाप्नुमः । देवतायोनौ जायेमेति भावः ।&#xA;‘त्वमस्मान्मानुषी भूत्वा सूष्व पुत्रान् वसून् भुवि । न मानुषीणां जठरं प्रविशेम कथञ्चन ॥’&#xA;इत्यादिपर्वोक्तेः। (102.15-16) ॥ 27-29 ॥&#xA;॥ पुरा प्रतीपस्येति ॥ पुरा शन्तनूत्पत्तेः पूर्वमित्यर्थः ।&#xA;‘प्रतीपस्तु महाराजा सर्वभूतहिते रतः । निषसाद महाबाहुः ग्रातीरे जितेन्द्रियः॥’&#xA;इत्यादिना ग्राप्रतीपयोः संवादमुक्त्वा ‘तथेत्युक्त्वा तु सा राजन् तत्रैवान्तरधीयत’ इत्यादिना मध्ये ग्रायाः अन्तर्धानमुक्त्वा ‘पुत्रजन्मप्रतीक्षंश्च स राजा तदधारयत् । एतस्मिन्नेव काले तु प्रतीपः क्षत्रियर्षभः ॥&#xA;तपस्तेपे सुतस्यार्थे सभार्यः कुरुनन्दन । प्रतीपस्य तु भार्यायां गर्भश्श्रीमानवर्धत ॥’&#xA;इत्यादिना शन्तनूत्पत्तिमुक्त्वा तदनन्तरं&#xA;‘प्रतीपश्शन्तनुं पुत्रं यौवनस्थमबोधयत् । पुरा मां स्त्री समभ्यागात् शन्तनो भूतये तव॥’&#xA;इत्यादिना ‘स राजा रतिसक्तोभूत्’ इत्यन्तेन द्विनवतितमाध्याये (आदि.103-104अ) शन्तनूत्पत्तितः प्रागेव ग्रायाः प्रतीपदक्षिणोेर्ववस्थानकथनात् ॥ 30-33 ॥&#xA;॥ तथैव पुत्रायेति ॥ तेन प्रतीपेन कनीयसे पुत्राय शन्तनवे वधूक्तं ग्रायोक्तं तद्वच उक्त इत्यन्वयः । किमर्थं प्रत्युक्तमित्यत आह- वचनादिति ॥ द्युनद्याः ग्रायाः त्वत्पुत्रं प्रति मद्वाक्यं वदेत्येवं रूपाद्वचनादित्यर्थः ॥ साह्यवददिति ॥ भाविकार्यं सर्वं ज्ञात्वा ग्रायास्तव कनीयान्पुत्रश्शन्तनुरेव मया वृत इत्याद्युक्तम् । नतु तदा शन्तनुरुत्पन्नः । एतत्सर्वमप्यादिपर्वणि द्रष्टव्यमिति भावः ॥ 34-35 ॥&#xA;॥ अत एवेति ॥ पितावदत्सर्वमिति वक्ष्यते । सर्वं भूतं भवत् भविष्यच्चेत्यर्थः ॥ 36-46 ॥&#xA;॥ ग्रामतोयामिति ॥ अतोयामल्पजलामित्यर्थः । तथाचोक्तम्-&#xA;‘भागीरथीमल्पजलां ददर्श सरितान्धरः । स्पन्दते किन्त्वियं नाथ सरित्श्रेष्ठा यथा पुरा ॥’&#xA;इत्यादिपर्वणि (107.24-25)। अल्पस्वे निस्वप्रयोगात् अल्पजलविवक्षया अतोयामित्युक्तिस्सम्भवतीति ध्येयम् । यत्तु ‘अतोयां न विद्यते उदकं यस्यां सा ताम्’ इति वरदराजीयव्य्रायानं तन्न । उक्तमानविरोधात् ॥ 47-50 ॥&#xA;॥ रामात्तथेति ॥ ‘सपञ्चविंशत्पुनरब्दकानां अस्त्राणि’ इति पूर्वोक्तप्रकारेण यथा पूर्वं पञ्चविंशत्यब्दपर्यन्तं अस्त्राणि तावद्भिरब्दैः पञ्चविंशतिसं्रयाकैरित्यर्थः । यत्तु ‘पुनरपि रामाद्भार्गवरामात्तावद्भिः पञ्चाशदब्दैः’ इति वरदराजीयव्य्रायानं तन्न । महाभारतविरोधापत्तेः । तत्र हि भीष्मस्य पञ्चाशदब्दानां अस्त्राभ्यासकालत्वेनोक्तेः । एवं व्य्रायाने पञ्चविंशत्यब्दानां आधिक्यलाभेन तद्विरोधो सुस्थिरः स्यात् ॥ 52-55 ॥&#xA;॥ हरेः प्राप्तुं तथा तारेति ॥ तारायाः हर्य्रत्वमश्वत्थामार्थं गवार्थं द्रोणप्रेरणादिनेति मन्तव्यम् ॥ 56-62 ॥&#xA;॥ द्रोणे दधारेति ॥ द्रोणे कलशे । तथाचोक्तम्- ‘आचार्यः कलशाज्जातो द्रोणश्शस्त्रभृतां वर’ इति आदिपर्वणि (147.15)। एतेन ‘द्रोणे पत्रपुटे’ इति व्य्रायानं निरस्तं वेदितव्यम् ॥ 63-70 ॥&#xA;॥ या पूर्वसर्ग इति ॥ पूर्वसर्गे पूर्वजन्मनि । ननु पितृकन्यकायाः वसुराजस्य सकाशात् मत्स्ययोन्युत्पत्तौ किं कारणं इत्याश’ापरिहारस्तु&#xA;‘त्वया न दृष्टपूर्वास्तु पितरः ते कदाचन । पितरो दिवि वर्तन्ते देवास्तान्वरवर्णिनि ॥&#xA;सा दृष्ट्वा पितरं वव्रे वसुं नामान्तरिक्षगम् । अमावसुरिति ‘यातं आयोः पुत्रं यशस्विनम् ॥&#xA;अद्रिकाऽप्सरसायुक्तं विमानेऽधिष्ठितं दिवि । सा तेन व्यभिचारेण मनसः कामरूपिणी ॥&#xA;पितरं प्रार्थयित्वाऽन्यं योगभ्रष्टा पपात ह । त्रीण्यपश्यद्विमानानि पतमाना दिवश्च्युुता ॥&#xA;त्रसरेणुप्रमाणानि नाऽपश्यत्तेषु तान् पितृन् । सुसूक्ष्मानपरित्यक्तान् अग्निष्वग्नीनिवाहितान् ॥&#xA;त्रायध्वमित्युवाचार्ता पतन्ती तानवाक्शिराः । तैरुक्ता सा तु मा भैषीरिति व्योम्नि व्यवस्थिता ॥&#xA;ततः प्रसादयामास स्वान् पितृन् दीनया गिरा । ऊचुस्ते पितरः कन्यां भ्रष्टैश्वर्यां व्यतिक्रमात् ॥&#xA;भ्रष्टैश्वर्या स्वदोषेण पतसि त्वं शुचिस्मिते । यैः क्रियन्ते हि कर्माणि भोक्ष्यते प्राप्य मानुषम् ॥&#xA;तस्मात्त्वं तपसः पुत्री प्रेत्येह प्राप्स्यसे फलम् । इत्युक्त्वा पितृभिस्सातु पितृन् स्वान् सम्प्रसादयन् ॥&#xA;ध्यात्वा प्रसादं वै चक्रुः तस्यास्सर्वेऽनुकम्पया । अवश्यं भाविनं ज्ञात्वा तेऽर्थमूचुस्ततस्तुताम् ॥&#xA;अस्य राज्ञो वसोः कन्या त्वमपत्यं भविष्यसीति । कन्यैव भूत्वा लोकान् स्वान् पुनराप्स्यसि दुर्लभान् ॥&#xA;मत्स्ययोनौ समुत्पन्ना शुभा राज्ञो भविष्यसि । स वेदमेकं ब्रह्मर्षिः चतुर्योवै करिष्यति ॥&#xA;महाभिषक्सुतौ द्वौ च शन्तनोः कीर्तिवर्धनौ । विचित्रवीर्यं धर्मज्ञं तथाचित्र्रादं नृपम् ॥&#xA;व्यतिक्रमात्पितृणां च जन्म प्राप्स्यसि कुत्सितम् । तस्यैव राज्ञस्तं कन्या अद्रिकायां भविष्यसि ॥&#xA;अद्रिका मत्स्यभूता सा ग्रायमुनस्रमे । अष्टाविंशे भवित्री त्वं द्वापरे मत्स्ययोनिजा ॥’&#xA;इत्यादि हरिवंशवाक्येन कर्तव्यः(1.18.29-44)॥ 71-76 ॥&#xA;॥ ज्ञात्वा तु तामिति ॥  तुशब्देनायं जानातीत्यत्र प्रमाणविशेषं सूचयति । तच्चोक्तम्- ‘चेदिराजसुतां कन्यां ज्ञ्रात्वा दाशराजेन पोषिताम्’ (108.1) इत्यादिपर्वणि । चेदिराजो वसुरित्यर्थः ॥ 77 ॥&#xA;॥ जग्राह सद्धर्मरतस्त्विति ॥ अनेन तस्या पूर्वं नदीरूपत्वेन तद्ग्रहणे न दोषस्तस्यैवेति सूचयति । तच्चोक्तम् -&#xA;‘एतेषां मानसी कन्या अच्छोदा नाम  निम्नगा । अच्छोदं नाम तद्दिव्यं सरो यस्याः समुत्थितम् ॥’&#xA;इति हरिवंशे (1.18.27)। शन्तनोर्वरुणत्वेन नदीपत्वाच्च । तस्य तद्ग्रहणं सतां ज्ञानिनां मनः पापमार्गे नैवाभिगच्छेत् । क्वचिद्गच्छतीत्यर्थः ।&#xA;‘निषिद्धं मनसा कल्प्य भीतो विहितमाचरेत् । अज्ञो ज्ञस्य स’ल्पः स्वभावाद्विहितानुगः ॥&#xA;शरीरधर्मिणः क्वापि निषिद्धोपि मनो व्रजेत् । तथापि तस्य नानर्थो मोक्षे नैवान्यथा व्रजेत्॥’ इति वचनात् ॥ 78-89 ॥&#xA;॥ भीष्ममापेति ॥ षड्वर्षाणि तमन्वगाच्चेति द्रष्टव्यम् । ‘एवमन्वगमद्भीष्मं  षट्समा पुष्करेक्षणा’ इत्यादिपर्वणि (109.86) ॥ 90-95 ॥&#xA;॥ दुष्करं तप इति ॥ भीष्मस्य निधनार्थाय पुंस्त्वार्थं च सा अम्बा शा’रं तपश्चचार । द्वादशवर्षाणि चचार हीत्यनेन सूचयति । ‘सा ततो द्वादश समा बाहुदामभितो नदीम्’ इत्यादिपर्वणि ( 109.94 )॥ 96-106 ॥&#xA;॥ इति मत्वा वनायेति ॥ यत्र यस्मिन्वने तुम्बुरुरस्ति तस्मै वनायेत्यन्वयः ॥ ययौ यत्र च तुम्बुरुरिति ॥ नन्वादिपर्वण्येव (64.167)&#xA;‘शिखण्डी द्रुपदाज्जज्ञे कन्यापुत्रत्वमागता । यां यक्षः पुरुषं चक्रे स्थूणप्रियचिकीर्षया ॥’&#xA;इति तथैव उद्योगपर्वणि पञ्चनवतितमाध्याये (191.20)्रयक्षेणार्द्धिमता राजन् स्थूणाकर्णेन पालितम्’ इत्यादिना स्थूणाकर्णाच्छिखण्डिन्याः पुंस्त्वप्राप्तिकथनात् ययौ यत्र च तुम्बुरुरिति कथमुच्यत इत्यत आह- स्थूणाकर्णाभिधेय इति  ॥ तथाचादिपर्वण्येव-&#xA;‘तत्र गन्धर्वराजानं तुम्बुरंं प्रियदर्शनम् । आराधयितुमीहस्व साम्नैव परिबोधितम् ॥’(समय्क्परिचरस्व तम् )&#xA;इति(110.25) पुंस्त्वप्राप्त्यर्थं तुम्बुर्वाराधनविधानात् । अत्रस्थूणाकर्णशब्देन तुम्बुरेव विवक्षित इति भावः। ननु तुम्बुरोः स्थूणाकर्णाऽभिधेयत्वं कथमित्यत आह- दृढकर्णत इति॥ दृढकर्णत्वलक्षणासाधारणधर्मेण तुम्बुरोरेव स्थूणाकर्णाभिधेयत्वमिति भावः । एतेन ‘स्थूणाकर्णाभिधेयस्तुम्बुरुः दृढकर्णतः दृढकर्ण्रायात् स्वभृत्यादखिलं वृत्तान्तं श्रुत्वा कृपां चक्रे’ इति व्य्रायानं निरस्तं वेदितव्यम् ॥ 107-108 ॥&#xA;॥ पुंसां स्त्रीत्वमिति ॥ पुंसां स्त्रीत्वं क्वापि पापतः कामतो वा भवेत् । पापतस्सुद्युम्नस्य इलात्वं कामतोऽग्निपुत्राणामप्सरत्वं यथेति द्रष्टव्यम् । स्त्रीणां स्वभावतः स्त्रीणामेव बलवत्कारणैरपि  वरादिबलवत्कारणैरपीत्यर्थः । पुंस्त्वं न स्यादित्यर्थः । अन्यथा इलायाः सुद्युम्नत्वदर्शनेन अस्रात्याापत्तेरिति ध्येयम् । तथाचोक्तम्-&#xA;‘यान्ति स्त्रीत्वं पुमांसोऽपि पापतः कामतोऽपि वा । न स्त्रियो यान्ति पुंस्त्वं तु स्वभावादेव या स्त्रिय ॥’ (गी.ता.)&#xA;इति भविष्यत्पर्वणि ॥ 109-110 ॥&#xA;॥ नास्या देह इति ॥ अस्याः शिखण्डिन्याः देहः पुंस्त्वं नाप । पुंसानधिष्ठितदेहे सा शिखण्डिनी न न्यवसत् । किन्तु पुंसाधिष्ठितदेह एव न्यवसदित्यर्थः । स्त्रीणां वरदानादिना पुन्देहवासेऽपि तज्जन्मन्येव पुन्देहवासः । नतु जन्मान्तरेऽपीति विशिष्यद्योतकतुशब्दार्थश्चकारः । तथाचोक्तम्-&#xA;‘पुंसा सहैव पुन्देहे स्थितिः स्याद्वरदानतः । तज्जन्मनि वरा पापजातिभ्यो निजसस्त्रियः ॥&#xA;सर्वेषामपि जीवानां अन्त्यदेहो यथा निजः । मुक्तौ तु निजभावस्स्यात् कर्मभोगान्ततोऽपि च ॥’&#xA;(गी.ता.6)इति भविष्यत्पर्वणि ॥ 111-113 ॥&#xA;॥ तन्तुषु लीयमानम् ॥ तन्तुषु तृणविशेषेषु लीयमानं उपगूहमानं  ‘तन्तुस्तम्बे तथोर्णायां सूत्रे सङ्घे च सन्ततौ’ इत्यभिधानम् ॥ 114-125 ॥&#xA;॥ सा तु भयान्यमीलयदिति ॥ तुशब्देन भयहेतुं सूचयति । तदुक्तम्-&#xA;‘तस्य दीप्तस्य कपिलजटादीप्तविलोचने । श्मश्रुशोचिस्फुल्रिानि दृष्ट्वा देवी न्यमीलयत्॥’&#xA;इत्यादिपर्वणि (115.8)॥ 126-140 ॥&#xA;॥ शकुनेर्द्वापरस्येति ॥ द्वापरस्य द्वापर्रायदैत्यांशस्य शकुनेरित्यर्थः । तथाचोक्तम्- ‘द्वापरं शकुनिः प्राप धृष्टद्युम्नस्तु पावकम्’ इति स्वर्गारोहणपर्वणि (5.20)।&#xA;‘शकुनिर्नाम यस्त्वासीद्राजस्वेको महायशाः । द्वापरं विद्धि तं राजन् सम्भूतमरिमर्दनम् ॥’&#xA;इत्यादिपर्वणि (68.78)। केचित्तु ‘द्वापरस्संशयः तदभिमानिन इत्यर्थः’ इति व्याचक्षते ॥ 141 ॥&#xA;॥ समाह्वयदिति ॥&#xA;‘अन्तर्हर्म्यतलस्थाहं रविमुद्यतमीक्षती । संस्मृत्य तदृषेर्वाक्यं स्पृहयन्ती दिवाकरम्॥’&#xA;इत्यादिपर्वणि (वन.307.4) ॥ सुवाक्प्रयत्नतोऽपीति ॥ स भास्करः द्वितीयरूपकस्सन् एकं रूपं गगने स्थापयित्वा एकेन रूपेण भूमावागत्य तां कुन्तीं आससादेत्यर्थः । कुन्ती गर्भं च दधार ॥ 148 ॥&#xA;अथ तदनन्तरं कालान्तरे स सूर्यः तत्र जग्मिवानित्यन्वयः । तथाचोक्तम्-&#xA;‘सा बान्धवभयाद्भीता तं गर्भं विनिगूहितम् । धारयामास सुश्रोणी नचैतां बुबुधे जनः ॥&#xA;ततः कालेन सा गर्भं सुषुवे वरवर्णिनी ॥’&#xA;इत्यादिपर्वणि (वनपर्व.309.2-4)। स गर्भो धात्रीं मातरं च विनाऽन्यैर्नज्ञातं इति द्रष्टव्यम् ।&#xA;‘सा चाद्यवचनाद्बाल गर्भं तं विनिगूहती । धारयामास सुश्रोणी न चैतां बुबुधे जनः ।&#xA;न हि तां वेद नार्यन्या काचिद्धात्रेयिकामृते ॥’ इत्यादिपर्वणि(वन.309.2-3) ॥ 149 ॥&#xA;॥ सरत्नपूर्णमञ्जूषेति ॥ तया कुन्त्या जनापवादभीतितः रत्नपूर्णमञ्जूषागतस्सन् जले अश्वनदी जले विसर्जितः । तदनन्तरं अश्वनद्या चर्मण्वतीं प्राप्तः ततो यमुनां प्राप्तः ततो यमुनायास्सकाशान्नदीप्रवाहतः ग्राप्रवाहतः गतं गच्छन्तं सूतनन्दनो ददर्शेत्यन्वयः । तथाचोक्तम्-&#xA;‘मञ्जूषा त्वश्वनद्यास्सा ययौ चर्मण्वतीं नदीम् । चर्मण्वत्याश्च यमुनां ततो ग्रां जगाम ह ॥&#xA;ग्रायास्सूतविषयं चम्पामभ्यगमत्पुरीम्॥’&#xA;इत्यरण्यपर्वणि (309.26-27) । अत एव एतावदर्थसूचनाय नदीप्रवाहत इति सामान्यत उक्तं आचार्यैः ॥ 153 ॥&#xA;॥ ददर्श सूतनन्दन इति ॥&#xA;‘एतस्मिन्नेव काले तु धृतराष्ट्रस्य वै सखा । सूतोऽधिरथ इत्येव सदारो जोवीं ययौ ॥’&#xA;इति च (वन.310.1) ।&#xA;एतेन कर्णस्य दुर्योधनस्रये निमित्तं च सूचितं इति वेदितव्यम् । केचित्तु ‘यमस्वसुर्जले विसर्जित’ इति व्याचक्षते । तच्चिन्त्यम् । उक्तमानविरोधात् ॥ 154-169 ॥&#xA;॥ विध्वा शापमिति ॥ ननु ब्रह्महननेन पाण्डोबर््रह्महत्या न किं । नैव । कुतः तद्वरात् । तत्र किं मानम्।&#xA;‘न हि ते ब्रह्महत्येयं भविष्यत्यविजानतः । मृगरूपधरं हत्वा मां द्विजं काममोहितम् ॥’&#xA;इत्यादिपर्ववाक्यमेव (123.36-37) । किन्दम्रायऋषिर्मनुष्यस्य दिवामैथुनं निषिद्धमिति मत्वा हरिणरूपं धृत्वा रेम इति भावः॥ 170-172 ॥&#xA;॥ आक्रमं चासहन्त्येति ॥ ननु जगद्ध्रात्र्याः भूम्याः दैत्यभारः कियान् अतः किमर्थं दैत्यभारं न सेह इत्यतः तेषां स्वपतिनारायणनिन्दकत्वात्  तद्भारं न सेहे । पतिव्रतास्त्रीणां स्वपतिनिन्दकानामतिभारत्वात् । ‘तथाहि लोके पतिनिन्दकेभ्यः पतिव्रतानामपरः क्व भारः’ इति वचनात् इति (रुक्मिणीशविजय.1.) विशेषार्थतुशब्दार्थश्चकारः ॥ 173-175 ॥&#xA;॥ आसीत्पुरेति ॥ पुरा कृतेऽतीते सतीत्यर्थः । स्र्र्रामः तारकामयरण इत्यर्थः । तथाचोक्तं कृष्णावतारप्रस्रे&#xA;‘वृत्ते वृत्रवधेऽतीव वर्तमाने कृते युगे । आसीत् त्रैलोक्यव्रियातः स्र्रामस्तारकामयः॥’&#xA;इति हरिवंशे (1.42.10)॥ 176 ॥&#xA;॥ बहुनल्वपरिप्रमाण इति ॥ किष्कुचतुश्शतं नल्व इत्यर्थः । किष्कुस्तु वितस्तिरित्यर्थः । हस्त इति वा । ‘किष्कुर्हस्ते वितस्तौ च’ इत्यभिधानम् । ‘चतुर्विंश्राुलं किष्कुः नल्वः किष्कुचतुश्शतम्’  इत्यभिधानम् ॥ 177-202 ॥&#xA;॥ त्वया जनयित्वैव भूमाविति ॥ भूमौ जनयितव्यान् उर्वरितान् कल्यादीन् असुरान् जनयित्वा त्वया मार्गाच्चाल्या इत्यन्वयः ॥ 203-204 ॥&#xA;॥ हतौ च यौ रावणकुम्भकर्णाविति ॥ रावणकुम्भकर्णजन्मवन्तावित्यर्थः । महासुरावेशयुतावित्यनेन रावणकुम्भकर्णदेहौ जयविजयकर्मनिर्मितौ जयविजयभोग्यावेव । परन्तु रावणकुम्भकर्ण्रायावसुरौ तत्राविष्टौ तौ देहौ न तदीयौ । अन्यथा पिशाचाविष्टपुरुषदेहोऽपि पिशाचकर्मनिमित्तस्तदीयश्च स्यात् । एवं हिरण्याक्षहिरण्यकशिपुशिशुपालादावपि द्रष्टव्यं इति सूचयति ॥ 205-218 ॥&#xA;॥ वसुदेव इत्यपीति ॥ अपिशब्देनानकदुन्दुभिरित्यप्याहुरिति बोध्यम् ॥ 219-220 ॥&#xA;॥ शूरतातसुतस्येति ॥ शूरपितुः पुत्रः शूर एव तस्येत्यर्थः ॥ 221-223 ॥&#xA;॥ वित्तेश्वर इति ॥  वित्तेश्वरः कुबेरः पूर्वं देवानामवतारात्प्रागेव भौमादभूदित्यन्वयः । स भौमः कः इत्यत आह- असुरादिति ॥ ननु नरकस्य वराहसुतत्वेन कथमसुरत्वमित्यत आह- हरेरिति॥ हरेस्सुतत्वेऽपि असुरात् भौमादित्यन्वयः। नन्वेतादृशासुरात् नरकात्  कुबेरः किमर्थमुत्पन्न इत्यत आह- तदिच्छयेति ॥ हरेरिच्छयेत्यर्थः। वेद्रातीर्थस्तु ‘वित्तेश्वरःपूर्वं हरेस्सुतत्वेऽपि तदिच्छया भगवदिच्छया भौमादसुरात्’ इत्याचक्षते । तन्न । कुबेरस्य हरिसुतत्वे मानाभावात् ।&#xA;इति श्रीविद्याधीशतीर्थपूज्यपादानां शिष्येण मधुसूदनभिक्षुणा विरचिते श्रीमन्महाभारततात्पर्यनिर्णयार्थ प्रमाणसङ्ग्रहे एकादशोऽध्यायः।&lt;/p&gt;</description>
    </item>
    <item>
      <title>17-21</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/17-21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/17-21/</guid>
      <description>&lt;p&gt;महाभारततात्पर्यनिर्णयव्याख्यानम् -मधुसूदनभिक्षुकृतम्&#xA;॥ अथ सप्तदशोऽध्यायः ॥&#xA;॥ गतेऽथेति ॥ चेदिपे  दमघोषे मथुरायास्सकाशात् स्वपुरं प्रति तदा आजगाम इति ॥ 1-3 ॥&#xA;॥ तदा जगामेति ॥ केशवो रथमारुह्य जवेन कुण्डिनपुरं प्रति जगाम ।&#xA;‘अस्मिन्दिने मुहूर्ते तु यास्यामः कुण्डिनं पुरम् । रथमानय मे शीघ्रं सारथे दारुकप्रभो ॥&#xA;एवमुक्त्वा तु कृष्णोऽपि जगामाशु  रथेन वै । भीष्मकस्य गृहं  प्राप्तो लोहितायति भास्करे ॥’&#xA;इति हरिवंशे । अथ कुण्डिनप्रवेशानन्तरं तेन कृष्णेन स्मृतः पक्षिराट् गरुडः केशवं समाजगाम ।&#xA;‘प्राप्ते राजसमाजे तु  शिबिराकीर्णभूतले । र्रं सुविपुलं दृष्ट्वा  राजसीं तनुमाविशत् ॥&#xA;वित्रासनार्थं भूतानां प्रकाशार्थं पुरातनम् । मनसा चिन्तयामास वैनतेयं महाबलम् ॥&#xA;ततश्चिन्तितमात्रस्तु विदित्वा विनतात्मजः ।  सुखलक्ष्यं वपुः कृत्वा निलिल्ये केशवान्तिके ॥’&#xA;इति हरिवंशे (2.47.25-28)॥ 4 ॥&#xA;॥ पतत्रवायुनेति ॥&#xA;‘तस्य पक्षनिपातेन पवनात् भ्रान्तकारिणा ।  कम्पिता मनुजास्सर्वे न्युब्जाश्च पतिता भुवि ॥&lt;br&gt;&#xA;गरुडाभिहतास्सर्वे प्रचेष्टन्तो यथोरगाः ॥’&#xA;इति च (हरि.2.47.29) ॥ 5-69 ॥&#xA;॥ अयं हि दत्तपुत्रक इति ॥ शिशुपालस्य जरासन्धदत्तपुत्रत्वं च  वसुवंसजदमघोषेण जरासन्धाय  दत्तत्वात् ।&#xA;‘ चेदिराजस्य तु वसोरासीत्पुत्रो बृहद्रथः । वसोरेव तदा वंशे दमघोषोऽपि चेदिराट् ॥&#xA;जरासन्धस्तु सुतवद्ददर्शैनं जुगोप च ॥’&#xA;इति हरिवंशे (2.59.20-24) । निवेश्यः उद्वाह्यः विवाह्य इति यावत् । ‘निवेशश्शिखरोद्वाहे विन्यासेषु प्रकीर्तितः’  इति विश्वः । वरदराजाचार्यस्तु ‘निवेश्यः निर्वाह्यः पालनीय एवेत्यर्थः’  इति व्याचक्षते । तन्न । प्रमाणविरुद्धत्वात्  अप्रामाणिकत्वाच्च । निवेशनस्यैवशब्दार्थत्वेन पालनस्याऽशब्दार्थत्वाच्च  ॥ 70-78 ॥&#xA;॥ ददर्शचाब्दतश्शिवमिति ॥  नच&#xA;‘रुद्रमाराधयामास द्वादशाब्दानपोशनः । पुत्रकामेन मुनिना तोष्य रुद्रात्सुतो वृतः ॥’&#xA;इति हरिवंशे (2.52.27) गर्गस्य द्वादशाब्दपर्यन्तं तपश्चरणस्योक्तत्वात् तद्विरोध इति वाच्यम् । द्वादशाब्दस्य द्वादशमासार्थकत्वेन विरोधाभावात् । ‘अविश्वासात् स तु सक्रोध एव । ययौ विदेहानवसत्पञ्चचाब्दान्’ इत्यग्रेतनवाक्येपि (1.39.37)्रषष्टिवर्षगते काले यद्रोषोभून्ममानघ’ इति हरिवंशवाक्यस्थषष्ठिवर्षशब्देन षष्ठिमासा ग्राह्या इत्यभिप्रायेण पञ्चाब्दानित्युक्तम् । नन्वेवमभिप्रायः कुत इति चेत् ‘तथापि मासा द्वादश  न  प्रयाताः।  वेदप्रामाण्याद्वत्सरास्ते हि मासैस्सहस्राब्दं सत्रमुक्तं नराणाम्’  इति हठ वादेपि तथैवोच्यमानत्वात्  । यद्वा अब्द इत्यत्यस्य बहुवचनात्तसिप्रत्ययान्त त्वेन वा विरोधाभावादिति भावः ॥ 79-80 ॥&#xA;॥ तमार  चेति ॥ नन्दगोव्रजभिन्न यावनदेशस्थ  आभीरपल्यां स्थितं तं गर्गं गोपवेषधारिणी सती असुराप्सरा आर प्रापेत्यन्वयः ।  तत्र हेतुमाह- बलिष्ठेति ॥ तथाचोक्तम्-&#xA;‘सनृपस्तमुपानीय सान्त्वयित्वा द्विजोत्तमम् । तं घोषमध्ये यवनो गोपस्त्रीषु समासृजत् ॥&#xA;गोपाली त्वप्सरास्तत्र गोपस्त्रीवेषधारिणी । धारयामास गर्गस्य गर्भं दुर्धरमच्युतम् ॥’&#xA;इति हरिवंशोक्तेः (2.57.13-14) ॥ 81 ॥&#xA;॥ यावनेेन भूभृतेति ॥&#xA;शकास्तुषारा दरदाः पारदाः श्रृलाः खसाः । पह्लवाः शतशश्चान्ये म्लेच्छा हैमवतास्तथा ॥’&#xA;इति (2.57.20) हरिवंशोक्तप्रभेदानां यवनानां राज्ञेत्यर्थः ॥ 82 ॥&#xA;ननु गर्गेण कथं  असुर्यप्सरस्त्रीगमनं कृतमित्यत आह- किमेतदिति ॥ एतत्तुरुष्कस्त्रीगमनमित्यर्थः ।  ईशवैरिणः कृष्णवैरिणः ॥ 83-105 ॥&#xA;॥ तदन्यदेशमूत्रितम् ॥  तस्याः सकृन्नद्याः सकाशात् अन्यस्मिन्देशे स्थितं मूत्रमित्यर्थः॥ 106 ॥&#xA;॥ अस्मरन्विचारं कृतवानित्यर्थः ॥ 107 ॥&#xA;किमित्यत आह- युयुत्सुरिति ॥ 108-110 ॥&#xA;॥ स भौवन इति ॥ भुवननिर्मातृत्वाद्भौवनो  वर्धकीभूतो विश्वकर्मेत्यर्थः । यत्तु ‘भौवनः भवन्रायस्याऽपत्यमिति वरदराजीयानन्तभट्टीयव्य्रायानं तन्न । विश्वकर्मणः द्युनामापरपर्यायप्राधान्रायाष्टवसुजन्यत्वेन भुवन्रायजन्यत्वस्य क्वाप्यप्रसिद्धेः ।&#xA;‘बृहस्पतेस्तु भगिनी वरस्त्री ब्रह्मचारिणी । योगसिद्धा जगत् कृत्स्नमसक्ता विचचार ह ॥&#xA;प्रभासस्य तु सा भार्या वसूनामष्टमस्य तु । विश्वकर्मा महाभागः तस्यां जज्ञे प्रजापतिः॥’&#xA;इति हरिवंशोक्तेः (1.3.45-46) । नच पूर्वजन्मनि भुवन्रायदेवजन्यत्वं सम्भविष्यतीति वाच्यम् ।&#xA;‘शिल्पिम्रुयस्तु  देवानां प्रजापतिसुतः प्रभुः । विश्वकर्मा स्वमत्या वै पुरीं संस्थापयिष्यति ॥’&#xA;इति हरिवंशवचनेन (2.58.20) पूर्वजन्मनि ब्रह्मसुतत्वोक्तेः ।  भुवन्रायदेवस्य क्वाप्यप्रसिद्धत्वाच्च  ।  भौवनिरित्यापाताच्च ॥ 111-112 ॥&#xA;॥ चकार लावणोदकमिति ॥ यद्यपि पूर्वं समुद्रो मधुरोदक एव  वडवामुखनारायणशापेन लवणोदको बभूव । तथाचोक्तम्- ‘नारायणो लोकहितार्थं वडवामुखो नाम पुरा महर्षिर्बभूव। तस्य मेरौ तपस्तप्यतः समुद्र आहूतो नागतः । तेन अमर्षितेन  आत्मगात्रोष्मणा समुद्रस्तिमितजलः  कृतः स्वेदप्रस्यन्दनसदृशश्चास्य लवणभावो जनितः । उक्तश्चाप्यपेयो भविष्यस्येेतच्च ते तोयं वडवामुखसञ्ज्ञितेन पेपीयमानं मधुरं भविष्यति । तदेतदद्यापि वडवामुखसञ्ज्ञितेनाऽनुवर्तिना तोयं समुद्रात्पीयत’ इति मोक्षधर्मे (351.61-62)। तादृशं लवणोदकं अमृतोपमं पीयूषसदृशं चकारेत्यन्वयः । उक्तं च&#xA;‘उवाह  सर्वगन्धाढ्यं  स्वच्छं वारि महोदधिः । तोयं विलवणं मृष्टं वासुदेवस्य शासनात् ॥&#xA;गुल्फदध्नं जानुदध्नं ऊरुदध्नमथापि वा  । नार्यस्ता स्तनदध्नं वा जलं समभिकातिम् ॥’&#xA;इति हरिवंशे (2.88.) ॥ 113-119 ॥&#xA;॥ स कृष्णपन्नगमिति ॥ यद्यपि  कृष्णः सकलोपायज्ञ एव । तथापि  कृष्णेन यादवान् प्रति कालयवनस्समागतः । शीघ्रं द्वारकां प्रति गन्तव्यमित्यभिहितम् । ततस्तैः त्वयि विद्यमाने किमस्माकं भयमित्यभिहितम् । ततः कृष्णोऽपि तेषां विभीषणार्थं कृष्णं घटे प्रक्षिप्य दूतेन प्रेषयित्वा मृतं अहिं प्रदर्शयित्वा एतन्न्यायेन अहमेकः किं कुर्यामिति तेषां भयमुत्पाद्य मधुरापुरात् द्वारकां प्रापयामास । अत एव पूर्वं बृहद्वनाद्वृन्दावनं प्रति गच्छथेत्युक्ते तदनन्तरं तद्वाक्ये तैरनादृते वृकसर्जनं कृतवान् । अतः कृष्णस्य न युक्तिबाधितोपायकरणेनाऽज्ञत्वमाश”्यमिति भावः ॥ 120-122 ॥&#xA;॥ स बाहुनैवेति ॥ अस्य कालयवनस्य स्वं रथहस्त्यश्वादिधनं द्वारकां प्रतीति यावत्  ।  प्रेषितवानित्यर्थः । तथोक्तम्-&#xA;‘घातयित्वाऽऽत्मनश्शत्रून् तत्सैन्यं प्रत्यपद्यत । प्रभूतरथहस्त्यश्ववर्मशस्त्रायुधध्वजम् ॥&#xA;आदायापययौ धीमान् तत्सैन्यं निहतेश्वरम् । निवेदयामास ततो नराधिपे  तदुग्रसेने परिपूर्णमानसः ॥&#xA;जनार्दनो द्वारवतीं पुरीं च तामशोभयत्तेन धनेन भूरिणा ॥’&#xA;इति हरिवंशे  (2.57.68-70)।&#xA;‘जग्राह मधुरामेत्य हस्त्यश्वस्यन्दनोज्वलम् । आनीय चोग्रसेनाय द्वारवत्यां न्ययोजयत् ॥’&#xA;इति विष्णुपुराणे च (5.24.6-7) । ‘यमस्य यापयत् पुरीं’ इति पाठस्त्वप्रामाणिकः । मूलेषु पुस्तकेषु क्वाप्यदर्शनादिति ज्ञेयम् । बाहुनैवेत्येवकारेण शस्त्रास्त्रादिसाधनान्तरं निषेधयति । तथाचोक्तम्-&#xA;‘गजेन गजवृन्दानि रथेन रथयोधिनः । सादिनश्चाश्वयोधेन चरणेन पदातिनः ।&#xA;जघ्नतुस्तौ महावीर्यौ वसुदेवसुतौ उभौ ॥’ इति हरिवंशे (2.49.54) ॥ 123-129 ॥&#xA;॥ नृपं स तं ददर्शहेति ॥ हेत्यनेन  तस्य सुप्तिर्बहुकालानुवृत्तेति सूचयति । तथाचोक्तम्-&#xA;‘त्रेतायुगे प्रसुप्तोेऽसि विदितो मेऽसि नारदात् । इदं कलियुगं विद्धि किमन्यत्करवाणि ते॥’&#xA;इति वचनात् हरिवंशे (2.57.62)॥ 130-143 ॥&#xA;॥ सुरेक्षणच्छलादिति ॥&#xA;‘इन्द्राणीमर्चयिष्यन्ति कृतकौतुकम्रलाः । केशवो मे भवेद्भर्ता नान्यः कश्चिद्भवेदिति ॥’ च (हरि.2.59.34)॥ 144-168 ॥&#xA;॥ स तत्सदो गत इति ॥ रेवतपुत्रः ककुद्मिनामकः तदीयपितेत्यर्थः । रेवतीमादायेति शेषः । तदुक्तं नवमस्कन्धे- ‘आनर्ताद्रैवतोऽभवत् (5.27) ।&#xA;‘तस्य पुत्र शतं जज्ञे  ककुद्मिज्येष्ठमुत्तमम्  ।  ककुद्मी रेवतीं कन्यां स्वमादाय विभुं गतः ॥&#xA;पुत्र्या वरं प्रति प्रष्टुं ब्रह्मलोकमपावृतम् ॥’&#xA;इति (5.29-30) । अत एव स रैवतो बलायेत्यत्र रैवतपुत्रत्वात् रैवत इति व्य्रायेयम् । अन्यत्राप्युक्तम्- ‘तस्य रेवतीनाम कन्याभवत् ॥ 66 ॥ स तामादाय कस्येयमर्हतीति भगवन्तमब्जयोनिं प्रष्टुं ब्रह्मलोकञ्जगाम ॥ 67 ॥ तावच्च ब्रह्मणोन्तिके हाहाहूहूसञ्ज्ञाभ्यां गन्धर्वाभ्यामतितानं नाम दिव्यं गान्धार्वं आगीयत’ इत्यादि विष्णुपुराणे चतुर्थेंशे (1.66-67) ‘छाल्रिय्रायगन्धर्वगानम् ॥ युगोरुकालपर्ययम् ॥ बहुयुगातिक्रममित्यर्थः  ।  सप्तविंशमहायुगकालमिति यावत्  ।  तथाचोक्तम् नवमस्कन्धे (5.33)&#xA;‘कालोऽभियातस्त्रिनव चतुर्युगविकल्पितः । मुहूर्त्तं श्रुण्वतः श्राव्यं प्रतियातस्य तेऽनघ ॥’  इति ।&#xA;‘छाल्रियगान्धर्वमुदारकीर्तिः  मेने किलैकं दिवसं सहस्रम् । चतुर्युगाणां नृप रैवत’ इति हरिवंशे ॥ 169-173 ॥&#xA;॥ पुरार्यमांशकौ इति ॥ पुरा पूर्वजन्मनि  अर्यमाचांशकश्चेति ।  अर्यमांशकौ तत्स्रयौ सुरौ । नचांश्रायसुरो अप्रसिद्ध इति वाच्यम् ।&#xA;‘धातर्यमा  च मित्रश्च  वरुणांशो भगस्तथा ।  इन्द्रो विवस्वान् पूषा च सविता ता ।&#xA;कथितो विष्णुरित्येष काश्यपेयो गणास्तथा ॥’&#xA;इति हरिवंशोक्ते अंश्रायसुरस्य सत्वात् । नत्वर्यमांशकाविति भावः ॥ 174-180 ॥&#xA;॥ पुरैवेति ॥  अब्जजा’जो  नारदः पुरैव प्रद्युम्नोत्पत्तेः पूर्वमेव तं प्रद्युम्नमेव शम्बरस्य मृत्यवे  मरणाय हेतुः उत्पन्न इत्यवदत्।  मम मृत्युः केनस्यादिति पृष्टो नारदः प्रद्युम्न्रायः कृष्णपुत्रो भविष्यति ।  स त्वां हनिष्यतीत्यवददिति भावः ।  प्रजातं तं प्रद्युम्नं तव भवतः अयमन्तकः मृतिहेतुरुत्पन्न  इत्यवदत् ।  प्रद्युम्नोत्पत्त्यनन्तरं  नारदः शम्बरसमीपमागत्य मया यः पूर्वं तवान्तकः उक्तः स इदानीमुत्पन्न इत्यप्याहेत्यर्थः ॥ 182 ॥&#xA;॥  सूतिकागृहादिति  ॥&#xA;‘तं सप्तरात्रं सम्पूर्णे निशीथे सूतिकागृहात् । जहार कृष्णस्य सुतं शिशुं वै कालशम्बरः ॥’&#xA;इति हरिवंशे (2.104.3) ।&#xA;‘षष्ठेऽिे जातमात्रं तु प्रद्युम्नं सूतिकागृहात् । ममैष हन्तेति मुने हृतवान् कालशम्बर ॥’&#xA;इति विष्णुपुराणेऽपि (5.27.3) ॥ 183-185 ॥&#xA;॥ अन्रतामुपगत इति ॥ ननु हरेण मन्मथस्याऽन्रत्वे प्रापिते जीवस्य देहमन्तरेणाऽवस्थानायोगात्  । स कुत्रावस्थित  इति चेत् । सनत्कुमारदेहे  अवस्थितः । ‘सनत्कुमारं प्रद्युम्नः प्रविवेश यथागतम्’ इति हरिवंशे । सनत्कुमारं प्रद्युम्नं विद्धि राजन् महौजसम्’ इत्यादिपर्वणि (68.152) च सनत्कुमारे लयस्य सनत्कुमारादुत्पत्तेश्च कथनात् तस्मिन्प्रवेशावगमात् ।  अत एवाग्रे ‘चतुर्मुखांशसयुतं कुमारमेव षण्मुखम्’ इति षण्मुखस्यापि सनत्कुमारादेव उत्पत्तिकथनात् मन्मथस्य देहनाशाऽनन्तरं तत्र प्रवेश इति मन्तव्यम् ।&#xA;॥ पिधाय तां निजां तनुमिति ॥ अन्यथा च रूपान्तरेणैव&#xA;‘मायां शरीरजां तस्य मोहनार्थं दुरात्मनः । रतेरुत्पादनार्थाय प्रेषयत्यनिशं तदा ॥’&#xA;इति हरिवंशे (2.106.51-52)।&#xA;‘शम्बरं मोहयामास मायारूपेण रूपिणी । विहाराद्युपभोगेषु रूपं मायामयं शुभम् ।&#xA;दर्शयामास&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;॥’&lt;br&gt;&#xA;इत्यादि विष्णुपुराणे च (5.28.28-29)॥ 186-189 ॥&#xA;॥ रसायनैरिति ॥ ननुस्तन्यपानमाकारयित्वा रसायनैः किमर्थँ अवर्धयत् । इत्यत उक्तम्- पतिरिति ॥ भर्तुस्तनदानेन पोषणमयुक्तमिति रसायनैरवर्धयदिति भावः । तथाचोक्तम्-&#xA;‘भर्तुर्भार्या त्वहं भूत्वा वक्ष्ये वा पुत्र इत्युत । एवं सञ्चिन्त्य मानसा धात्र्यास्तं सा समर्पयत् ॥&#xA;रसायनप्रयोगैश्च  शीघ्रमेव व्यवर्धयत ॥’&#xA;इति हरिवंशे (2.105.12-13) ॥ 190-203 ॥&#xA;॥ शशंस सोदरान्तकमिति ॥ उपांशु मन्दं रहसि इत्यर्थः ।  हरिं कृष्णं सोदरान्तकं शंशसेेत्यन्वयः ।  ततः तद्वचनश्रवणाऽनन्तरं हरिः कृष्णः सयादवः यादवैस्सहितः सन्  वर्त्मना प्रसेनगतमार्गेण ययावित्यन्वयः । यत्तु ‘उपांशुवर्त्मना सूक्ष्ममार्गेण’ इति वरदराजीयं व्य्रायानं तन्न ।  यादवैस्सह सूक्ष्ममार्गेण गमने पुनरपि कृष्णे चौर्यापरिहारात् । राजमार्गेण गमने खलु सर्वो ज्ञायेत । अत एव-&#xA;‘प्रायः कृष्णेन निहतो मणिग्रीवो वनं गतः । भ्राता ममेति तच्छ्रुत्वा कर्णे कर्णेऽजपञ्जनाः ॥’&#xA;इति भागवते (10.60.16-17)।  कर्णे कर्णे जपन्नित्युक्त्या ‘अनागच्छति तस्मिन्प्रसेने कृष्णो मणिरत्नमभिलषितवान् नैतत्प्राप्तवान् ।  नूनमेतदस्य कर्मेेत्यखिल एव यदुलोकः परस्परं कर्णाकर्ण्याऽकथयत्  । विदितलोकाऽपवादवृत्तान्तश्च  भगवान् सर्वयदुसैन्यपरिवारपरिवृतः प्रसेनाश्वपदवीमनुससार’ इति विष्णुपुराणेऽपि (4.13.35-36)  कर्णाकर्ण्याऽकथयदित्युक्तत्वाच्च सत्राजिता रहस्युक्तमित्येव ज्ञायते ॥ 204-205 ॥&#xA;॥ विवेश तत्र संयुगमिति ॥ अत्र चशब्देन तद्युद्धस्य बहुकालानुवृत्तिं सूचयति  ।&#xA;‘आसीत्  तदष्टविंशाहं  इतरेतरमुष्टिभिः । वज्रनिष्पेषपरुषैः अविश्रममहर्निशम् ॥’&#xA;इति भागवतवचनाच्च (10.60.24 ) ॥ 206-212 ॥&#xA;‘बाहुभ्यामेव गोविन्दो दिवसान् एकविंशति’ इति हरिवंशवचनात्(1.38.39)।&#xA;॥ गुहां प्रविष्टमिति ॥ गुहां जाम्बवद्बिलं प्रविष्टं  ईश्वरं  कृष्णं  अनिर्गतं वीक्ष्य गुहामुखादनिर्गतं वीक्ष्य बहून्यहानि द्वादशदिनानि प्रतीक्ष्य यादवा गृहं गता इत्यन्वयः ।  अदृष्टा गता इत्यन्वयः ।&#xA;‘अदृष्ट्वा निर्गमं शौरेः प्रविष्टस्य बिलं जनाः । प्रतीक्ष्य द्वादशाहानि दुःखितास्ते पुरं ययुः॥’&#xA;इति भागवतवचनात् (10.0.33)॥ 213-226 ॥&#xA;॥ तयोरिति ॥ तयोः हंसडिबिकयोस्सहाये सहायत्वविषये एव शिवस्य वरात् अजेयत्वमापतुः । अमरावपि यद्यप्यमरौ  तथापि । अन्यथा हंसडिबिकयोः प्रातिकूल्ये अजेयौ न भवतः । तयोः साहाय्यं यावत् क्रियते तावत्पर्यन्तमेव भूतयोः रुद्रेणाजेयत्वस्य दत्तत्वादिति भावः ॥ 227-250 ॥&#xA;॥ ततः पुरैवेति॥ हंसडिभिकाभ्यां श्रीकृष्ण प्रति जनार्दनस्य प्रेषणात् प्रागित्यर्थः।&#xA;हरेर्निवेदिताशनः सर्वेषां हरिनिवेदिताशनत्वे समानत्वेपि परमात्मसाहाय्येन इतरपरिवारदेवतानां परमात्मनिवेदिताशनत्वम्। अस्य तु परमात्मभोजनानन्तरं तदुच्छिष्टभोजित्वमिति विशेषः। निवेदितं समर्पितं अश्नातीति निवेदिताशनः । हर्युच्छिष्टभुगित्यर्थः ॥ 251-273 ॥&#xA;॥ यमस्वसुस्तटे प्रभुरिति ॥  गोवर्धनगिरिसमीपस्थयमुनातट  इत्यर्थः ।&#xA;‘उभौ तौ हंसडिभिकौ रात्रावेव महागिरिम् । जग्मतुः सहितौ राजान् गोवर्धनमथो नृप ॥&#xA;अथ प्रभाते विमले सूर्ये चाभ्युदिते सति । गोवर्धनं जगामाशु केशवः केशिमर्दनः ॥&#xA;निकषा यमुनां राजन् ततो युद्धमवर्त्तत ॥’ इति हरिवंशोक्तेः (3.127.1-2-5)॥ 274-289 ॥&#xA;॥ पपात यामुनोदक इति ॥ यामुनोदके  कालीयह्रदे पपात ।&#xA;‘यत्र कृष्णो हृषीकेशः कालीयं बलशालिनम् । ममर्द च महाघोरं यावत्पातालसंस्थितिः ।&#xA;तावद्दीर्घं ह्रदं घोरं कालाञ्जननिभं महत् । तस्मिन् ह्रदे महाघोरे निपपात स हंसकः ॥’&#xA;इति हरिवंशोक्तेः (3.128.2-3) ।&#xA;ननु पलायिनं जले मज्जन्तं अस्त्ररहितं च  न हन्यादिति निषेधात् क्षत्रधर्मस्थेन कृष्णेन पलायमानायुधरहितजलमग्नः हंसः कथं हत इत्यतः पापिनोऽपापवद्धनने प्रत्यवायोक्तेरधर्मेणैव हननं कर्तव्यमिति दर्शयितुं तथा स्वस्य सर्वेश्वरत्वेन  विधिबन्धविधुरत्वेन   दोेषो नास्तीति दर्शयितुं च तादृशो हंसः कृष्णेन हत इत्याशयेनोक्तम्- ईश्वर इति ॥ ईश्वरः  ईशेभ्योः श्रीब्रह्मरुद्रशेषेन्द्रादिभ्यो वर उत्तम  इत्यर्थः ।  तथाचोक्तम् -&#xA;‘ईशेभ्यो ब्रह्मरुद्रश्रीशेषादिभ्यो यतो भवान्  ।  वरोऽतो ईश्वर्राया ते म्रुया नान्यस्य कस्यचिदिति ॥’&#xA;ब्रह्मवैवर्त इति गीताभाष्ये ॥ 291-293 ॥&#xA;॥ व्यपाटयच्च  काकुदमिति ॥  काकुदं जिह्वामूलम्।&#xA;‘हस्तेन जिह्वामाकृष्य भूयो भूयो विलप्य च । ततस्समूलमाकृष्य जिह्वां साहससकृत्स्वयम् ॥&#xA;ममार तज्जले राजन् डिबिको नरकोपमः ॥’&#xA;इति हरिवंशवचनात् (3.129.12-13)।  एतेन ‘काकुदं ग्रीवाम्’ इति अनन्तभट्टीयं ‘ग्रीवामध्यम्’ इति वरदराजीयञ्च व्य्रायानमपास्तं  वेदितव्यम् । अप्रामाणिकत्वात् । अत एव ‘काकुदस्तस्य जिह्वा स्युः’ इत्यत्र (1.8.7)ऋग्भाष्ये काकुदित्यस्य जिह्वार्थकत्वं स्पष्टम् ॥ 294-297 ॥&#xA;॥ इति श्रीविद्याधीशतीर्थपूज्यपादानां शिष्येण मधुसूदनभिक्षुणा विरचिते श्रीमन्महाभारततात्पर्यनिर्णयार्थ प्रमाणसङ्ग्रहे सप्तदशोऽध्यायः ॥&lt;/p&gt;</description>
    </item>
    <item>
      <title>21-25</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/21-25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/21-25/</guid>
      <description>&lt;p&gt;महाभारततात्पर्यनिर्णयव्याख्यानम् -मधुसूदनभिक्षुकृतम्&#xA;अथ एकविंशोऽध्यायः ॥&#xA;॥ 1 ॥&#xA;॥ स वायुधारितामिति ॥ हिशब्देन अस्मिन्नर्थे प्रमाणप्रसिद्धिं दर्शयति । तथाचोक्तम्-&#xA;‘अस्ति बिन्दुसरस्युग्रा गदा च कुरुनन्दन । निहिता यौवनाश्वेन राज्ञा हत्वा रणे रिपून् ॥’(3.6-7) ।&#xA;‘तां स्म तत्र मयेनोक्ता रक्षन्ति च वहन्ति च । गदामष्टौ सहस्राणि कि’रा नाम राक्षसा॥’&#xA;इति सभापर्वणि (3.31)॥ 2-26 ॥ &lt;br&gt;&#xA;तत्क्षणादुत्पत्त्यन्यनन्तरक्षणादित्यर्थः । पूर्वमुत्पत्त्यनन्तरं भूमौ कियत्क्षणपर्यन्तं तिष्ठन्ति इदानीं तु उत्पत्त्यव्यवहितक्षण एवादर्शनं यातः शिशुरिति भावः । यादवैस्सह विषण्णस्सन् तेन ब्राह्मणेन अथ आक्षिप्तस्सन्&#xA;‘तदाऽऽह विप्रो विजयं विनिन्दन् कृष्णसन्निधौ । मौढ्याद् यस्य तवाहं वै श्रद्दधे क्लीबकत्थनम् ॥&#xA;न प्रद्युम्नोऽनिरुद्धो वा न रामो न च केशवः । यस्य शेकुः परित्रातुं कोऽन्यस्तदधिकेश्वरः ॥&#xA;धिगर्जुनं वृथा वाचं धिगात्मश्श्लाघिनो धनुः । दैवोपसृष्टयोर्मौढ्यात्&amp;hellip;&amp;hellip;&amp;hellip;&amp;hellip;&amp;hellip;॥’&#xA;इत्यादि भागवते (10.100.47-49 ) । यत्र श्रियः पतिः कृष्णः तत्र पार्थो ययौ ॥ 27 ॥&#xA;अग्निं विवक्षन्तं प्रवेष्टुकामं अमुमर्जुनं हरि कृष्णः निवार्य । सविप्रस्सन् सफल्गुनस्सन् उदीचीमाशां ययौ । बृहता रथेन दारुकानीतेन रथेन क्षणेन सप्तवारिधीन् जलस्तम्बं कृत्वेति शेषः । तीर्थ्वा उदीचीं आशां ययाविति पूर्वेण अन्वयः ।&#xA;‘आरोप्य ब्राह्मणं कृष्णोप्यवरोप्य च दारुकम्’ इत्यादि हरिवंशोक्तेः (2.112.29)।&#xA;‘ब्राह्मणार्थेऽस्मदर्थे च कुरु सागर मद्वचः । मदृते न पुमान् कश्चिदन्यस्त्वां धर्षयिष्यति ॥&#xA;मया दत्तोे वरः पूर्वं न शोषं यास्यतीति हि । मानुषास्ते न जानीयुः विविधान्रत्नसञ्चयान् ॥&#xA;जलं स्तम्भय साधो त्वं ततो यास्याम्यहं रथी ॥’ इति च हरिवंशवचनात् (2.113.7-10)।&#xA;‘समुद्रस्तब्धतोयोऽहं अहं स्तम्भयिता जलम् । अहं ते पर्वता सप्त ये दृष्टा विविधास्त्वया ॥&#xA;प’भूतं हि तमिरं दृष्टवानसि यद्धि तत् । अहं तमो घनीभूतं अहमेव च पाटकः ॥’&#xA;इति कृष्णवचनात् हरिवंशे (2.116.12-14)। तमश्च मार्गमिति । अन्धं अन्धयतीति अन्धन्तमः। हिमवद्घनीभूतगाढान्धकारम् । तथाचोक्तम्-&#xA;‘अथ पर्वतभूतं तत्तिमिरं समपद्यत । तदासाद्य महाराज निष्प्रयत्ना हया स्थिताः ॥&#xA;ततश्चक्रेण गोविन्दः पाटयित्वा तमस्तथा ॥’&#xA;इत्यादि हरिवंशे (2.113.22-23)। तच्च तमस्त्रिविधम् ।&#xA;‘महातमस्त्रिधा प्रोक्तं ऊर्ध्वं मध्यं तथाधरम् । श्रवणादेव मूर्छादिरधरस्य यतो भवेत् ॥&#xA;तस्मान्न विस्तरेणैतत् कथ्यते राजसत्तम ॥’ (सू.भा.3.1.23)इति कौर्मवचनात् ॥ 28-33 ॥&#xA;॥ सपार्थविप्र इति ॥ अगात् द्वारकामिति शेषः । द्वारकाप्राप्त्यनन्तरं द्विजाय सुतान् ददौ ।&#xA;‘ततः स्म द्वारकां प्राप्ताः क्षणेन नृपसत्तम । स पुत्रं भोजयित्वा तु द्विजं कृष्णो महायशाः ।&#xA;धनेन तर्पयित्वा च गृहं प्रस्थापयत्तथा ॥’ इति च ( हरि.2.113.31-32 ) ।&#xA;‘विप्राय ददतुः पुत्रान् यथारूपं प्रसूयताम्’ इति चान्यत्र (भाग.10.101.69)॥ 34-36 ॥&#xA;॥ दन्तवक्र इति ॥ सविडूरथ इति शेषः । ‘श्रुत्वा तूर्णं कल्रिेशो दन्तवक्रः सहानुजः’ इति भागवतोक्तेः (10.101.1 ) । ‘भ्रातरं निहतं दृष्ट्वा दन्तवक्रं विडूरथः’ इति च (भाग.10.101.17)॥ 37-40 ॥&#xA;॥ अयं द्वीप इति ॥ अयं द्वीपः जम्बूद्वीपः सागरः लवणसागरश्च लक्षयोजनविस्तृतौ । अयं भावः । मण्डलाकारजम्बूद्वीपमध्ये षोडशसहस्रयोजनविस्तारेण मेरुरस्ति । मेरोः परितो नवसहस्रयोजनविस्तारं चतुरस्रं इलावृतं वर्षम्। मेरोर्दक्षिणभागे ततो  द्विसहस्रयोजनविशालो रेखारूपेण लक्षयोजनतः पूर्वपश्चिमसमुद्रावधिः निषध्रायमर्यादागिरिः । ततो नवसहस्रयोजनविस्तारवत् रेखारूपेण लक्षयोजनतः पूर्वपश्चिमसमुद्रावधिः हरिवर्षं ततो द्विसहस्रयोजनविस्तारो रेखारूपेण नवतिसहस्रयोजनतः पूर्वपश्चिमसमुद्रावधिः हेमकूटगिरिः । ततो नवसहस्रयोजनविस्तारं रेखारूपेण नवतिसहस्रयोजनतः पूर्वपश्चिमसमुद्रावधिः किम्पुरुषवर्षम्। ततो द्विसहस्रयोजनविस्तारो रेखारूपेण अशीसहस्रयोजनतः पूर्वपश्चिमसमुद्रावधिः हिमवत्पर्वतः। ततो नवसहस्रयोजनविस्तारवत् रेखारूपेण अशीतिसहस्रयोजनतः पूर्वपश्चिमसमुद्रावधिः भरतवर्षम्। एवं मेरोरुत्तरभागे रमणकहिरण्मयकुरुसञ्ज्ञकवर्षाणि नवसहस्रयोजनविशालानि क्रमेण रेखारूपेण लक्षनवत्यशीतिसहस्रयोजनतः पूर्वपश्चिमसमुद्रावधिकानि सन्ति । तथा द्विसहस्रयोजनविशालाः क्रमेण रेखारूपेण लक्षनवत्यशीतिसहस्रयोजनतः पूर्वपश्चिमसमुद्रावधयो नीलश्वेतश्रृाचलाः सन्ति । मेरोः पूर्वभागे रेखारूपेण इलावृताऽनन्तरं द्विसहस्रयोजनविशालो  चतुस्त्रिंशत्सहस्रयोजनतो रेखारूपेण नीलनिषधायतो गन्धमादनः । ततो एकत्रिंशत्सहस्रयोजनविशालः भद्राश्व्रायं वर्षमस्ति । मेरोः पश्चिमभागे इलावृतानन्तरं द्रिसहस्रयोजनविशालो रेखारूपेण नीलनिषधायतो मान्यवद्गिरिः । ततः एकत्रिंशत्सहस्रयोजनविशालं केतुमाल्रायं वर्षमस्ति । मेरोर्दक्षिणभागमारभ्य सागरपर्यन्तं चतुर्णामिलावृतादिखण्डानां त्रिंशत्सहस्रयोजनानि त्रयाणां मर्यादागिरीणां षट्सहस्रयोजनानि च मेर्वधिष्ठितषोडशसहस्रयोजनमध्ये अष्टसहस्रयोजनग्रहणात् अष्टसहस्रयोजनानि च इति पञ्चाशत्सहस्रं योजनानि सिध्यन्ति। एवं मेरोरुत्तरप्रदेशेपि द्रष्टव्यम्। मेरोः पूर्वभागमारभ्य सागरपर्यन्तं मेर्वधिष्ठित षोडशसहस्रयोजनमध्ये अष्टसहस्रयोजनग्रहणात् अष्टसहस्रयोजनानि इलावृतस्य नवसहस्रयोजनानि गन्धमादनस्य द्विसहस्रयोजनानि च भद्राश्वखण्डस्य एकत्रिंशत्सहस्रयोजनानि च इति मिलित्वा पञ्चाशत्सहस्रयोजनानि सिध्यन्ति । एवं पश्चिमभागेऽपि द्रष्टव्यम् । एवं मिलित्वा लक्षयोजनविस्तारो जम्बूद्वीप इति । तथाचोक्तम्- यस्मिन्नववर्षाणि नवसहस्रयोजनायामानि अष्टभिर्मर्यादागिरिभिः सुविभक्तानि भवन्ति । एषां मध्ये इलावृतानं नाम आभ्यन्तरवर्षं यस्य नाभ्यां अवस्थितः सौवर्णः कुलगिरिराजो मेरुः द्वीपायामसमुन्नाहः कर्णिकाभूतः कुवलयकमलस्य मूर्धनि द्वात्रिंशत्सहस्रयोजनविततो मूले षोडशसहस्रं तावतान्तर्भूम्यां प्रविष्टः । उत्तरोत्तरेणेलावृतात् नीलः श्वेतः श्रृावानिति त्रयो रम्यकहिरण्मयकुरूणां वर्षाणां मर्यादागिरयः प्रागयताः उभयतः क्षारोदावधयो द्विसहस्र पृथवः  एकैकशः पूर्वस्मात्पूर्वस्मादुत्तरोत्तरात् दशांंशेन दैर्घ्ये एव ह्रसन्ति। (जम्बूद्वीपस्य विस्तारः शतसाहस्रसम्मितदैर्घ्ये एव ह्रसन्ति ) । एवं दक्षिणेनेलावृतात् निषधो हेमकूटो हिमाचल इति प्रागायता यथा नीलादयोऽयुतयोजनोत्सेधाः हरिवर्षकिम्पुरुषभारतानां यथास”्यम्। तथैवेलावृतं अपरेण पूर्वेण च माल्यवद्गन्धमादनौ आनीलनिषधायतौ द्विसहस्रवृद्धौ केतुमालभद्राश्वयोः सीमानं विदधाते।’ (5.16.6-10) इत्यादि भागवते ।&#xA;‘जम्बूद्वीपस्समस्तानां एतेषां मध्यसंस्थितः । तस्यापि मेरुर्मैत्रेय मध्ये कनपर्वतः ।&#xA;चतुराशीतिसाहस्रो योजनैरस्य चोच्छ्रयः । प्रविष्टः षोडशाधस्तात् द्वात्रिशन्मूर्ध्नि विस्तृतः ॥&#xA;मूले षोडशसाहस्रो विस्तारस्तस्य (सर्वशः)भूभृतः । भूपद्मस्यास्य शैलोऽसौ कर्णिकाकारसंस्थितः ॥&#xA;हिमवान् हेमकूटश्च निषधश्चास्य दक्षिणे । नीलः श्वेतश्च श्रृी च उत्तरे वर्षपर्वताः ॥&#xA;लक्षप्रमाणौ द्वौ मध्यौ दशहीनास्तथा परे । सहस्रद्वितयोच्छ्रायाः तावद्विस्तारिणश्च ते ॥&#xA;भारतं प्रथमं वर्षं ततः किम्पुरुषं स्मृतम् । हरिवर्षं तथैवान्यं मेरोर्दक्षिणतो द्विज ॥&#xA;रम्यकं चोत्तरं वर्षं तस्यैवान्ते(वानु) हिरण्मयम् । उत्तराः कुरवश्चैव यथा वै भारतं तथा ॥&#xA;नवसाहस्रमेकैकमेतेषां द्विजसत्तम । इलावृतं च तन्मध्ये (सौवर्णो)तन्मध्ये मेरुरुच्छ्रितः ॥&#xA;मेरोश्चतुर्दिशं तत्र नवसाहस्रविस्तृतम् । इलावृतं महाभाग चत्वारश्चात्र पर्वताः ॥&#xA;विष्कम्भारचिता मेरोर्योजनायुतमुच्छ्रिताः । पूर्वेण मन्दरो नाम दक्षिणे गन्धमादनः ॥&#xA;विपुलः पश्चिमे पार्श्वे सुपार्श्वश्चोत्तरे स्थितः । (2.2.7-18)&#xA;(आनीलनिषधायामौ माल्यवद्गन्धमादनौ । तयोर्मध्यगतो मेरुः कर्णिकाकारसंस्थितः॥’ 2.37) इत्यादि विष्णुपुराणे च । लक्षप्रमाण इत्यादेरर्थस्तु द्वौ नीलनिषधौ पर्वतौ प्राक्पश्चिमतो दैर्घ्यै लक्षप्रमाणौ एतदुक्तम्- वाराहे(75.28) ‘द्वीपस्य मण्डली भावाद्ध्रासवृद्धी प्रकीर्त्यते’ इति । तथा वै भारतमिति द्वीपमण्डलप्रान्तवर्तित्वात् कुरुवर्षं धनुराकारमित्यर्थः । एतेषां भारतादीनां मध्ये एकैकवर्षं विस्तरतः नवसहस्रयोजनप्रमाणं इलावृतं तथैव च नवसहस्रयोजनविस्तारसाम्येपि इलावृते विशेषमाह । तन्मध्य इति । तदाह वायुः(पूर्वार्ध.34.31)&#xA;‘धनुःसंस्थे च विज्ञेये द्वे वर्षे दक्षिणोत्तरे । दीर्घाणि तत्र चत्वारि चतुरस्रमिलावृतम्॥’(दीर्घाणि तत्र चत्वारि मध्यमन्तादिलावृतम्) इति । विष्कम्भाः मेरोश्चतुर्दिशं दार्ढ्यार्थं अवष्टम्भपर्वता इति ॥ तदन्ये इति॥&#xA;‘जम्बूप्लक्षाह्वयौ द्वीपौ शाल्मलिश्चापरो द्विज । कुशक्रौञ्चौ तथा शाकः पुष्करश्चैव सप्तमः ॥&#xA;एते द्वीपाः समुद्रैस्तु सप्तसप्तभिरावृताः । लवणेक्षुसुरासर्पिदधिदुग्धजलैः समम् ॥’&#xA;इति विष्णुपुराणोक्ताः(2.2.5-6) सागराः अन्यद्वीपाः क्रमेण द्विगुणेनोत्तरोत्तराः ॥ 41 ॥&#xA;॥ अन्त्याध्यर्धस्थलमिति ॥ अन्त्यस्य चतुः षष्टिलक्षयोजनप्रमाणविशालस्य शुद्धोदकस्य सागरस्य यः अधिकः द्वात्रिंश्रक्षयोजनप्रमाणविशालत्वलक्षणः। स च ततोप्यधिकं चतुष्षष्ठिलक्षयोजनप्रमाणपरिणाहश्चतावत्प्रमाणविस्तीर्णस्थलं षण्णवतिलक्षयोजनविस्तीर्णं हैमस्थलमित्यर्थः । तथाचोक्तम्-&#xA;‘लक्षषण्णवतिर्हेमयोजनानां ततः क्षितिः । दशयोजनलक्षं त्वधरोर्ध्वयोः उभयोरपि ॥&#xA;नानावर्णैर्महारत्नैः खचिता भूमिरूर्जिता ॥’&#xA;इति वाराहे ॥ 43 ॥&#xA;॥ एतत्सर्वमिति ॥ एतत्सर्वं जम्बूद्वीपादिकमारभ्य लोकालोकपर्यन्तस्थलं लोकनाम सूर्यप्रकाशवत्वादिति भावः । जम्बूद्वीपादिमारभ्य लोकालोकपर्यन्तं पञ्चाशल्लक्षोत्तरकोटित्रयं तमः तद्द्विगुणं लोकाद्द्विगुणंसप्तकोटियोजनविस्तीर्णमिति यावत्। घनोदकं तद्द्विगुणं तमोद्विगुणं चतुर्दशकोटियोजनविस्तीर्णमिति यावत् ॥ 44 ॥&#xA;लोकालोकप्रदेशः पञ्चाशल्लक्षविस्तृतः सपञ्चाशत्सहस्रश्च । ननु लोकालोकप्रदेशस्य ग्रन्थान्तरे पञ्चाशल्लक्षमात्रविस्तृतत्वोक्तेः कथं सपञ्चाशत्सहस्रपञ्चाशल्लक्षयोजनविस्तृतत्वोक्तिः इत्यत  आह- तस्यापीति ॥ तस्यापि पञ्चाशल्लक्षयोजनस्यापि गणनं युज्यते । लक्षयोजनविस्तृतजम्बूद्वीपमध्यस्थितमेरोर्दक्षिणादिभागमारभ्य लोकालोकप्रदेशपर्यन्तं गणने प्रागुक्तसार्धकोटित्रये पञ्चाशत्सहस्रयोजनानि न्यूूनानि भवन्ति । लक्षयोजनविस्तृतसमग्रजम्बूद्वीपमादाय समग्रगणने तु पञ्चाशत्सहस्रयोजनानि पूर्णानि च भवन्ति । तथाच लोकालोकस्य स्वभावतः सपञ्चाशत्सहस्रपञ्चाशल्लक्षयोजनविस्तृतत्वेन लक्षयोजनविस्तृतजम्बूद्वीपार्धमादाय लोकालोकस्य पञ्चाशत्सहस्रयोजनानि लोकालोकादर्वाक् मेलयित्वा गणनं कर्तव्यम् । अन्यथागणने पञ्चाशत्सहस्रयोजनानां आधिक्यापत्तेरिति ग्रन्थान्तरोक्तिरित्यतो न विरोधः । तथाचोक्तम्-&#xA;आलोकालोकयोेर्मध्ये लोकालोको महाचलः । लक्षद्वयं योजनानां उच्चता तस्य कीर्तिता ॥&#xA;उपत्यका तु तस्यास्ति योजनायुतपञ्चकम् । योजनानां तु लक्षाणां पञ्चाशत्तस्य विस्तृतिः॥&#xA;इति वाराहे । तस्य लोकालोकाचलस्य योजनायुतपञ्चकम्, पञ्चाशत्सहस्रमित्यर्थः । उपत्यका आसन्नभूमिरित्यर्थः । ‘उपत्यकाद्रेरासन्नभूमिरूर्ध्वमधित्यका’इत्यमरः ।  शिष्टं स्पष्टमिति वाराहवचनार्थः ॥ मेरुपर्वतादिति ॥ चतुर्षु  दिक्ष्वधोभागमादाय गणने मेरुपर्वतादित्यस्य मेरुपर्वतमध्यादित्यर्थः । अन्यथा पञ्चविंशतिकोटौ अष्टसहस्रन्यूनतापत्तेः । मेरुपर्वतादितिसामान्योक्तेस्तु ऊर्ध्वभागमादाय गणने मेरुमादायेति द्योतनायेति बोध्यम् । तदुक्तम्-&#xA;‘पञ्चायुतविहीनं तु सार्धकोटित्रयं त्विदम् । योजनानां मेरुमध्यात् गणना परिकीर्तिता॥’&#xA;इति वाराहे ॥ 44 ॥&#xA;॥ योजनानामिति ॥ जम्बूद्वीपं लक्षयोजनं प्लक्षं द्विलक्षंशाल्मलं चतुर्लक्षं कुशमष्टलक्षं क्रौञ्चं षोडशलक्षं शाकं द्वात्रिंशल्लक्षं पुष्करं चतुष्षष्टिलक्षं सर्वं मिलित्वा सप्तविंशतिलक्षोत्तरकोटिस”्याकं भवति । एवं समुद्रगणनं द्रष्टव्यम् । सुवर्णभूमिष्षण्णवतिलक्षयोजनविस्तृता । सर्वं मिलित्रा सार्धकोटित्रयम्। ततस्तु द्विगुणं सप्तकोटियोजनं तमः । तद्विगुणं घनोदकं चतुर्दशकोटियोजनम्। लोकालोकस्सपञ्चाशत्सहस्रपञ्चाशल्लक्षयोजनः । एवं मिलित्वा मेरुपर्वतात् मेरुमारभ्य योजनानां पञ्चविंशत्कोटय इति चतसृष्वपि दिक्षूर्ध्वं अधश्चाण्डं प्रकीर्तितम् । समग्रजम्बूद्वीपमादाय गणने सति पञ्चाशत्सहस्रयोजनाधिक्येऽपि जम्बूद्वीपमध्यस्थमेरुमध्यमारभ्य गणने तु आधिक्यं नास्तीति सूचनाय मेरुपर्वतादित्युक्तमिति बोध्यम् ॥ अबग्नीरेति ॥ पञ्चाशत्कोटिविस्तारब्रह्माण्डान्तार्गतभूम्यपेक्षया ब्रह्माण्डखर्परं द्विगुणम् । शतकोटियोजनदलं तद्दशगुणिता आपः एवमुत्तरत्रापि द्रष्टव्यम् । तथाचोक्तम्-&#xA;‘सूक्ष्मत्वात् आवृणोत्यण्डं द्विगुणा तु दशोत्तरा । अबादयः प्रकृत्यन्ता अष्टप्रकृतयः स्मृता ॥’&#xA;इति तृतीयस्कन्धतात्पर्ये ॥ परतस्तत इति ॥ ततः गुणत्रयाऽनन्तरं विरजानदीति शेषः  । ततः विरजाऽनन्तरं अहं व्याप्तः । तथाचोक्तंआवरणप्रस्थाने-&#xA;‘प्रधानपरमव्योम्नोरन्तरा विरजानदी । देव्रास्वेदजनिता तोये विद्राविता शुभा ॥&#xA;(227अ/58-59)।(विरजापरमव्योम्नोरन्तरं केवलं स्मृतम्’इति उपलभ्यमानपाठः )&#xA;विरजायाः परं व्योम्नोरन्ते केवलं स्मृतम् । तत्स्थानमुपभोक्तव्यं अव्यक्तब्रह्मसेविनाम् ॥’ इति पाद्मे (उ.खं.228अ/8)। विरजानद्यनन्तरं किं वर्तत इत्यतः सर्वव्यापकनारायण्रायरूपेणाऽहं वर्तेत्याह- परतस्तत इत्यादिना ॥ अनन्तः महागुणः ‘महद्गुणत्वाद्यनन्तमाहुः’ इति भागवतोक्तेः । यद्वा परिच्छेदत्रयशून्यः। अनन्तरूपः अनन्तसौन्दर्यवान्।&#xA;‘ रूपशब्दो पशौ क्लेशे ग्रन्थावृत्तौ हितादिषु । सौन्दर्ये च स्वभावे च&amp;hellip;&amp;hellip;&amp;hellip;&amp;hellip;..॥’&#xA;इति यादवः । निरन्तरः स्वावतराभिन्नः । ‘अभेदात् स्वावतारेषु निरन्तर  उदाहृतः’ इति वचनात् । एतेन रूपान्तराणां सर्वत्रव्याप्तत्वे विभक्तबुद्ध्यवतारार्थं भगवदचिन्त्यैश्वर्यात् देशतः अव्याप्तत्वं चास्ति । ब्रह्माण्डबहिष्ठनारायणरूपस्य तु नास्तीत्युक्तं भवतीति वेदितव्यम् । तथाचोक्तम्-&#xA;‘कालकूटविहीनत्वं कालानन्त्यं विदुर्बुधाः । देशकोटिविहीनत्वं देशानन्त्यं तथैव च ॥&#xA;गुणानामप्रमेयत्वं वस्त्वानन्त्यं विदो विदुः । आनन्त्यं त्रिविधं नित्यं हरेर्नान्यस्य कस्यचित् ॥&#xA;तस्य सर्वस्वरूपेषु ह्यानन्त्यन्तु त्रिलक्षणम् । तथाऽपि देशतस्तस्य परिच्छेदोऽपि विद्यते ॥&#xA;परिच्छेदस्तथा व्याप्तिरेकरूपेऽपि युज्यते । तस्याचिन्त्याद्भुतैश्वर्याववहारार्थमेव च ॥&#xA;गुणतः कालतश्चैव परिच्छेदो न कुत्रचित् । व्याप्तत्वं देशतोऽप्यस्ति सर्वभूतेषु यद्यपि ॥&#xA;न च भेदः क्वचित्तेषां अणुमात्रेऽपि विद्यते । अणुत्वं महत्त्वञ्च यस्मादैश्वर्ययोगतः ॥&#xA;तस्माद्बुध्यवतारार्थं अव्याप्तत्वं च युज्यते ।  यत्तस्य व्यापकं रूपं परं नारायणाऽभिधम् ॥&#xA;शून्यं ब्रह्मेति तत्प्राहुः द्वितीयं स्रष्टृ यत्ततः । परमः पुरुषो नाम मितं तद्देशतो विभोः ॥&#xA;तृतीयं वासुदेव्रायं जगदावरकं मितम् । देशतो जगदाऽविष्टं तुरीयं विष्णुनामकम् ॥’&#xA;इति ब्रह्मतर्के तृतीयतात्पर्ये । उक्तं च द्वितीयस्कन्धतात्पर्ये-&#xA;‘यदा शेते प्रलये विष्णुः शून्यनामा महाकृतिः । स तु नारायणो नाम नाराऽयणमयनत्वतः ॥’&#xA;इति तन्त्रमालायाम् ॥ 46-51 ॥&#xA;॥ अन्तरिक्षमिति ॥ त्वया अन्तरिक्षं अन्तरिक्षलोकः लक्षयोजनमुच्छ्रितं लक्षयोजनोन्नतमिति प्रोक्तमित्यर्थः । विमानावलिस’ुलः स्वर्गः अर्धकोट्युच्छ्रितः पञ्चाशल्लक्षयोजनोन्नतः ॥ 52 ॥&#xA;तयोर्विस्तारमाह- भुव इति ॥ भुवः अन्तरिक्षलोकः स्वर्गश्च योजनानां कोट्यैव विस्तृतो कोटियोजनविस्तारवानित्यर्थः । महर्जनतपोलोकोनाम्नां औन्नत्यमाह- महर्जन इत्यादिना ॥ अस्यार्थः महर्लोकः पञ्चसप्ततिसहस्रोत्तराष्टोत्तरषष्ठिलक्षोत्तरकोटियोजनोच्छ्र्रिुतः । एवं त्रयाणामौन्नत्यमुक्त्वा विस्तारमाह- पञ्चाशदिति ॥ समस्तशः महर्जनस्तपःप्रदेशः योजनानां पञ्चाशत्कोटिविस्तारवानित्यर्थः ॥ 53 ॥&#xA;सत्यलोकस्यौन्नत्यविस्तारावाह- यावन्त इति ॥ एते स्वर्गान्तरिक्षाद्याः मिलिताः यावन्तः यावत्प्रमाणवन्तः सत्य्रायो ब्रह्मलोकः तावत्प्रमाणः पञ्चविंशतिसहस्रोत्तरष्रक्षोत्तरचतुष्कोटियोजनोन्नतः  पञ्चाशत्कोटिविस्तारश्च । विष्णुलोकः  वैकुण्ठः  ततः सत्यलोकात् द्विगुणः पञ्चाशत्सहस्रोत्तरद्वादशलक्षोत्तराष्टकोटियोजनोन्नत इत्यर्थः । एवं भूलोकमारभ्य गणने पञ्चविंशतिलक्षोत्तरषोडशकोटियोजनानि सम्पन्नानि। तन्न्यूनयोजनानि तु एवं मेलयितव्यानि । स्वर्गभूकन्दं अर्धलक्षम्, महर्लोकभूकन्दं पञ्चविंशतिलक्षोत्तरकोटियोजनम्, जनसत्यतपोलोकानां भूकन्दं प्रत्येकशः पञ्चाशल्लक्षोत्तरकोटियोजनं त्रयाणां लोकानां मिलित्वा पञ्चाशल्लक्षोत्तरचतुष्कोटियोजनानि सम्पन्नानि । वैकुण्ठभूदलं पञ्चाशत्सहस्रोनकोटित्रयम्। सर्वं मिलित्वा पञ्चसप्ततिलक्षोत्तराष्टकोटिस”्याकं सम्पन्नम् । तथा च मेरुमारभ्य वैकुण्ठान्तानां लोकानामुच्चत्वं पञ्चविंशतिलक्षोत्तरषोडशकोटियोजनयुक्तम् । स्वर्गादिवैकुण्ठानां भूदलानि तु पञ्चसप्ततिलक्षोत्तराऽष्टकोटियोजनानि । एवं मिलित्वा पञ्चविंशतिकोटियोजनानि सम्पन्नानीति बोध्यम् । तथाचोक्तम्-&#xA;‘एवं चोपरिलोकानां अन्तरा भूर्भुवो भवेत् । पञ्चविंशतिकोट्यश्च तत्स”्यानं वदाम्यहम् ॥&#xA;अर्धकोट्युच्छ्रितः स्वर्गो विमानावलिस’ुलः। महर्जनस्तपश्चैव क्रमादध्यर्धयोजनाः॥&#xA;तथोच्चाः परिकीर्त्यन्ते तावद्वै ब्रह्मणः पदम् । ब्रह्मलोकाद्विगुणितो वैकुण्ठः परिकीर्तितः ॥&#xA;षण्णां चैव तु लोकानां अन्तरालापि या क्षितिः । स्वर्गस्यैव तु भूकन्दं अर्धलक्षेण सम्मितम् ॥&#xA;सपादकोटियंयुक्तं महर्लोकस्य भूदलम् । सार्धकोटिजनो लोके भूकन्दं परिकीर्तितम् ॥&#xA;एवं वै तपसः प्रोक्तं सत्यस्यापि तथैव च । सार्धद्विकोटिसंयुक्तं ऊनं लक्षार्धतः क्रमात् ॥&#xA;वैकुण्ठस्यार्धकोट्या च श्रीलोकः परिकीर्तितः । पञ्चविंशतिकोट्यश्च विज्ञेया मानवादिभिः ॥&#xA;सार्धकोट्या च भूकन्दं दुर्गया परिपालितम् । एवं कोट्युच्छ्रितं कन्दं धरया परिपालितम् ॥&#xA;लक्ष्म्यात्मको महालोकः त्वर्धकोट्या च सम्मितः । एवं त्रिकोटिसंयुक्तं वैकुण्ठस्य च भूदलम् ॥&#xA;लक्ष्म्यात्मकेन लोकेन संयुक्तं लोकपञ्चकम् । पञ्चविंशतिकोट्या च उच्छ्रितं परिकीर्तितम् ॥&#xA;दुर्गात्मके च भूभागे अर्धलक्षबिलं भवेत् । सप्ताऽवरणसंयुक्तं विमानाऽवलिराजितम् ॥&#xA;गम्यते सृतिगैस्सर्वैर्वैकुण्ठस्याऽपि चोच्यते । अनाप्तल्रिभ्रा ये वैकुण्ठपुरवासिनः ॥&#xA;भूम्यात्मके मध्यखण्डे विमानाऽवधिस’ुले । प्राकारसप्तकयुते तावन्मायां पुरे हरेः ॥&#xA;तिष्ठन्ति ब्रह्मकल्पान्ते ब्रह्मणा सह मुक्तिगाः । त्यक्तल्रिाश्च ये जीवाः खण्डे चैवान्तिमे स्थिताः ॥&#xA;लक्ष्म्यात्मके महालोके सच्चिदानन्दरूपके । न तत्र गमनं क्वापि सृतिस्थानां कथञ्चन ॥&#xA;विना ब्रह्माणमेवैकं सोऽपि याति क्वचित्क्वचित् । एवं धामत्रयस्यापि खण्डत्रयमुदाहृतम् ॥&#xA;खण्डद्वयस्य वैकुण्ठे लयस्तु ब्रह्मणा सह । अन्त्यखण्डस्य नास्त्येव प्रलयः क्वापि केन हि ॥&#xA;सर्वत्राऽप्यन्त्यखण्डस्य लयो नास्ति न संशयः । भस्मीभूते च ब्रह्माण्डे कारणे च लयं गते ॥&#xA;जलपूर्णं  भवेत्सर्वं तत्र धामत्रयं शुभम् । अन्तर्जले च लक्ष्म्या च विष्णुना चाप्यधिष्ठितम् ॥’&lt;br&gt;&#xA;इत्यादि ब्रह्माण्डे । विष्णुलोकस्सनातन इत्येतल्लक्ष्म्य्रायखण्डस्य नाशाभावाभिप्रायेणेति बोध्यम् ॥ 54-56 ॥&#xA;॥ (अधो)ततो पातालसप्तकमिति ॥ एकैकस्य पातालस्य बिलमयुतयोजनम् । मर्यादाभूतभूदलं तु द्विसहस्रयोजनम् । एवं सप्तपातालानां चतुरुत्तराऽशीति सहस्रयोजनानि सम्पन्नानि भवन्ति । सप्तपातालाधोस्थिताऽष्टमस्य नरक्रायलोकस्य द्वादशसहस्रयोजनं बिलं मर्यादाभूतं तद्दलं तु चतुस्सहस्रयोजनम् । ततश्च पातालसप्तकस्य चतुरुत्तराशीतिसहस्रयोजनानि । नरकस्य षोडशसहस्रयोजनानि च मिलित्वा लक्षलक्षयोजनानि सम्पन्नानि इति बोध्यम् । तदधः लक्षयोजनोनपञ्चविंशतिकोटियोजनं जलमिति च बोध्यम् । तथाचोक्तम्-&#xA;भूमेरधो लक्षमात्रं भूकन्दं परिकीर्तितम् । लोकानामन्तरालं तु भानुस”्यासहस्रकम् ॥&#xA;बिलानां सप्तलोकानां अयुतं च पृथक्पृथक् । लोकस्याधो द्विसाहस्रमेकैकस्य दलं भवेत् ॥&#xA;एवं द्वादशसाहस्रमेकैकस्योच्छ्रयो भवेत् । एते लोका बिला स्वर्गाः देवदानवसेविताः ॥&#xA;अतलं वितलं चैव सुतलं च महातलम् । तलातलं रसातलं पातालमिति सप्तकम् ॥&#xA;सप्तलोकादधः प्रोक्तो नरक्रायो महामते । उच्छ्रयं भानुस”्यातः सहस्रं परिकीर्तितम् ॥&#xA;चतुस्सहस्रस”्यातं नरकस्य च भूदलम् । पापिभिः सेव्यमानोयं नरकस्तु सुदारुणः ॥&#xA;एवं लक्षमिदं प्रोक्तं भूकन्दं जलमध्यगम् । ततो जलेन सम्पूर्णं ब्रह्माण्डं परिकीर्तितम् ॥&#xA;पञ्चविंशतिकोट्यश्च लक्षोनाजलमिश्रितम् । अष्टानामपि लोकानां विस्तारो भूमिवद्भवेत् ॥&#xA;इति च ब्रह्माण्डे । बलिना बलिचक्रवर्तिना च ‘तत्रासतो मे पाताले भागं ब्रूूहि सुरेश्वर’ (3.72.45)इति बलिवचनात्&lt;br&gt;&#xA;‘मुक्तो निवस पाताले सपुत्रजनबान्धवः । इतस्त्वया न गन्तव्यं गव्यूतिमपि दानव ॥’&#xA;इति वामनवचनाच्च हरिवंशे (3.72.90-91)।&#xA;‘अनन्तेन च संयुक्तं मुचुकुन्देन धीमता । नृपेण बलिना चैव पातालस्वर्गवासिना ॥’&#xA;इति कौर्मे च (1भाग.42.17)&#xA;यद्वा शेषदेवेन समधिष्ठितमित्यत्र शेषदेवेन समधिष्ठितपातालसप्तकं इत्युक्ते वासुकेरपि प्रशेषसञ्ज्ञकत्वेन प्रसिद्धत्वे शेषदेवपदेन वासुकेरपि प्राप्त्या ( कक्षां )निवारयितुं बलिनेति विशेषणम् । तथाच&#xA;‘मृृृत्युः सङ्कर्षणः शेषः शेतानन्तस्तथैव च । बलिर्महाविषश्चेति भूधरश्चेति कथ्यते॥’ इत्यभिधानात् (बृ.भा.3.5.)।&#xA;बलिसञ्ज्ञकशेषः स’र्षण एवेति नान्यः प्रापेति भावः ॥ 57 ॥&#xA;सप्तद्वीपेषु जम्बूद्वीपादिसप्तद्वीपेष्वित्यर्थः । यत्तु ‘सप्तद्वीपेषु भूविवरेषु’ इति वरदराजीयव्य्रायानं ‘अधश्च लोकेषु’ इत्यनन्तभट्टीयव्य्रायानञ्च तदुभयमपि चिन्त्यम् । अपदार्थत्वात् । जलान्तरितप्रदेशस्यैव द्वीपशब्दवाच्यत्वेन भूविवराणामुभयपार्श्वयोर्जलान्तरितत्वात् यथावस्थितग्रहणे बाधकभावाच्च ॥ 58-72 ॥&#xA;॥ इतीरित इति ॥ तस्य चोत्तरं दत्वेति शेषः ।&#xA;‘राज्ञां दूतमुवाचेदं भगवान्प्रेमया गिरा । मा भैष्ट दूत भद्रं  वो घातयिष्यामि मागधम् ॥&#xA;इत्युक्तः प्रस्थितो दूतो यथावदवदन्नृपान् ॥’&#xA;इति सभापर्वोक्तेः ॥ निशम्य तद्वचन इति ॥ तस्येन्द्रसेन्रायसारथेः वचः ।&#xA;‘धर्मराजो हृषीकेशधौम्यव्यासादिभिस्सह । पाञ्चालमात्स्यसहितैः भ्रातृभिश्चैव सर्वशः ।&#xA;त्वद्दर्शनं महाबाहो काते स युधिष्ठिरः॥ ’&#xA;इत्यादि सभापर्वोक्तं वाक्यमित्यर्थः (13.48-49)॥ 73-75 ॥&#xA;॥ क्रतुर्यथाविधानत इति ॥  यथा विधानत इति  यथाविधानतः कृतः क्रतुः पारमेष्ठ्यकं पदं ब्रह्मपदं नयेदिति पूर्वेणान्वयः । ननु ब्रह्मपदायोग्येन स्रामाचरितोऽप्ययं क्रतुबर््रह्मपदं न प्रापयति चेत् तर्हि वैफल्यप्रस्र इत्यत आह नयेत् । ननु यैः यैः अयं क्रतुः क्रियते तांस्तान् सर्वानप्ययं क्रतुः ब्रह्मपदं नयेत् किमित्यत आह- तत्पदे सुयोग्यमेवेति ॥ तत्पदे ब्रह्मपदे सुयोग्यमेव पुरुषं पारमेष्ठ्यपदं नयेदिति पूर्वेणाऽन्वयः । ब्रह्मपदयोग्येनैव कृतोऽयं क्रतुस्ताददृशमेव ब्रह्मपदं प्रापयेदिति यावत् । अन्यथा न ब्रह्मपदायोग्येन कृतश्चेत् तं ब्रह्मपदं न प्रापयेदित्यर्थः ॥ 75 ॥&#xA;तदेव विवृणोति- अयोग्यकानिति ॥ एषः क्रतुः राजसूयः विधातुः चतुर्मुखस्य महापदे महच्च तत्पदं च उत्कृष्टपदमित्यर्थः। तस्मिन्नयोग्यकान् योग्यतारहितान् पुरुषान् पारमेष्ठ्यकं पदं न नयेदिति पूर्वेणान्वयः । ननु ब्रह्मपदायोग्येन स्रामाचरितोऽप्ययं क्रतुः ब्रह्मपदं न प्रापयति चेत् तर्हि वैफल्यप्रस्र इत्यत आह- समानयोग्यतागणादित्यादिना ॥ एषः क्रतुः मुक्तिगं राजसूयकर्तारं मुक्तिस्थितपुरुषवरं श्रेष्ठं करोति । किमपेक्षयेत्यत आह- समानेति ॥ समानयोग्यतापुरुषवद्गणात् वरं करोतीत्यर्थः ॥ 76 ॥&#xA;अयोग्यकमिति पाठे तु ननु स्राानुष्ठितेनापि राजसूयेन ब्रह्मपदप्राप्त्यभावे स्रााद्वैदिककर्मणः फलावश्यम्भावनियमादिति नियमभ्रप्रस्र इत्यत आह- अयोग्यकमिति ॥ एषः क्रतुः विधातुर्महापदे अयोग्यकं योग्यतारहितं मुक्तिगं मुक्तिस्थितं पुरुषं समानयोग्यतागणात् वरं करोति । तथाच पूर्वं सर्वमपि समानमेव तन्मध्ये केनचिद्ब्रह्मपदायोग्येन राजसूयः कृतश्चेत्तत्स्वसमानानां मध्ये मुक्तौ श्रेष्ठं करोतीति भावः । वेद्रातीर्थास्तु ‘अयोग्यकान्महापद इत्यत्र अयोग्यकादिति पदच्छेदः एषः क्रतुः महापदे अयोग्यकं राजसूयकर्तारमिति शेषः । मुक्तिगं विधातुः महापदे अयोग्यकात् समानयोग्यतागणात् परमाधिक्ययुक्तं करोति’ इति व्याचक्षते । तच्चिन्त्यम् । उक्तरीत्या योजनोपपत्तौ कुसृष्टिगौरवात् पदद्वयाऽध्याहारे च गौरवाच्च ॥ 76 ॥&#xA;॥ पुरात्विति ॥ मुक्तितः पुरा मोक्षप्राप्तेः प्राक् स्वजातितः अधिकं करोति । अयं भावः । येन राजसूयः क्रियते तं पुरुषं मुक्तेः प्राक् स्वयं यज्जातीयः तज्जाताऽवधिकं करोति । मुक्त्यनन्तरं तु मुक्तौ स्वसमानेषु श्रेष्ठं करोतीति । उपसंहरति- अत इति ॥ त्रिश’ुपुत्रकः त्रिश’ोः त्रीणि श’ूनि पित्रपरितोषणगुरुगोहननाप्रोक्षितान्नभक्षणलक्षणानि यस्य स तथोक्तः। तस्येत्यर्थः । पुत्रो हरिश्चन्द्रः । तथाच तादृशदोषित्रिश’ुपुत्रत्वेऽपि हरिश्चन्द्रस्य राजसूयकारित्वात् आधिक्यं प्राप्तं इति सूचयितुं त्रिश’ुपुत्र इत्युक्तम्।अतः राजसूयकारित्वादित्यर्थः । तथाचोक्तम्-&#xA;‘पितुश्चापरितोषेण गुरोर्दोग्ध्री वधेन च । अप्रोक्षितोपयोगाच्च त्रिविधिस्तेव्यतिक्रमः ॥&#xA;एवं त्रीण्यस्य श’ूनि तानि दृष्ट्वा महातपाः । त्रिश’ुरिति होवाच वसिष्ठो मुनिसत्तमः ॥’ इति हरिवंशे (1.13.18-19)॥ 77-78 ॥&#xA;अद्य तु यावत्पर्यन्तं  राजसूयो न क्रियते तावत्कालपर्यन्तमित्यर्थः ।  यत्तु ‘अद्य संसारावस्थायां न शक्ष्यति । शक्तो न भविष्यति’ इति वरदराजीयव्य्रायानं तन्न । ‘राजसूयतः त्रिश’ुजाऽधिको भवान् । अवाप्स्यति स्वकां तनुम्’ इत्युत्तरग्रन्थे संसारावस्थायामेव राजसूयकरणे हरिश्चन्द्राऽधिक्यप्राप्तिकथनात् तद्विरोधात् । ननु मानुषत्वेन जातानां देहिनां मरणानन्तरं स्वरूपप्राप्तिः मत्पितुरपि देवांशत्वात् मरणानन्तरं मूलरूपप्राप्तिसम्भवात् । मूलरूपस्य च हरिश्चन्द्रादप्यधिकत्वेन त्रिश’ुजाद्वरत्वं आप्तुं न शक्ष्यति इति कथमुच्यते इत्यतो मूलरूपप्राप्तिरेव नास्तीति वक्तुं तत्र तावन्निमित्तमाह- तपश्चरन्नित्यादिना ॥ दिवं न गच्छतीति शेषः । गतोपि यत्किञ्चित्कारणविशेषादिति शेषः ॥ 79-83 ॥&#xA;(वायुवाहनः  वायुर्वाहनं यस्य सतथोक्तः। विष्णुवाहनत्वन्तु जीवस्य देहोत्क्रमणकाले प्रसिद्धम् । आरुह्य वायुसुतमित्यादिना। रामावतारेऽपि प्रसिद्धम् । इदं वाक्यं क्वचित् नोपलभ्यते ) यत्तु ‘वायुवाहनः वायोरपि प्रणेता’ इति वरदराजीयव्य्रायानम्। तन्न । षष्ठीतत्पुरुष्राीकारे वाहनशब्दस्य नपुंसकल्रित्वेन  वायुवाहनमित्यापातात् ।&#xA;‘सर्वं स्याद्वाहनं यानं युग्यं पत्रं च धोरणम्। परम्परावाहनं यत्तद्वैनीतकम्&amp;hellip;॥’&#xA;इत्यमरसिंहाद्यैः वाहनशब्दस्य नपुंसकल्रिे च अभिधानात् ॥ 84 ॥&#xA;॥ तथेति ॥ तथा सतां समाश्रयो भवेत् । सतां सज्जनानां गुणाः ज्ञानभक्तिवैराग्यादयो यदुद्भवाः यत्पुरुषोद्भवाः स एतादृग्गुणविशिष्टः एक एव तादृशः जरासन्धसमः स पुरुषः त्वया विचिन्त्य विचार्य यात्यतां जरासन्धं प्रति प्रेष्यताम् ॥ 85-103 ॥&#xA;वः त्रीन् युष्मान् विनाऽहं पुमानिति न स्मृतः । मनश्चक्षुरिन्द्रियाऽभावे जडत्वदर्शनादिति भावः ॥ 104-111 ॥&#xA;॥ मया हीति ॥ स्वयं रिपुः मम रिपुरित्यर्थः । ‘निहत्य कृष्णस्य रिपुं स भीम’ इत्याद्युत्तरवाक्यात् यद्वा मया रिपुः जरासन्धः स्वयं साक्षादव्यवधानेनेति यावत् । न हन्यते । तत्र हेतुमाह- नीतिहेतुत इति ॥ यत्तु ‘स्वयं मयैव न निहन्यत’ इति वरदराजीयव्य्रायानं तन्न । मयेत्यनेनैव स्वयमित्यस्य लाभेन पुनः स्वयमित्यस्य पौनरुक्त्यापातात् ॥ 112-114 ॥&#xA;तद्गुणान् तस्य कृष्णस्य गुणान् पूतनानरककंसचाणूरादिवधादिगुणान् ॥ 115-117 ॥&#xA;माषस्य माषनाम्नोऽसुरस्य नालेन कण्ठनालेन&#xA;‘यत्र मांसादमृषभमाससाद बृहद्रथः । तं हत्वा मांसनालाभिः तिस्रो भेरीरकारयत् ॥&#xA;स्वपुरे स्थापयामास तेन चानह्य चर्मणा । यत्र ताः प्रणदन् भेर्यो दिव्यपुुष्पावचूर्णिता ॥’&#xA;इत्यादि सभापर्वणि (21.20-21) । व्यासतीर्थास्तु ’माषस्य माषनाम्नो वृक्षस्य नालेन मूलेन’ इति व्याचक्षते । तच्चिन्त्यम् । भेरीकरणयोग्यमाष्रयवृक्षस्याप्रसिद्धेः । उक्तमानविरोधाच्च ॥ 118-147 ॥&#xA;॥ अद्वारत इति ॥&#xA;‘अद्वारेण रिपोर्गेहे द्वारेण सुहृदो गृहान् । प्रविशन्ति नरा धीरा द्वाराण्येतानि धर्मतः॥ ’&#xA;इति सभापर्ववचनादिति भावः (21.60)॥&#xA;ब्रह्माण्डस्फोटस’ाशै रवैर्युक्ताभिरिति शेषः । मुष्टिभिर्जघ्नतुः ॥ 148 ॥&#xA;गिरयः युद्धभूमिस्थिता गिरयः चूर्णिताः अ्रि्रपातादिभिरिति शेषः । यत्तु ‘गिरयः पृथिव्यां विद्यमानाः गिरयश्चूर्णित आसन्’ इति वरदराजीयव्य्रायानम्। तन्न । युद्धभूमिस्थपर्वतानां अ्रिपातादिना कारणेन चूर्णितत्वेपि स्थलान्तरे स्थितगिरीणां अ्रि्रपातादिकारणाभावेन चूर्णितायोगात् । कारणस्य समानदेशीयस्यैैव कार्यजनकतानियमात् ॥ 149 ॥&#xA;॥ क्रमशोे बलं स्वं समदद इति ॥&#xA;‘पाण्डवो भीमसेनोऽहं धर्मराजादनन्तरः । नागायुतसमप्राणः त्वया नीतः कथं वशम् ॥’&#xA;इति भारते (वन.181.3) । भीमस्य नागायुतबलवत्वप्रसिद्धेः जरासन्धस्याऽपि  भारतादौ नागायुतबलवत्वप्रसिद्धेरुभयोरपि बलसाम्याप्रतीतेर्भीमदेहस्थबलापेक्षयाधिकबलं समादद इति भावः । तथाचोक्तम्-&#xA;‘यत्तद्दैवं परं सत्वं यच्च ते मातरिश्वानः । बलं भीम जरासन्धे दर्शयाशु तदद्य वै ॥’&#xA;इति कृष्णवचनात् सभापर्वणि (25.4) ॥ 150-158 ॥&#xA;असौ सहदेवदत्तो रथः वसुना वसुसञ्ज्ञकराज्ञा वासुदेवादाप्तः प्राप्तः । (ननु साक्षाद्वसवे शक्तिमित्यत आह- शक्रान्तरेति ॥ शक्रव्यवधानेन शक्रेण दापयामास नतु स्वयं दत्तवानिति भावः ॥ रथो ह्यसाविति ॥&#xA;शुशुभे रथवर्योऽसौ यो दुर्जयस्सर्वधन्विभिः । शक्रविष्णू हि स्र्रामे चेरतुस्तारकामये ॥&#xA;रथेन तेन कृष्णस्तु समारुह्य ययौ तदा ॥ (सभा. 25.27-28)&#xA;यं लेभे वासवाद्राजावसुस्तस्मात् बृहद्रथः । बृहद्रथात्क्रमेणाऽपि प्राप्तो बार्हद्रथो नृपम् ॥’&#xA;इत्यादि सभापर्वणि (25.41)॥ 159-160-168 ॥&#xA;॥ हेतवोऽपि हीति ॥ देवा सुराः प्रायः पापस्य हेतवः कर्तारः अपि पापहेतवोपि पापस्य फलभागिनो नकिन्तु पुण्यस्यैव फलभागिनः । दैत्यास्तु प्रायः पुण्यस्य हेतवोऽपि कर्तारोऽपि पुण्यस्य फलभागिनो न किन्तु पापस्यैव फलभागिनः । मनुष्यास्तु द्विभागिनः ।&#xA;‘पुण्यफलभागिनः&#xA;पापद्वेषादिका दोषा अवराणां न संशयः । भक्त्यादिगुणरूपास्तु नराणामाविरञ्चतः ॥&#xA;स्वातन्त्र्यात्सर्वदोषेषु स्थितानामपि सर्वशः । स्पृश्यन्ते नैव दोषैस्ते गुणदानैकतत्परा ॥’&#xA;इति स्मृतेः । ‘यदु किञ्चेमाः प्रजाः चन्त्यः नैतासां तद्भवति पुण्यमेव गच्छति। नह वै देवान् पापं गच्छति’ इति श्रुतेश्च । देवदैत्यानां पुण्यपापफलानुभवस्तस्मिन्नेव जन्मनि मनुष्याणां तु जन्मान्तर इति ज्ञेयम् ।&#xA;पूर्वदेहकृतं कर्म भुञ्जते तदिह प्रजाः । इहैव यत्कृतं पुंसां तत्परत्र भविष्यति ॥&#xA;देवानामसुराणां च अमरत्वात्तपोबलात् । एकेनैव शरीरेण भुज्यते कर्मणां फलम् ॥’&#xA;इत्याद्यनुशासनोक्तेः (224.10-11) ॥ 169-179 ॥ &lt;br&gt;&#xA;पूर्वमेव वा युद्धात्पूर्वमेव युद्धकरणात्प्रागेव जीवग्राहभयात्करं दास्यन्तीति भावः । जिता वा भीमेन साकं युद्धं कृत्वा भीमात् पराजिता वा करं दास्यन्तीति योजना ॥ 180 ॥&#xA;अशेषदिक्षु सप्तद्वीपस्थाशेषदिक्ष्वित्यर्थः॥ 181-182 ॥&#xA;इतरे उर्वरितौ दिशौ प्रति यमौ याताम् । तदेव विशदयति- दिशं प्रतीचीमित्यादिना ॥ ययुस्त इति ॥ सैन्यसहिता इति शेषः  । तथाचोक्तम्-&#xA;‘इत्युक्तः प्रययौ पार्थः सैन्येन महता वृतः । अग्निदत्तेन दिव्येन रथेनाद्भुतकर्मणा ॥&#xA;तथैव भीमसेनोऽपि यमौ च पुरुषर्षभौ । ससैन्याः प्रययुस्सर्वे धर्मराजेन पूजिता ॥’&#xA;इत्यादि सभापर्वणि (26.9-11) ॥ 183-186 ॥&#xA;॥ दिवसान् कतिचित्सुखमिति ॥ कतिचिद्दिवसान् त्रिंशद्दिनानीत्यर्थः ।&#xA;‘ततो भीमस्तत्र राजन् उषित्वा त्रिदशक्षपाः । सत्कृतश्शिशुपालेन ययौ सबलवाहनः ॥’&#xA;इति सभापर्वोक्तेः (30.16) ॥ 187 ॥&#xA;॥ करमादाय सर्वत इति ॥ सर्वतः दशार्णाधिपसुधर्मादिसर्वनृपेभ्यश्च ॥ 188-215 ॥&#xA;॥ पार्थो जित्वाष्टवर्षाणीति ॥ अष्टवर्षाणि किम्पुरुषाद्यष्टवर्षाणि, अपरान् षड्द्वीपान् प्लक्षादिषड्द्वीपान् । तथाचोक्तम्- ‘शाकलद्वीपवासाश्च  सप्तद्वीपेषु ये नृपाः । अर्जुनस्य च सैन्यस्थैः स्र्रामस्तुमुलोऽभवत् ॥&#xA;स तानपि महेष्वासा विजित्य पुरुषर्षभ ॥’ इत्यादि सभापर्वणि (27.14-15) ॥ 216-221 ॥&#xA;॥ ततो यज्ञः प्रववृते कृष्णद्वैपायनेरित इति ॥ यत्र कृष्णद्वैपायनो ब्रह्मत्वम्, वशिष्ठ आध्वर्यवमित्याद्यूह्यम् । तथाचोक्तम्-&#xA;‘स्वयं ब्रह्मत्वमकरोत्तस्मिन् सत्यवतीसुतः । धनञ्जयानामृषभः ससुतः सामगोऽभवत् ॥&#xA;याज्ञवल्क्यो बभूवाथ वसिष्ठोऽध्वर्युसत्तमः । पौलोे होता वसोः पुत्रो धौम्येन सहितोऽभवत् ॥’&#xA;इत्यादि च सभापर्वणि (36.34-35)॥ 222-228 ॥&#xA;प्राश्निक इत्यर्थः । अशेषसंशयच्छेत्ता निस्संशयः सर्वज्ञः सर्वदोषविवर्जितः  प्राश्निक इत्यर्थः ।&#xA;‘अशेषसंशयच्छेत्ता निस्संशय उदारधीः । एकश्चेत्प्राश्निको ज्ञेयः सर्वदोषविवर्जित ॥’ इति वचनात् ॥ 229-247 ॥&#xA;इह भूमौ दुर्योधनादयः तत्र अन्तरिक्षे असुराः कल्याद्याः मूलदैत्याः ॥ 248-249 ॥&#xA;॥ जयः प्रविश्य केशवमिति ॥&#xA;‘अथ ब्रुवत एवास्य भगवान् मधुसूदनः । व्यपाहरच्छिरः क्रुद्धः चक्रेणाऽमित्रकर्शनः ॥&#xA;ततश्चेदिपतेर्देहात्तेजोऽग्र्यं ददृशुर्नृपाः । उत्पतन्तं महाराज गगनादिव भास्करम् ॥&#xA;ततः कमलपत्राक्षं कृष्णं लोकनमस्कृतम् । ववन्दे च तदा तेजो विवेश च नराधिप ॥&#xA;तदद्भुतममन्यन्त दृष्ट्वा सर्वे महीक्षितः । यद्विवेश महाबाहुं &amp;hellip;&amp;hellip;&amp;hellip;&amp;hellip;&amp;hellip;&amp;hellip;..॥’ इत्यादि सभापर्वोक्तेः (71.51-53) । तात्पर्यमुक्तमिति बोध्यम् ॥ 250-268 ॥&#xA;॥ तं प्राहसदिति ॥ यद्यपि सभापर्वणि कृष्णगमनानन्तरं पाण्डवैः दुर्योधनपरिहासः कृत इत्युक्तः । तथापि दशमस्कन्धानुसारेणात्र भगवत्पादैरेवमुक्तम्। भारतं तु कालव्यत्यासेन प्रवृत्तमिति न विरोध इति ध्येयम् ॥ 269-326 ॥&#xA;॥ अधमे देहदण्डश्चेति ॥ चशब्देन वचसा शिक्षां अर्थापहरणञ्च समुच्चिनोति ॥ 327-342 ॥&#xA;॥ नोदासानां अस्माद्दासभूतानां एषां पाण्डवानाम् ॥ 343-350 ॥&#xA;॥ शाकुनेयवधं प्रति शाकुनेयस्य शकुनिपुत्रस्योलूकस्य वधं प्रतीत्यर्थः ।&#xA;‘उलूकं च दुरात्मानं सौबलस्य सुतं प्रियम् । क्रूरं हन्तास्मि समरे भीमसेनाभ्यनुज्ञया॥’ इति सभापर्वोक्तेः (92.77) । यद्यप्युत्तरत्र&#xA;‘उलूकं सहदेवोऽथ शाकुनिं चातिपापिनम्  । जघान द्रौणिहार्दिक्यकृपान् भीमार्जुनौ ततः ॥’&#xA;इत्यत्रोलूकः सहदेवेन हत इत्युच्यते । तथापि ‘त्वत्कृतं मत्कृतं चैवेत्यर्जुनेन भीमं प्रत्युक्तत्वात् अनुजकृतं ज्येष्ठकृतमेवेति न तत्प्रतिज्ञाभ्र इति भावः । यद्वा नकुलः शाकुनेयवधं प्रतिजज्ञे सहदेवस्तथा शाकुनेयं हनिष्यतीति प्रतिज्ञां कृतवानित्यर्थः । हन्तास्मि सहदेवेन हतं करोमीति सभापर्ववाक्यार्थः ।&#xA;‘नियोगाद्धर्मराजस्य द्रौपद्याः पदवीं चरन् । निर्धार्तराष्ट्रां पृथिवीं कर्तास्मि नचिरादिव’&#xA;इत्युत्तरत्र नकुलेन पृथिवीं निर्धार्तराष्ट्रां कर्तास्मि इत्युच्यते। नच तद्युज्यते। भीमेनैव धार्तराष्ट्राणां हन्यमानत्वात् । तस्मात् भीमेन निर्धार्तराष्ट्रां पृथिवीं कारयिष्यामि इत्यभिप्राय इति वक्तव्यम् । एवं उलूकं हन्तास्मीति पूर्ववाक्यस्याप्येवमेवाभिप्राय इति वक्तव्यम् । तत्प्रकरणत्वादिति ॥ 351-352 ॥&#xA;॥ पतितस्येति ॥ पतितस्य प्राणरहितस्येत्यर्थः । काष्ठविष्ठासमस्य प्राणवियोगाऽनन्तरं काष्ठवत् बन्धुभिस्त्यज्यमानत्वात् । काष्ठसाम्यं वियोगानन्तरं विष्ठावत् स्पर्शाद्यनर्हत्वात् विष्ठासाम्यमुक्तमिति ध्येयम् । तथाचोक्तम्-&#xA;‘त्रीणि ज्योतींषि पुरुषे त्रीणि वै देवलोऽब्रवीत् । अपत्यं कर्म विद्या च यतस्सृष्टाः प्रजास्ततः ॥&#xA;अमेध्ये वै गतप्राणे शून्ये जातिभिरुज्झिते । देहे तृतीयमेवैतत्  पुरुषस्योयुज्यते ॥’&#xA;इति भीमेनार्जुनं प्रति सभापर्वणि (94.5-6)।&#xA;‘मृतं शरीरमुत्सृज्य काष्ठलोष्ठसमं क्षितौ । विमुखा बान्धवा यान्ति धर्मस्तमनुगच्छति ॥’&#xA;इतिहाससमुच्चये च ॥ 353-368 ॥&#xA;॥ युधिष्ठिरस्य सभ्रातुरिति ॥ अत्र  युधिष्ठिरस्य च विमोक्षणमेकं वरं सराष्ट्रस्य सभ्रातुरित्यनेन  सराष्ट्रभीमार्जुनादि विमोक्षणमन्यं वरं याचतेति । वरद्वयमयाचतेति भावः । तथाचोक्तम् । द्रौपद्युवाच-&#xA;‘ददासि चेद्वरं मह्यं वृणोमि भरतर्षभ । सर्वधर्मानुगः श्रीमान् न दासोऽस्तु युधिष्ठिरः ॥’&#xA;धृतराष्ट्रः-&#xA;एवं भवतु  कल्याणि यथा त्वमभिभाषसे । द्वितीयं वै वरं भद्रे ददानि वरयस्व ह ॥&#xA;मनो हि मे वितरति नैकं त्वं वरमर्हसि ।&#xA;द्रौपदी-&#xA;‘सरथौ सधनुष्कौ च भीमसेनधनञ्जयौ । नकुलं सहदेवं च द्वितीयं वरये वरम् ॥&#xA;धृतराष्ट्रः-&#xA;तथास्त्विति महाभागे यथा त्वं नन्दिनीच्छसि । तृतीयं वरयास्मत्तो नासीद्वाभ्यां सुसत्कृता॥’&#xA;इति सभापर्वणि(93.26-35)॥ 369 ॥&#xA;॥ नावृणोत्परमिति ॥ परं तृतीयं वरमित्यर्थः । लोभस्य सकलधर्मनाशकत्वात् लोभात्तृतीयं वरं नायाचतेति भावः । तदुक्तम् । द्रौपदी-&#xA;‘लोभो धर्मविनाशाय भगवन्नाहमुत्सहे । अनर्हा वरमादातुं तृतीयं राजसत्तम ॥&#xA;एकमाहुर्वैश्यवरं द्वौ वरौ क्षत्रियस्त्रियः । त्रयस्तु राज्ञो राजेन्द्र ब्राह्मणस्य शतं वराः ॥’&#xA;इति सभापर्वणि (93.33-35) ॥ 370-399 ॥&#xA;॥ इति श्रीमद्विद्याधीशतीर्थपूज्यपादशिष्येण मधुसूदनभिक्षुणा विरचिते श्रीमन्महाभारततात्पर्यनिर्णयार्थप्रमाणसङ्ग्रहे एकविंशोऽध्यायः॥&#xA;अअअथ.॥॥॥&lt;/p&gt;</description>
    </item>
    <item>
      <title>26-32</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/26-32/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/madhu-sUdana-yatiH/26-32/</guid>
      <description>&lt;p&gt;महाभारततात्पर्यनिर्णयव्याख्यानम् -मधुसूदनभिक्षुकृतम्&#xA;॥ अथ षड्रिंवशोध्यायः ॥&#xA;॥ तस्मिन् स्थितेऽनात्तधनुः ॥ अस्वीकृतधनुष्मानित्यर्थः । तादृशःसन् भीष्मानुमतः युद्ध्योद्यतोऽभूदित्यन्वयः ।&#xA;॥ द्रोण इति ॥  द्रोणो धार्तराष्ट्रेण धर्मसुतग्रहे  वृतः वरं याचित इत्यर्थः । धर्मसुतं गृहीत्वा पुनर्द्यूतेन तं परिभूय पुनर्द्वादशाब्दान् अरण्यं प्रापयामि इति बुद्ध्या धर्मसुतग्रहणं वरमयाचत । तथाचोक्तम्-&#xA;‘सत्यप्रतिज्ञे त्वानीते पुनर्द्यूतेन निर्जिते । तस्मिन् जीवति चायाते उपायैर्बहुभिः कृतैः ॥&#xA;पुनर्यास्यन्त्यरण्यानि कौन्तेयास्तमनुव्रताः । सोऽयं मम जयो नित्यं (व्यक्तं) दीर्घकालं भविष्यति ॥&#xA;ततो न वधमिच्छामि धर्मराजस्य कर्हिचित् ।&#xA;सञ्जय उवाच-&#xA;तस्य जिह्ममभिप्रायं ज्ञात्वा द्रोणोऽर्थतत्ववित् । तं वरं सान्तरं तस्मै ददौ सञ्चिन्त्य बुद्धिमान् ॥&#xA;न चेत्कुन्तीसुतं पार्थः पालयेदर्जुनं युधि (्रन चेद्युधिष्ठिरं वीरः पालयेदर्जुनो युधि’ इति उपलभ्यमान पाठः)॥&#xA;इति इत्यादि द्रोणपर्वणि (12.21-24) इति भावः।&#xA;॥ भीमोऽपि कोपादिति ॥ शल्येऽपि म्रुयवाय्वावेशसद्भावात् किञ्चिद्भीमबलसाम्यं इति भावः ॥&#xA;॥ शोणितापगाः ॥ प्रवर्तयन् अदृश्यतेति सम्बन्धः । तथा धर्मसुते आपदः सकाशात् आरक्षिते सम्यग्रक्षिते सति स च अर्जुनः तत्र हुताशदिशि गत्वा तान् संशप्तकगणान् अयोधयत् । अत्र द्रोणाधिष्ठितप्रदेशे भीमो गजानीकं अवधीदित्यन्वयः स गजः तेषां रथान् अम्बरे चिक्षेप ॥ वैष्णवास्त्रं तदाऽ’ुशेऽकरोदिति ॥  तथाचोक्तम्-&#xA;‘विद्धस्तदासौ व्यतिथो  वैष्णवास्त्रमुदीरयन् । अभिमन्त्र्या’ुशं क्रुद्धो व्यसृजत्पाण्डवोरसि ।&#xA;तदस्त्रमुद्यतं दृष्ट्वा वासुदेव प्रतापवान् । विसृष्टं भगदत्तेन तदस्त्रं सर्वघाति वै ।&#xA;असौ झडिति जग्राह पार्थं सम्बोेध्य माधवः(उरसा प्रतिजग्राह पार्थं सञ्छाद्य केशवः इत्यपि पाठान्तरं)।&#xA;वैजयन्त्यभवन्माला तदस्त्रं केशवोरसि । पद्मकोशविचित्रा च सर्वर्तुकुसुमोत्करा ॥&#xA;ज्वलनार्केन्दुवर्णाभा पावकोज्वलपल्लवा । तया पद्मपलाशिन्या वातकम्पितपत्रया ॥&#xA;शुशुभेऽभ्यधिकं शौरिः अतसीपुष्पसन्निभः’ ।&#xA;इति द्रोणपर्वणि (29.17-21)&#xA;॥ तदंशदेशेऽस्य तु वैजयन्ती इति वैजयन्तीमाला ॥&#xA;नीलमुक्तामणिमाणिक्यवैडूर्य रत्नयुक्ता तुलसीदल संयुक्ता पुष्पैश्चतुर्गुणा माला इत्यर्थः ॥&#xA;‘भुवो नीलं अपां मुक्तं माणिक्यं तेजसो हितं । वैडूर्यं वायुजं प्रोक्तं रत्नमाकाशसम्भवम् ॥&#xA;अनेक रत्नसंयुक्ता तुलसीदलमिश्रिता । विष्णुवक्षस्थिता माला  वैजयन्तीति कथ्यते ॥’&#xA;इति वचनात् । ‘पुष्पैश्चतुर्गुणां मालां वैजयन्तीं विदुर्बधाः’ इत्यभिधानाच्च । उक्तञ्च विष्णुपुराणे(1.22.72)&#xA;‘पञ्चस्वरूपा या माला वैजयन्ती गदाभृतः । सा भूतहेतुसम्भूता(स्राता)भूतमाला च वै द्विज ॥’ इति&#xA;वैजयन्तीस्वरूपं द्रोणपर्वणिवर्णितम् ।&#xA;॥ वासुदेवादिचतुः स्वरूपः स्थितोऽनिरुध्दो  हृदि चाखिलस्य ॥ इदमुक्तं भवति ॥ मनःपञ्चविधं मनोबुध्दिरह’ारश्चित्तञ्चेतनेति । तत्र चित्तस्य महत्तत्वनियन्तृत्वेन तद्गतो वासुदेवो नियन्ता । अह’ारस्य सूक्ष्मस्थूलप्रभेदविभिन्नाह’ारतत्वनियामकौ स’र्षणप्रद्युम्नौ नियन्तारौ । मनसस्तु अनिरुध्द इति वासुदेवादिरूपचतुष्टयेन सर्वमनःप्रेरकत्वेन सर्वस्य हृदि स्थित इति । तदुक्तम्-&#xA;‘यत्तत्सत्वगुणं स्वच्छं शान्तं भगवतःपदम् । यदाहुर्वासुदेव्रायं चित्तं तन्महदात्मकम् ॥’&#xA;इत्यादितृतीयस्कन्धे (27.22)।&lt;br&gt;&#xA;प्रकृतेः क्षोभकं रूपं दैवं नारायणाभिधम् । प्रकृतौ महतःस्रष्टा परमः पुरुषोत्तमः ॥&#xA;तदेव वासुदेव्रायं महत्तत्वनियामकम् । स’र्षण्रायस्तु हरिः सूक्ष्माह’ारयामकः ॥&#xA;स्थूलाह’ारनियमी विष्णुः प्रद्युम्ननामकः । अनिरुध्दो मनस्तत्वं नियन्ता भगवान् हरिः ॥&#xA;महत्तत्वादिजीवास्तु ब्रह्माशेषोऽ्रजस्तथा । सूक्ष्मस्थूलविभेदेन कामजश्चानिरुध्दकः॥’&#xA;(3.27.20)इति कापिलेये । हृदि स्थूलः हृदि च अनिरुध्दः स्थित इत्यर्थः । एतेन स्थूलदेहान्तर्यामी अनिरुध्द इति वेदितव्यम् ॥॥&#xA;॥ अस्त्रं मदीयं वरमस्य चादामिति ॥ अस्य भगवतः स्वसूनोः स्वस्य वराहरूपस्य मम सूनोः नरकस्य अस्य मदीयमस्त्रं वैष्णवास्त्रं अस्त्रं  यावत्तिष्ठेत्तात्पर्यन्तम् अवध्यतां चादादित्यन्वयः ॥॥&#xA;॥ दुर्योधनोऽश्रावयद्दीनवाक्यानिति ॥&#xA;तथाहि-&#xA;‘नाग्रहीःप्राप्तं समीपेऽद्य युधिष्ठिरम् । जिघृक्षतो रक्ष्यमाणः सामरैरपि पाण्डवैः ॥&#xA;वरं दत्वा मम प्रीतः पश्चाद्विकृतवानसि । आशाभ्रं न कुर्वन्ति भक्तस्यार्याः कथञ्चन ॥’&#xA;इतिद्रोणपर्वणि(33.8-9) ।&#xA;॥ वरेण रुद्रस्य निरुध्यमानेति ॥ तथाचोक्तम्-&#xA;‘प्रीतो महेश्वरो राजन् वरञ्चास्मै ददौ तदा । सतु वव्रे वरं तत्र पाण्डवेयानहं युधि ॥&#xA;वारयेयं तथा कुर्वे समस्तानिति भारते । एवमुक्तस्तु देवेशो जयद्रथमथाब्रवीत् ॥&#xA;ददामि ते वरं सौम्य विना पार्थं धनञ्जयम् । वारयिष्यसि स्र्रामे चतुरःपाण्डुनन्दनान् ॥&#xA;तेनोक्तस्तमृते पार्थँ शर्वस्तस्माद्वरं ददौ ॥’&#xA;इत्यादिद्रोणपर्वणि (42.17-22)।&#xA;॥ शकटाब्जचक्रमिति ॥ शकटाब्जचक्रं शकटचक्रेण युतमब्जचक्रमित्यर्थः । तथाचोक्तम्-&#xA;‘व्यूहं स्वचक्रं स्वचये भारद्वजोऽकरोन्नृप । गजाश्वरथपद्याद्यैः  द्रोणेन विहितस्वयम् ॥&#xA;तस्यार्धे च सपद्मस्तु गर्भव्यूहः पुनः कृतः । सूचीपद्मस्य मध्यञ्च दृढव्यूहो जयद्रथः ॥&#xA;एवमेतन्महाव्यूहं व्यूह्य द्रोणो व्यवस्थितः । शकटस्य पनस्तुण्डे भारद्वाजो व्यवस्थितः ॥’&#xA;इत्यादिद्रोणपर्वणि (87.22-29) ।&#xA;ननु श्रुतायुधस्य भीष्मसेनाधिपत्यदशायां भीमसेनेन खड्गयुध्देन हतत्वात् तत्रार्जुनः श्रुतायुधमाससादेति कथमुच्यते इत्यत आह- नदीजातमिति ॥ स श्रुतायुधः कल्रितनयो अयं वरुणतनयः इति न कश्चिद्विरोध इति भावः ॥॥&#xA;॥ यस्यादाद्वरुणो ॥ अवध्यपुत्रकामिन्या तन्मात्रा प्रार्थितस्तस्यावध्यत्वसिद्ध्यर्थं अयुध्यता नेयं क्षेप्तव्या क्षिप्ता चेदियं त्वय्येव पतिष्यति इत्युक्त्वा गदामदादिति भावः । तथाचोक्तम्-&#xA;‘तस्य माताब्रवीद्देवं वरुणं पुत्रकारणात् । अवध्यो वै यथा लोके (शत्रूणां तनयो मम)भवेत्तद्वै विधीयताम् ॥’&#xA;इत्यादिद्रोणपर्वणि सप्ताशीतितमाध्याये (92.45) ।&#xA;॥ माद्रीसुतस्यावजस्येति ॥ सहदेवस्येत्यर्थः। तथाचोक्तम्-&#xA;‘ततस्त्वरितमारुह्य सहदेवरथं नृपः । अपायाज्जवनैरश्वैः कुन्तीपुत्रो यधिष्ठिरः॥’&#xA;इत्यादिद्रोणपर्वणि द्व्यधिकशततमाध्याये (106.46) ।&#xA;॥ अलम्बुस इति ॥ स्वाग्रजबकवधनिमित्तात्कोपादिति भावः । ननु भीमस्याच्छिन्नधर्मत्वेन&#xA;‘ततः क्रोधाभिताम्राक्षो निर्दहन्निव भारत । सन्दधे त्वाष्ट्रमस्त्रं स स्वयं त्वष्टेव मारुतिः ॥’&#xA;इति द्रोणपर्वणि (108.38) ।&#xA;कथं त्वाष्ट्रास्त्रं  मुच्यते इत्यतस्तस्यतात्पर्यमाह- अस्त्रज्ञतामात्मनि इति ॥&#xA;‘तत्राद्भुतं परं चक्रे कृतवर्मा महारथः । विदीर्यमाणास्समरे हार्दिक्येन तु पाण्डवाः ॥&#xA;इतश्चेतश्च धावन्तो नैव चक्रुर्धृतिं रणे  । जित्वा पाण्डुसुतान्  युद्धे भीमसेनपुरोगमान् ॥&#xA;हार्दिक्यस्समरेऽतिष्ठद्विधूम इव पावकः ॥’&#xA;इति द्रोणपर्वस्थ (114.99-102) द्वादशशततमाध्यायस्थश्लोकसमुदायस्य तात्पर्यमाह- ददौ वरं तस्य हि पूर्वमच्युत इति ॥&#xA;ननु तर्हि कृष्णवरसद्भावे तदुत्तराध्याये ‘शैनेयस्त्वरितो राजन् कृतवर्माणमभ्ययात्’ (115.3)इत्यादिना सात्यकेस्सकाशात् कृतवर्मणः कथं पराजय उच्यत इत्यत आह- विनैव वृष्णीनिति ॥&lt;br&gt;&#xA;त्रयोदशशततमाध्यायमारभ्य एकविंशतितमाध्यायान्तेन सात्यकेः द्रोणदुर्योधनदुःशासनादीनां जयोक्तेस्तात्पर्यमाह- बलं विवृद्धञ्च तदास्य सात्यकेरिति ॥  यूपकेतुः भूरिश्रवाः । ननु तर्हि तस्मिन्नेव दिने यूपकेतुना सात्यकेः कथं पराजयोऽभूत् इत्यतो शिनितत्पुत्रपौत्रपारभवार्थं रुद्रवरादन्यूनत्वेन सर्वज्ञानातीतानागतत्वेन कृष्णेन भूरिश्रवसं विहायैव वरो दत्त इति यस्मिन्नेव दिने सात्यकेरजेयत्ववरो दत्तस्तस्मिन्दिने सात्यकेर्भूरिश्रवसा पराजयो युज्यत इति शेषं दर्शयति- तद्वासुदेवस्त्विति ॥ तुशब्देन तथाचोक्तम्-&#xA;‘पूर्वमेव हि कृष्णस्य मनोगतमिदं प्रभो । विजेतव्यो यथा वीरः सात्यकिः सौमदत्तिना ॥&#xA;अतीतानागते राजन् स हि वेत्ति जनार्दनः॥’&#xA;इति द्रोणपर्वणि (145.25-26)।&#xA;भूूरिश्रवसःपातनानन्तरं पुनः सात्यकेस्सकाशात् कर्णदुर्योधनादीनां द्विचत्वारिंशच्छततमाध्याये पराजय उच्यते । स कथमित्यत आह- तदा स्वकीयं रथमिति ॥ तथाच भूरिश्रवसःपतनानन्तरं कर्णे कोपेन समागते सति तस्मिन्निन्द्रदत्तशक्तेस्सद्भावात् भयात्तस्मै स्वकीयं रथं दत्वा कर्णं प्रति सात्यकिं प्रेषितवानित्यर्थः । एतत्सर्वं तस्मिन्नेवाध्याये (145.29-31) वेदितव्यम् । षट्त्रिंशच्छततमाध्याये भीमस्य कर्णात्पराजय उच्यते तदुक्तेस्तात्पर्यमाह- ततस्तु भीमस्य बभूव बुद्धिरिति ॥  वचश्चदुष्टमिति ॥&#xA;‘उत्स्मयन्निव राधेयो वाक्यञ्चेदमुवाच ह । पुनःपुनः स्तूबरक मूढ औदरिकेति च ॥&#xA;अकृतास्त्रक मा योत्सीः बाल स्र्रामकातर ॥’&#xA;इत्यादितत्रोक्तं वचनमित्यर्थः (139.93-94)&#xA;॥ बाणवरैस्तदार्जुन इति ॥ कृष्णेन प्रेरित इति शेषः ।  भूरिश्रवसः पतनानन्तरं स कृष्णः स्वकीयं रथं सात्यकये ददौ इत्युक्तम् । तत्र निमित्तमिदानीं वदन् पूर्वोक्तं प्रघसन्यायेन प्रपञ्चयतीति- शक्तिं तु तद्रथगतामित्यादिना ॥ नन्वत्र कर्णो भीमसेनं प्रति तूबर इति किमर्थमुक्तवान् । तूबरेत्युक्तिमात्रेण च भीमः किमर्थं हन्यामीत्युक्तवान् इत्यतः तत्र निमित्तं वक्तुं उपोद्घातमाह- शस्त्रस्र्रहेति ॥ धनुर्विद्यापुराकृताः धनुर्विद्यायाः पुराकृताः प्रथमोपदेष्ट्रा जामदग्न्येन रामेण शस्त्रस्र्रहकाले कुमाराणां व्रतं भवेत् । कुमारैः व्रतं कर्तव्यमित्युक्तमित्यन्वयः । रामेण कीदृशं व्रतं कुमारैः कर्तव्यमित्युक्तमित्यत आह- तच्छत्रुवधरूपञ्चेति ॥ तद्व्रतं शत्रुवधरूपं शत्रुवधं रूपयति कारयति शत्रुवधकारणमित्यर्थः । पूर्वासिद्धं पूर्वैरकृतं भवेत् । अथ च गूहितं च परैरज्ञातं च भवेदित्युक्तमिति पूर्वेणान्वयः । अथवा तद्वधं शत्रुवधरूपं शत्रुवधकारणं पूर्वासिद्धं प्राचीनैरकृतं गूहितं पराज्ञातं अथ धर्मस्याविरुद्धं धर्माविरोधि च रामस्य तुष्टिदं लोकस्य सज्जनस्यानुपद्रवाय कार्यं कर्तव्यमिति यस्मादतोऽस्मात्कारणात् भीमोऽपि रहः तूबरेत्युक्ते हन्यामीति इदं व्रतं चकार । प्रभोरित्यनेन व्रतपालनसामर्थ्यं दर्शयति । तद्व्रतमुक्तलक्षणोपेतमित्याह- अनुपद्रवायेति ॥ सुव्यक्तश्मश्रुमण्डलस्स भीमः सुव्यक्तश्मश्रुं मां कश्चिदपि तथा तूबर इति कश्चित्पुुमान् &amp;hellip;न ब्रूयादिति जानन् लोकस्य अनुपद्रवाय तूबरेत्युक्ते हन्यामीति इदं व्रतं रहश्चकारेति पूर्वेणान्वयः ॥॥&#xA;पिता वृद्धक्षत्र्रायः॥॥&#xA;॥ अक्षौहिण्येति ॥  उभयोः सेनयोः कुरुपाणडवसेनयोर्मध्ये मिलित्वा सप्ताक्षौहिण्यो हताः ॥॥&#xA;कैः कैः कियद्धतं इत्यतः तद्विविच्य दर्शयति- तासामिति ॥ तासां हतानां सप्ताक्षौहिणीनां मध्ये भीमेन तिस्रोऽक्षौहिण्यौ हताः । द्वे अक्षोहिणयौ फल्गुनेन हतौ । तन्मध्ये अर्जुनहताक्षौहिण्योर्मध्ये सौभद्रसात्यकिमुखैः षोडशांशकः षोडशोभागः हतः । तथाच  त्रयात् भीमहताक्षौहिणीत्रयात् हैडिम्बपार्षदमुखैः दशमांशकः दशमो भागो हतः । तथाच अक्षौहिणीद्वये अर्जुनेन पञ्चदशभागा हताः । अक्षौहिणीत्रये भीमेन नवभागा हता इति भावः । भीष्मद्रोणद्रौणिभिः समं द्वे अक्षौहिण्यौ निहतौ ।  तदन्यैः भगदत्तादिभिः तच्चतुर्थांशाः भीष्मद्रोणद्रौणिहतापेक्षया चतुर्थभागो हतः । तथाच भीष्मद्रोणद्रौणिभिः अक्षौहिणीद्वये त्रयो भागाः हताः चतुर्थो भागः तदन्यैर्हत इति भावः ॥॥&#xA;कल्रिवधप्रस्रात् पुरावृत्तं (केतुमदा) कल्रिवधमाह- केतुमानिति ॥ तस्य कल्रिस्य पिता केतुमान् शक्रदेवश्रुतायुधश्च अक्षौहिण्या सेनया साकं भीमसेनेन पातिताः ॥॥&#xA;कस्मिन्युध्ये पातिताः इत्यत आह- खड्गयुद्ध इति ॥ पुरा कल्रिवधात् प्रागित्यर्थः । कल्रिवधात् प्राक् खड्गयुद्धे भीमेन द्रोणसेनापत्यदशायां वा उत भीष्मसेनापत्यदशायां वा केतुमदादयो हता इत्यत आह- भीष्मे सेनापत्यं प्रकुर्वतीति ॥ भीष्मे सेनापत्यं प्रकुर्वति सति पुरा खड्गयुद्धे भीमसेनेन तस्य कल्रिस्य पिता केतुमांश्च शक्रदेवः श्रुतायुधश्च अक्षौहिण्या सेनया साकं पतिता इति पूर्वेणान्वयः  । तदेतच्चोक्तम्-&#xA;‘तथा प्रतिसमादिष्टः कल्रिो वाहिनीपतिः । कथमश्रुतकर्माणं भीमसेनं महारथिम् ॥’&#xA;(54.1)इत्याद्युपक्रम्य&#xA;‘अथाब्रवीत् भीमसेनं  सात्यकिः परवीरहा । प्रहर्षयन्यदुश्रेष्ठो धृष्टद्युम्नश्च पार्षतः ॥&#xA;दिष्ट्या त्वया कल्रिश्च  राजपुत्रश्च केतुमान् । शक्रदेवश्च काल्रिः कल्रिाश्च मृधे हताः ॥&#xA;स्वबाहुबलवीर्येण गजाश्वरथस’ुलः । महाव्यूहः कल्रिानां एकेन मृदितस्त्वया ॥’&#xA;इत्यन्तेन एकोनपञ्चाशदध्याये भीष्मपर्वणि (54.120-123) । वरदराजाचार्यास्तु ‘केतुमदादीनां द्रोणसेनापत्यदशायामेेव भीमेन वधमुक्त्वा भीष्मेण पुरा सेनापत्यं प्रकुर्वति सति कर्णानुजान् धृवाद्यान् निशि खड्गयुद्धे प्रवर्तमाने सति जघ्ने’ इति व्याचक्षते । व्यासतीर्थास्तु ‘सिंहावलोकनन्यायेन पूर्वप्रवृत्तमपि निशायुद्धमाह- खड्गेति॥’  इति व्याचक्षते । अनन्तभट्टारकास्तु रात्रियुद्धात् प्रस्रात् प्रवृत्तं रात्रियुद्धमाह- खड्गेति ॥’ इति व्याचक्षते । तदेतद्व्य्रायानत्रयमपि चिन्त्यम् । तथाहि । खड्गयुद्ध इत्येतदर्थस्य उत्तरेणान्वये केतुमदादीनां द्रोणसेनापत्यदशायामेव वधोक्त्यापत्तेः । नचैतत् सम्भवति। उक्तरीत्या भीष्मसेनापत्यदशायामेव केतुमदादीनां वधोक्त्यवगमेन भीष्मपर्वविरोधापत्तेः । भीष्मपर्वपर्यालोचने दशदिनमध्ये रात्रियुद्धस्य कदाप्यनुक्तत्वात्&lt;br&gt;&#xA;‘स हि नायुध्यत तदा दशाहानि महारथः । सामात्यबन्धुः कर्णो वै सेनां स्वां समचूचुदत् ॥’&#xA;(तमानत मा चिरम् इत्युपलभ्यमानपाठः)’ इति द्रोणपर्वणि (1.35-36)&#xA;‘स्वां सेनां समचूचुदत् । सामात्यबन्धुः कर्णो दशाहानि नोऽयुध्यत्’ इति कर्णानुजानां युद्धाभावकथनात् । भीष्मपर्वण्यपि  कर्णानुजानां युद्धाकथनात् । केचित्तु ‘केतुमदादीनां द्रोणसेनापत्यदशायामेव वधमुक्त्वा भीष्मे सेनापत्यं प्रकुर्वति  सति खड्गयुद्धे धृवाद्यान् बहून् कर्णानुजान् जघ्ने’ इति व्य्रायाय कर्णो निशि भीमकृतां सञ्ज्ञां ज्ञात्वा अपरां इन्द्रदत्तशक्तिभिन्नां शक्तिं चिक्षेप इति निशीत्येतदुत्तरेण योजयति । तदपि न । भीष्मपर्वपर्यालोचने भीष्मसेनापत्यदशायां कर्णानुजानां युद्धस्यैवानवगमात् । द्रोणपर्वणि कर्णानुजानां भीष्मसेनापत्यदशायां युद्धाभावस्यैवोक्तत्वाच्च । केतुमदादीनां द्रोणसेनापत्यदशायामेव वधोक्तौ भीष्मपर्वविरोधध्रौव्यात् । किञ्च (155.38 )द्रोणपर्वणि&#xA;‘रात्रियुद्धे तदा राजन् वर्तमाने सुदारुणे । द्रोणमभ्यद्रवन् सर्वे पाण्डवास्सह सैनिकाः ॥’&#xA;इत्यादिना रात्रियुद्धं कियदुक्त्वा केतुमत्पुत्रकल्रिवधानन्तरं&#xA;‘कर्णभ्रातरः पञ्च नामृष्यन् कर्ण एव च । ते भीमसेनं नाराचैः जघ्नुराशीविषोपमैः ॥&#xA;ततश्चाशु  रथं त्यक्त्वा भीमो दृततरं  गतः । धृवं चास्यन्तमनिशं मुष्टिना समपोथयत् ॥’&#xA;(156.26-27)इत्यादिना द्रोणसेनापत्यदशायामेव निशायुद्धे धृवादिकर्णानुजानां वधोक्तेः ।&#xA;‘कल्रिानाञ्च सैन्येन कल्रिस्य सुतो महान् । त्वरन् पितृवधात् कृद्धो भीमसेनमुपाद्रवत् ॥’&#xA;इति द्रोणपर्वणि(156.21) भीष्मपर्वकृतकेतुमदादिवधः स्मारित इति भगवत्पादैरपि केतुमदादिवधोप्यत्रोक्त इति ध्येयम् ।&#xA;॥ कुत्सयामास बहुश इति ॥&#xA;‘तमभिदृत्य राधेयो मुहूर्ताद्भरतर्षभ । अब्रवीत् प्रहसन्वाक्यं सहदेवं विशाम्पते ॥&#xA;मा युध्यस्व रणेऽधीर विशिष्टैः रथिभिस्सह । सदृशैर्युद्ध माद्रेय वचो मे मा विशि’थाः ॥’&#xA;(द्रोण.168.15-16) इत्यादिप्रकारेण निन्दयामासेत्यर्थः ।&#xA;॥ प्रदीपहस्ता ॥&#xA;‘गजे गजे सप्तकृताः प्रदीपाः रथे रथे चैव दश प्रदीपाः । द्वावश्वपृष्ठे परिपार्श्वतोऽन्ये ध्वजेषु चान्ये जघनेषु चान्ये ॥’&#xA;इत्यादिना प्रदीपग्रहणे विशेषो ज्ञातव्यः ।&#xA;॥ यथास्थिताः ॥ यथा येन प्रकारेण स्थिताः । अश्वपृष्टेषु स्थिताः ये च गजेषु स्थिताः ये च रथेषु स्थिताः ये च भूमौ स्थिताः ते सर्वे तथेति शेषः । तथा तेनैव प्रकारेण तत्र तत्र सुषुपुरित्यर्थः । तथाचोक्तम्-&#xA;‘अश्वपृष्ठेषु चाप्यन्ये रथनीडेश्वथापरे । गजस्कन्धगताश्चान्ये शेरते स्म तथा क्षितौ ॥&#xA;सायुधास्सगदाश्चान्ये सखड्गाः सपरश्वधाः । सप्रासकवचाश्चान्ये प्रसुप्ताश्च पृथक्पृथक् ॥’&#xA;इत्यादिद्रोणपर्वणि(185.39-40) ।&#xA;॥ उपांशु कुञ्जर इति ॥ उपांशु अव्यक्तं अस्पष्टमिति यावत्  ।&#xA;‘तमतथ्यभये भग्नो जये सक्तो युधिष्ठिरः । अव्यक्तमब्रवीत् राजन् हतः कुञ्जर इत्युत ॥’&#xA;इति द्रोणपर्ववचनात् (191.54)।&#xA;॥ मुनय इति ॥ मुनयः वसिष्ठविश्वामित्रादयः ।&#xA;‘क्षत्रियाणामभावाय दृष्ट्वा द्रोणमवस्थितम् । ऋषयोभ्यागमंस्तत्र हव्यवाहपुरोगमाः ॥&#xA;विश्वामित्रो जामदग्निः भरद्वाजोऽथ गौतमः । वसिष्ठः कश्यपोऽत्रिश्च ब्रह्मलोकं निनीषवः॥’&#xA;इतिद्रोणपर्वोक्तेः (191.31-32)।&#xA;॥ कृष्णः व्यासः देवकीनन्दनव्यावृत्यर्थं वेदान्तकृदिति विशेषणम् । अष्टनवतिशततमाध्याये एकोननवतिशततमाध्याये द्रौणिं सान्त्वयता व्यासेन यो नारायणः पूर्वं धर्मपुत्रो भूत्वा बदर्यां तपस्तपन् रुद्रे प्रत्यक्षे सति भूदुर्लभाश्वानयाचत। ततो रुद्रेण  देवगन्धर्वमनुष्यष्वप्रमेयबलत्वं देवासुरमहोरगगन्धर्वपिशाचनरराक्षससुपर्णनागेभ्यो रणे असमत्वमनधिकत्वञ्च शस्त्रशास्त्राग्निभ्योऽजयत्वं आर्द्रेण शुष्केण स्थास्नुना हस्तेन काष्ठेन लोहेन वा अहिंस्यत्वं सर्वसमरेष्वपि असमाधिकत्वं च इत्याद्या वरा ह्यस्मै दत्ताः  । स नारायण एव इह भूमौ कृष्णरूपेण दुष्टसंहारार्थं शिष्टपालनार्थञ्च अवतीर्णः ।  तथा त्वञ्च रुद्राज्जगद्भारहरणार्थं उत्पन्नोऽसि । तस्मात् कृष्णात्पराजयेऽपि न त्वं शोचितुमर्हसि इत्याद्युक्तम् । तदेतत्सर्वस्य तात्पर्यमाह- पूर्णशाड्गुण्यदेह इति ॥ तथाच&#xA;‘ऐश्वर्यस्य समग्रस्य वीर्यस्य यशसःश्रियः । ज्ञानविज्ञानयोश्चैव षण्णां भग इतीरणा ॥’&#xA;इति विष्णुपुराणवचनात् समग्रैश्वर्यादिगुणात्मकः देहः । तथाच वरयाचनमसुरमोहनाय ।&#xA;‘त्वामाराध्यतथा शम्भो ग्रहीष्यामि वरं सदा । द्वापरादौ युगे भूत्वा कलया मानुषादिषु ॥’&#xA;इति पद्मपुराणवचनादित्युक्तं भवतीति वेदितव्यम् ॥&#xA;॥ इति श्रीमद्विद्याधीशतीर्थपूज्यपादशिष्येण मधुसूदनभिक्षुणाविरचिते श्रीमन्महाभारततात्पर्यनिर्णयार्थप्रमाणस्र्रहे षड्रिंवशोऽध्यायः॥&lt;/p&gt;</description>
    </item>
  </channel>
</rss>
