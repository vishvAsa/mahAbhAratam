<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वेदाङ्ग-तीर्थः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/</link>
    <description>Recent content in &#43;वेदाङ्ग-तीर्थः on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/index.xml" rel="self" type="application/rss+xml" />
    <item>
      <title>10-19</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/10-19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/10-19/</guid>
      <description>&lt;p&gt;।। श्रीगुरुभ्यो नमः ।। परमगुरुभ्यो नमः।। श्रीवेदाङ्गतीर्थेभ्यो नमः।। श्रीजयतीर्थादिगुरुभ्यो नमः।।&#xA;।। श्रीमदानन्दतीर्थभगवत्पादाचार्यगुरुभ्यो नमः।। श्रीवेदव्यासाय नमः।।&#xA;श्रीवेदाङ्गतीर्थविरचिता तात्पर्यदीपिका&#xA;।। अथ दशमोध्यायः।।&#xA;अवतारान्तरकथां वक्तुमुपक्रमते- द्वापर इत्यादिना।। कथान्तरद्योतकोथशब्दः। अष्टाविंशतिमे वैवस्वतमन्वन्तरे। पूर्वमपि भगवदवतारन्तरं() देवैः प््र•र्थनायाः प््राकृतत्वात् पुनरिति ।।१-३।।&#xA;स्वदत्तमालां भुविपातकोपत इत्यत्र गृहीत्वा चरता दुर्वाससा ऐरावतारूढ इन्द्रो दृष्टः इन्द्रेण प््राणतः सन् तां मालां इन्द्रायादात्। इन्द्रस्तां मालामैरावतमस्तके न्यधात्। स्वमस्तकमवधून्वता ऐरावतेन सा माला भूमौ पातिता। स्वदत्तमालां भूमौ पतितां दृष्ट्वा कुपितेन दूर्वाससा गतश्रीः भवेदिति इन्द्रं शप्त इति पौराणिकी कथानुसन्धेया।।४।।&#xA;बलिना सन्दधानाः बलिना सह सन्धिं कुर्वाणाः।।५।।&#xA;अं गरुडे अनन्तनामप््रावृत्तेः निमित्तमुक्तम्- नित्यबलत्वहेतुत इति ।। अनेन च&#xA;अनन्तोढो मन्दरस्तु यदा वैवस्वतान्तरे । अमृतार्थं सुपर्णोढो रैवतस्यान्तरे मनोः ।।&#xA;इति ब््राह्माण्डपुराणवचनविरोधः परिहृतः। तत्रापि अनन्तशब्देन गरुडस्यैव &amp;hellip;&amp;hellip;. इति भावः।।६-८।।&#xA;नेत्रं पाशम् । दिव्यपयः विकाररहितत्वात् दिव्यक्षीरमब्धिरूपं क्षीराब्धिमिति यावत् ।।९-११।।&#xA;।। क्षोभितनक्रचक्रम्।। क्षोभितजलचरसमूहं यथा भवति तथा । नक्रशब्दः सर्वजलचरोपलक्षितः(लक्षकः)।।१२-१४।।&#xA;।। तत्पिबत्कण्ठगतेन ।। तत्पिबत् कण्ठगतेन विषेण । पिबदिति शत्रन्तभिन्नं वा पदं नुमभावः छान्दसः।।१५।।&#xA;।। तदुत।। तस्मिन् काले तच्च अस्य जीर्णं उत जीर्णमेव ।।१६।।&#xA;अस्य रुद्रस्य करावशिष्टं विषं कलिरभूत् कलिदेहोभूत्। स च कलिः सर्वजगत्सु व्याप्त इति शेषः। वायोः पूर्णं पीत्वा विकारो न बभूव।।१७-२९।।&#xA;भूयः तपः प््रातप्य स्वयम्भुवः विरिञ्चात् वर आरितः प््र•प्तः। बिन्दुं बिन्दुमात्रम् ।।३०-३२।।&#xA;।। धाता कौस्तुभं ।। धात्राभिमन्यमानं कौस्तुभं त्वत्कण्ठगमास ।।३३-३५।।&#xA;अयं कलिस्तु ब््राह्मवरात् अज्ञानमिथ्यामतिरूपतः अस्मान् सकलाः प््राजाः प््राविश्य इदानीं विबाधते । सः कः स्वरूपः असौ सज्ज्ञानविरुद्धरूपः । असावयं कलिरित्यादिरूपा एकैवयोजना ।।३६।।&#xA;तस्य कलेः कुयुक्तिबाधां कुत्सितयुक्तीनां दूषणानि ।।३७-३८।।&#xA;अदृश्यं च दृषा अज्ञेयम्। अत्र स्थितोयमिति ज्ञातुमशक्यम्। अतर्क्यरूपं एतादृशोयमिति तर्कितुमशक्यरूपम्।।३९-४०।।&#xA;अमृतभूः अमृततया मरणरहिततया भवति प््र•दुर्भवतीति अमृतभूः। अप््र•कृतदेह इति भावः। अमृतभूरित्येतदेव विवृणोति- विशुद्धेति ।।४१।।&#xA;कुत्र प््र•दुर्भाव इत्यत्र तत्पितृमातृवंशं निरूपयति- वसिष्ठेत्यादिना ।।४२।।&#xA;एनं पराशरम् । मदीयस्य मद्भक्तस्य वसोः वसुनाम्नो राज्ञः।।४३।।&#xA;तस्यै स्वभार्यायै । अन्येन युध्यतः तद्वीर्यमपतत्। यमस्वसुर्जले इति शेषः। यमस्वसुर्जलस्थं तन्मत्स्यवधूर्जग््र•स ।।४४-४९।।&#xA;पुंसो योषित्सु जात इत्यज्ञप््रातीतौ कारणमाह- स्त्रीपुम्प््रासङ्गादिति।। स्त्रीपुम्प््रासङ्गात् परतः अनन्तरः।।५०-५२।।&#xA;रविकरवरगौरं सूर्यरश्मिवत् हरिद्राभम् ।।५३।।&#xA;कम्बुसमनानकण्ठं रेखात्रयोपेतगलः।।५४।।&#xA;तयोः पित्रोः ।।५६-६०।।&#xA;कलिरवशिष्ट एव । विनाश्ये एव इत्यचिन्तयत् ।।६१-६३।।&#xA;कीटं तं किमर्थं राजानमकरोत् । स च पूर्वं कः । केन वा कारणेन तस्य कीटत्वमित्यत उक्तम्- पुरेत्यादिना ।।  कुतो राजानमकरोत् इत्यस्योत्तर- पुरा स्वभक्तमिति ।।  पूर्वं कः इत्यस्योत्तरम्- वृषलमिति।।  केन कारणेन जात इत्यस्योत्तरम्- लुब्धमिति।।६५।।&#xA;सीमार्थं स्वभावतश्चतुर्वर्णस्थजीवेषु यः ब््र•ह्मणः तस्य ब््र•ह्मणजन्मन्येव मुक्तिरिति मर्यादार्थम् ।।६६-६८।।&#xA;स्वयं च तपस्तप्त्वैव रुद्रं सुतमवृणोदिति अयोग्यजनान् विमोहयन् ।।६९-७०।।&#xA;शुकनामधेयत्वं कुत इत्यत आह- शुकीति।।७१।।&#xA;अरण्योस्तनयं सृष्ट्वा तया शुकिरूपया घृताच्या प््र•र्थितः शुकीरूपमन्नामधेयोयं भवेदिति प््र•र्थितः । अरण्योः सृष्टं शुकनामधेयं चक्रे।।७२-७३।।&#xA;वीशः सुमन्तुं वारुणिं मुनिं वरुणपुत्रं भृगुमपि उभावप्यविशत्। तमु वारुणिं च वैशम्पायनमुत इत्युभौ ब््राह्माविशत् ।।७४।।&#xA;कं कस्य प््रावर्तकमकरोदित्यतो विविच्य दर्शयति- ऋचामित्यादिना।। शाखाभेदात् ऋचामिति बहुवचनम्। एवमुत्तरत्रापि बहुवचनाभिप््र•यः। यजुषां कृष्णत्वशुक्लत्वभेदेन द्वैविध्यम्। कृष्णयजुषां वैशम्पायनं शुक्लयजुषां सूर्यं प््रावर्तकं चक्रे इति विभागः। यजुषां उभयेषां यजुष्ट्वसाम्यात् एकं वैशम्पायनं द्वितीयं सूर्यं चक्रे इत्युक्तिर्घटते ।।७६।।&#xA;जैमिनिं साम्नां प््रावर्तकं चक्रे। अथर्वाङ्गिरसां अर्थववेदानां सुमन्तुं प््रावर्तकं चक्रे। मनुष्येषु भारतस्य प््रावर्तने वैशम्पायनमादिशत्।।७७।।&#xA;गन्धर्वादिषु भारतस्य प््रावर्तने आत्मजं शुकं मुनिमाविशत्। देवलोकप््रावृत्तये देवलोके भारतस्य प््रावृत्तये नारदं पाठयित्वा भारतं आदिशत्।।७८-८०।।&#xA;योगप््रावर्तकान् योगशास्त्रप््रावर्तकान्। कर्मयोगस्य कर्ममीमांसा देवमीमांसा ब््राह्ममीमांसेति मीमांसात्रयम्। तत्र कर्ममीमांसा जैमिनिना कृता । ब््राह्ममीमांसा स्वयमेव कृता () । देवमीमांसिकाद्यन्तं देवमीमांसिकायाः आद्यन्तौ भागौ कृत्वा स्वयमिति शेषः। अथ मध्यकरणे मध्यभागकरणे शेषं पैलमादिशत् ।।८१-८३।।&#xA;पुराणान्यकरोदित्युक्तम् । तेषां पुराणानां किं किं मूलमित्यत आह- शैवादित्यादिना।। संशयार्थं विपर्ययार्थं च ।।८४-८५।।&#xA;देवाः सनत्कुमारप््रामुखाश्च ज्ञानं पुनः पुनः पुनः विशेषज्ञानं प््र•पुः । ऋषयो मनुष्योत्तमाश्च गौतमशापात् नष्टज्ञानाः पुनः ज्ञानं प््र•पुरिति भावः।।८६।।&#xA;व्यासावतारकथामुपसंहरति- समस्तेति ।।&#xA;इति श्रीमदानन्दतीर्थभगवत्पादाचार्यविरचितश्रीमन्महाभारततात्पर्यनिर्णयव्याख्यायां श्रीवेदाङ्गतीर्थविरचितायां    तात्पर्यदीपिकायां दशमोध्यायः।।&lt;/p&gt;</description>
    </item>
    <item>
      <title>22-33</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/22-33/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/TIkA/vedAnga-tIrthaH/22-33/</guid>
      <description>&lt;p&gt;तस्मात् कार्यतः तत्कार्यवशात् मे विप्रकर्षात् वियोगात् ।।५३।।&#xA;अत्र वन एव स्थिताश्च श्रीकृष्णागमनपर्यन्तमिति शेषः ।।५४।।&#xA;समनुज्ञातः कृष्णेन पाण्डवैश्च ।।५५-६।।&#xA;अत्र नाम्ना पार्वती । पूर्वोक्ते मद्रमगधराजसुते च पार्वती च कुन्त्यैव (वारिताः) ।।५७-९।।&#xA;स्वकृतेन देवनेन निर्विण्णः धर्मराजः ततः परं देवनात् परम् ।।६०-२।।&#xA;तत्प्रापणं तस्मै समर्पणम् । एवं संवत्सरः प्रयातः ।।६३।।&#xA;अतिमार्दवयुक्तत्वात् कारणात् गुरुभयात् । प्रस्तावहेतवे स्वविवक्षितं वक्तुं प्रसङ्गमुत्पादयितुम् ।।६४।।&#xA;इति एतमर्थं संस्थाप्य धर्मजं प्रति समर्थयित्वा अग्रजेन इति सत्यशफथं कारयन् कारयिष्यन् भीमः प्रथमं कृष्णामादिशत् । संस्थाप्य स्वयं निश्चित्येति वा ।।६५-६७।।&#xA;नृपस्य सामर्थ्ययुक्तस्येति शेषः । सार्वकालं सर्वकालमसम्बन्धि यथा सम्भवति तथा । सर्वत्र कुजनतासु सुजनतासु च । तद्विधृतं तया क्षमया (वि)धृतं रक्षितम् ।।६८।।&#xA;सर्वत्र क्षमा कर्तव्येत्येतदुपपादयति - कर्ता चेति ।। चशब्द एवार्थे । इह लोके अस्य चेतनजातस्य (सर्वं) सुखदुःख•शनं तदनुदत्तम् । तेन नारायणेन अनुदत्तं कर्मानुसारेण दत्तं हि यस्मात् तस्मात् नारायण एव सर्वजगतः सुखदुःखयोः कर्ता । तस्मात् नारायणस्यैव सर्वकर्तृत्वात् कुतश्च कारणात् कश्चित् अपि जन्तुः कोपविषयो नास्ति इति । क्षमैव सर्वत्र परमेत्युक्तमुपपाद्योपसंहरति- तस्मादिति ।। तस्मात् अन्यस्य कारणत्वाभावात् , अस्य पुरुषस्य सकलेषु सदसत्सु च क्षमैव परो धर्मः ।।६९।।&#xA;लोकयात्रा लोकप्रवृत्तिः । कापुरुषैः दुर्जनैः ।।७०।।&#xA;सर्वकर्ता विष्णुरिति यदुक्तं तदङ्गीकृत्याह- सत्यं चेति ।। चोवधारणे काष्ठादिवत् काष्ठादिकं यथास्मदादिचेतननियतं तद्वत् । सकलप्रवर्तकत्वं विष्णोरङ्गीकृतं चेत् न कोपि कोपविषय इत्यागतमित्यत आह- तथापि विष्णोः सकलप्रवर्तकत्वेपि ।। पौरुषस्य पुरुषप्रयत्नस्य व्यर्थता अफलता नेति सम्बन्धः ।।७१।।&#xA;पौरुषस्याव्यर्थत्वमुपपादयति- तदित्यादिना ।। शुभाशुभस्येति द्वन्द्वैकवद्भावः । तच्चेष्टितं जीवचेष्टितम् । अन्यथा अफलं न भवेत् । चेष्टानुसारेणैव भोक्ता (अतः) तच्चेष्टितमफलं नेति भावः । एवं कर्तृत्वमुपपाद्योपसंहरति- कर्ता तस्मादिति ।। तस्मात् पुरुषः कर्ता । अत्रायं प्रयोगः- जीवः कर्ता भोक्तृत्वात् । यः कर्ता न भवति स भोक्ता न भवति यथा घट इति । ईश्वरस्यापि कर्तृत्वेन सपक्षत्वात् तत्र भोक्तृत्वाभावादसाधारणानैकान्तिको हेतुरिति नाशङ्कनीयम् । अस्वतन्त्रकर्तृत्वसाधनादित्याह- अपीति । अपि कर्तापि अस्य ईश्वरस्य वश्यः ।।७२।।&#xA;ननु भोक्तृत्वादिति हेतुरस्तु कर्तृत्वसाध्यं मा भूत् किं विपक्षे बाधकमिति तत्राह- वृथेति ।। यदि पौरुषं वृथा अकर्तव्यं स्यात् । यदि पुरुषः कर्ता न स्यादित्यर्थः । तर्हि समस्तवेदगः प्रमाणतमसमस्तवेदगतः विधिः ‘प्रातरुत्थाय सन्ध्यमुपासीत’ इत्यादिविधिः, निषेधश्च ‘न सुरां पिबेत् न पलाण्डुं भक्षयीत’ इत्यादिनिषेधश्च कस्य हेतो प्रवृत्ताविति शेषः । जीवस्य कर्तृत्वाभावे विधिनिषेधकशास्त्रवैयर्थ्यं स्यात् । न च तद्युक्तम् । विधिनिषेधगोचरश्च (अ) कर्तैवेति चेत् न ह्यकर्तारमुद्दिश्य विधिनिषेधौ भवतः । तस्माद् विधिनिषेधगोचरतया जीवः कर्तैवेति भावः । न जीवो विधिनिषेधगोचरोतः कर्तापि नेति चेत् तत्राह- विधेरिति ।। पुमान् यदि विधेर्निषेधस्य च गोचरो न स्यात् तर्हि पुरुषस्य विधिनिषेधात्मकशास्त्रगोचरत्वाभावात् शास्त्रस्य निर्विषयत्वं स्यात् । न च निर्विषयत्वं युक्तम् । अतः परिशेषात् विधिनिषेधौ हरेरेव भवतः ।।७३।।&#xA;अस्तु हरेरेव विधिनिषेधयगोचरत्वं किं नश्छिन्नमित्यत आह- तेनैवेति ।। तेनैव विधिनिषेधगोचरत्वेनैव अमुष्य विष्णोः पुण्येन विहितकरणात् पुण्येन पापेन विहिताकरणात् प्रत्यवायाद्येन निषिद्धकरणात् पापेन च लेपो भवेत् । (तन्निबन्धनं) सुखदुःखभोक्तृत्वं च स्यादिति भावः । अस्तु पुण्यपापलेपस्तस्य कोक दोष इत्यत आह- नैवेति । असौ हरिः ताभ्यां पुण्यपापाभ्यां नैव लिप्येत नैव लिप्यते । चशब्दात् तन्निबन्धनसुखदुःखभोक्ता च नेत्यर्थः । तस्य पुण्यपापलेपाभावे तन्नइभन्धनसुखदुःखाभावे (च) हेतुमाह- परमस्वतन्त्र इति ।। तस्माज्जडेश्वरयोः  विधिनिषेधगोचरत्वानुपपत्तेः पारिशेष्यात् विधिनिषेधगोचरत्वेन पुण्यपापलेपवत्वात् एतन्निबन्धनसुखदुःखभोक्तृत्वात् पुरुषः कर्तैवेति भावः । उपसंहरति- कर्तेति ।।७४।।&#xA;अभत्सयत् कृष्णामिति शेषः ।।७५।।&#xA;तेन धर्मजेन ।।७६।।&#xA;‘कर्ता च सर्वजगतः’ इत्यादिना युधिष्ठिरस्य यत् सर्वकर्तृत्वमुक्तं स्वातन्त्र्यं चोक्तं भगवतस्तदङ्गीकृत्य जीवस्यापि कर्तृत्वमस्वातन्त्र्यं च साधयति- राजन्नित्यादिना ।। ‘तस्मात् कार्यं तेन क्लृप्तं स्वकर्म’ इत्यन्तेन ग्रन्थसन्दर्भेण । विहितं स्वकर्म कार्यमत्यन्तयत्नात् । अन्यत् निषिद्धं अत्यन्तयत्नात् त्याज्यं चेति सम्बन्धः ।।७७।।&#xA;पुरुषस्य एतत् कर्म गमनागमनादिरूपं कर्म प्रत्यक्षम् । एतत् पुरुषनिष्ठतया प्रत्यक्षसिद्धम् । स्वगतकर्मणश्च स्वस्वकर्तृत्वमहं करोमीति स्वस्वसाक्षिप्रत्यक्षसिद्धम् । तेन प्रत्यक्षसिद्धेन क्वचिच्च प्रतिहतेन कर्तृत्वेन केशवस्य प्रेरणाः, कर्तृत्वस्थेति शेषः अनुमेया । विप्रतिपन्नं कर्तृत्वमीश्वराधीनं क्वचित् क्वचित् प्रतिहतत्वात् राजपुरुषकर्तृत्ववदित्यनुमानेन ज्ञातव्या । कर्तृत्वं (तस्य) केशवप्रेरितत्वं (च) ज्ञानिप्रत्यक्षसिद्धमेवेत्याह- स्वकर्मेति ।। विष्णुना विहितं विष्ण्वाज्ञारूपश्रुतिस्मृतिविहितम् ।।७८।।&#xA;तेन एवं ज्ञात्वा कर्मक(करणेन) विष्णोः सकाशात् तदनुग्रहेणेति यावत् सम्यग् गतिं समीचीनां गतिं एति । दैवमेव करोतीति मतावा । तस्मात् कर्तृत्वसद्भावात् स्वकर्माकरणेनर्थसद्भावाच्च ।।७९।।&#xA;(कार्यमेव स्वक) मेत्युक्तम् । तत्रेतिकर्तव्यतामाह- ज्ञातव्यमिति । अस्य कर्तृजीवस्य विष्णोर्वशत्वं च ज्ञातव्यमेव । परतन्त्रत्वात् । नाहं कर्तेति मत्वा स्वकर्म न त्याज्यं चेत्याह- कर्तव्यमिति ।। आत्मनः कार्यं कर्म च कर्तव्यमेव । जीवस्य कर्तृत्वं विष्ण्वधीनत्वं च पुनः सप्रमाणकं दर्शयति- प्रत्यक्षेत्यादिना ।। यथा जीवसंस्थास्वतन्त्रजीवसङ्गता एषा कर्तृता प्रत्यक्षाहं कर्तेति प्रत्यक्षसिद्धा । तथा ‘कुर्वन्नेह कर्माणि जिजीविषेत्’ इत्यागमात् , विप्रतिपन्नः कर्ता भोक्तृत्वात् व्यतिरेकेण घटवदित्यनुमानाच्च सिद्धा । सर्व जीवगतकर्तृत्वादिकं विष्णोर्वशे, वर्तत इति शेषः । तद् द्वयं च जीवस्य कर्तृत्वादिकं तस्येश्वराधीनत्वं च न हेयं जानन् कार्यकर्म विहितं कर्म कुरुते । विद्वान् ममेश्वराधीनं कर्तृत्वमिति विद्वान् । एवं जीवगतं कर्तृत्वमीश्वराधीनमिति ज्ञात्वैव ज्ञानी कर्म कुरुत इत्युक्तम् । इदानीं स एव प्रत्यक्षादिप्रमाणानुसारी नान्य इत्याह- तत्प्रेरकमिति ।। यः तत्प्रेरकं जीवकर्तृत्वे प्रेरकं विष्णुमभिजानन् सम्यग्जानन्नेव कर्म कुरुत इति शेषः । (सः) प्रमाणत्रितयानुगामी प्रत्यक्षादिप्रमाणत्रयसिद्ध(त)त्वाङ्गीकारवान् भवेदिति । जीवस्य कर्तृत्वाभावं वा स्वातन्त्र्यं वा मन्यमानो न प्रमाणत्रितयानुगामीत्यर्थः ।।८०-८१।।&#xA;ननु प्रमाणत्रितयानुगामित्वं किमर्थम् ? जीवेशवरकर्तृत्वग्राहकप्रमाणानां भिन्नविषयत्वं वा एकविषयत्वे(प्य)न्यतम(स्या)प्रामाण्यं वा किं न स्यादित्यतः प्रमाणानामविरोधेनैकविषयतानभ्युपगमे सत्यङ्गीकृतप्रमेयस्य पूर्णप्रमाणतया न स्यादिति भावेनाह- पूर्णं प्रमाणमिति ।। तत्त्रयं (च) अविरोधेन परस्परविरोधाभावेन एकत्रस्थं एकार्थप्रतिपादकत्वेन प्रवृत्तम् चेत् तर्हीति शेषः । तस्मिन्नर्थे पूर्णं प्रमाणम् । भवेदिति शेषः । तत्त्रयं तु अविरोधि परस्परविरोधरहितं पृथक् भिन्नार्थविषयं चेत् तर्हि (मध्य) प्रमाणं भवेत् । बाहुल्यलक्षणप्राबल्याभावात् । प्रमाणान्तरविरोधाभावेनाप्रामाण्यशङ्का(या अ)विषयत्वाच्चेति भावः । तत्त्रयं च विरोधि एकस्मिन्नर्थे  परस्परविरोधयुक्तं चेत् तर्हि अप्रमाणं स्यात् । परस्परविरोधेनैकस्यापि निःशङ्कतया स्वार्थानिश्चायकत्वादिति भावः। तस्मात् एवान्त्यात् तत्त्रयं प्रमाणत्रयं एकत्र अविरोधेनैकार्थविषयतया कार्यं योज्यम् ।।८२।।&#xA;एवं तिस्रोवस्थाः प्रदर्शिताः । ततः कः कामवस्थामङ्गीकरोतीत्यत आह- अज्ञ इति ।। अज्ञस्तु विपरीतज्ञानी प्रत्यक्षं प्रत्यक्षसिद्धं जीवकर्तृत्वं अपहाय दैवमेव कर्तृ मत्वा स्वात्मकर्म प्रजह्यात् । न करोतीत्यर्थः । विद्वान् सम्यग्ज्ञानी जीवं तत्कर्तृत्वं च विष्णुवशं विदित्वा करोत्येव ।।८३।।&#xA;विद्वदविदुषोरपि (प्रवृत्तिभेदे) किं कारणमित्यत आह- स्वभावेति ।। स्वभावाख्या हठाख्या स्वभावहठापरपर्यायवाच्या या योग्यता जीवानामिति शेषः । या योग्यता सर्वजीवेषु अनादि(सिद्धा) नित्या अनादिनित्येत्यर्थः । सा प्रथमं मुख्यं कारणम्, जीवानां विचित्रप्रवृत्ताविति शेषः । अनादिकर्म तु अनाद्यदृष्टं द्वितीयं योग्यतापेक्षयानन्तरं कारणम् । पौरुषाख्यः जीवप्रयत्नः तृतीयकारणम् । तथाशब्दः समुच्चये । ननु योग्यतादीनामेव जीवप्रवृत्तिकारणत्वे विष्णोः स्वातन्त्र्यं गतमित्यत आह- तदेतदिति ।। तदेतत् त्रयं उक्तस्वरूपयोग्यतादित्रयम् । ननु योग्यतादीनां यथेश्वराधीनत्वं तथेश्वरस्यापि किमन्याधीनत्वमित्यशङ्क्य सयुक्तिकं परिहरति- स कस्यचिदिति ।। असौ परात् परः उत्तमादप्युत्तमः । परमः स्वतन्त्रः मुख्यस्वतन्त्रः । नहि परमात् परमस्य परमस्वतन्त्रस्य अपरमास्वातन्त्राधीनत्वं घटत इत्यर्थः ।।८४-५।।&#xA;यो हठः स्वभावयोग्यतापरपर्यायवाच्यः प्रथमकारणत्वेनोक्तः स किं सकलजीवेष्वेकप्रकारोवतिष्ठते उत तारतम्येनेत्याशङ्क्य परिहरति- हठश्चासाविति ।। उपलक्षणम् । अनादिकर्मापीति भावः । स्थितो हि स्थित एव । चेतनस्वरूपाद्यभिप्रायेण योग्यतादीनां प्राथम्यादिकमाह- हठाच्चेत्यादिना ।। कर्माणि अनादिकर्माणि । यत्नः तात्कालिकः पुरुषप्रयत्नः कर्मजः अनादिकर्मजः । उत्पत्यपेक्षया हठादेः प्राथम्यादिकमुक्त्वा हठकर्मणोरभिव्यञ्जकत्वेन यत्नस्य प्राथम्यमाह- यत्नो हठकर्र्मप्रयोक्तेति ।। हठकर्मप्रयोक्ता  योग्यातकर्मणोः  प्रयोक्ताभिव्यञ्जकः । पुरुषप्रयत्नानुसारेण हि योग्यातकर्मणी अभिव्यज्येते । तस्मात् यत्नः तयोः व्यक्तौ प्रयोजक इति भावः ।।८६।।&#xA;कुतो यत्नस्तत्प्रयोजक इत्यत आह- विनेति ।। यत्नं विना हठो न । कर्मापि न । नाभिव्यज्येते इत्यर्थः । अत्राभव्यक्तिर्नाम फलदानोन्मुखत्वम् । ननु यत्नादेव योग्यतादेः फलसम्भवात् किमीश्वरेणेत्यत आह- फलप्रद इति ।। अखिलस्य इत्यर्थः । कुतो वासुदेवः फलप्रद इत्यत आह- विनियामक इति ।। विनियामक हठादेः प्रेरको हि यस्मात् तस्मात् फलप्रद इति पूर्वेण सम्बन्धः । कुतो नियामक इत्यत उक्तम् - स्वातन्त्र्यशक्तेरिति ।। स्वातन्त्र्येण फलप्रदत्वे वैषम्यादिकं स्यादित्यत आह- (तथापीति) । तथापि स्वातन्त्र्येण सर्वस्य नियामकोपि सोपि एतान् हठादीन् अपेक्ष्येणैव अनुसृत्यैव युञ्जेत् फलेन योजयेत् । फलं ददातित्यर्थः ।।८७।।&#xA;हठादिकमपेक्ष्य फलदश्चेन्न स्वा४तन्त्रयशक्तिरित्यत आह- एतानिति ।। इति एवं अस्यैव सङ्कल्पः । अस्य विष्णोरेव सङ्कल्प इति यस्मात् तस्मात् अस्य स्वातन्त्र्यं नापगच्छेत् । स्वाधीनहठादिकमपेक्ष्येव फलं ददानीति स्वसङ्कल्पानुसारेण फलदत्वात् स स्वातन्त्र्यहानिरिति भावः । हठादिकमनपेक्ष्य फलदानेसमर्थत्वात् हठादिकमपेक्षत इति किं नस्यात् इत्यत आह- सहीति ।। सः सर्वशक्तिः सर्वविषयशक्तिः हि यस्मात् तस्मात् प्रभुत्वात् एवमतिसमर्थत्वात् अस्य क्वचित् कस्मिंश्चिदपि विषये अशक्तता असमर्थता न ।।८८।।&#xA;‘तथापि पुंसा विहितं स्वकर्म’ इत्यादिना जीवस्य भगवदधीनकर्तृत्वमुपपाद्योपसंहरति- तस्मादित्यादिना । तस्मात् जीवस्य कर्तृत्वसद्भावात् तेन विष्णुना क्लृप्तं वर्णाश्रमविशेषनिष्ठतया क्लृप्तं स्ववर्णाश्रमोचित(कर्म तस्य विष्णोः) पूजार्थं करोमीति सङ्कल्पपूर्वकं कार्यम् । एवं कर्तुः फलमाह- तेनेति ।। तेन एवं कर्मकरणेनैव तत्प्राप्तिः । नान्यथेत्यर्थः । (अतः) अन्यथा विहितकरणादन्यथा विहिताकरणात् निषिद्धकरणाच्चेत्यर्थः । स्वकर्म सर्वथा कार्यमित्युक्तम् । तत्र कस्य किं स्वकर्म इत्यतो विभागेन कर्मस्वरूपं तदधीनकारणं च निरूपयति- स्वकर्मेत्यादिना ।। जपः अध्ययनम् । उपदेशोध्यापनम् ।।८९।।&#xA;तेन अस्य क्षत्रियस्य पापप्रतिवारणं साधुधर्मस्य प्रवर्तनं च बाह्वोः कर्मैव, बाहुवीर्यसाध्यमेवेत्यर्थः । स्वकर्म हि । क्षत्रियस्यानुषङ्गिककर्माण्याह- मुखस्येति ।। अस्य क्षत्रियस्यापि । विप्रस्याप्यनुषङ्गिकं कर्माह- यज्ञकर्मेति ।। मुखस्य बाहुसामीप्यात्  मुखजे विप्रे बाहुजं यज्ञकर्मापि धर्म चक्रे ।।९०-९१।।&#xA;विष्णोरूरुजऋ । तज्जकर्मैव ऊरुजकर्मैव प्रजावृद्धिः धर्मः । वैश्यस्यानुषङ्गिककर्मान्तराण्यप्याह- तत्सादृश्यादित्यादिना ।। तत्सादृश्याद् उत्पाद्य(त्व) पाल्यत्वलक्षणप्रजा(वृद्धि)सादृश्यात् । वार्तात्मकं कृषिवाज्यादिरूपं तस्यैव वैश्यस्यैव विष्णुर्धर्मं चकार । अङ्घ्रिजः विष्वङ्घ्रिजः तेन गतिप्रधानं कर्म दूतत्वादिकर्म धर्मं चकार । हस्तपदोः सादृश्यतः अङ्गुलिमत्वसादृश्यात् तद्भवं कर्म शुश्रूषणादिरूपम् । न तु यज्ञादिकम् । समीपगत्वात् (सन्तानवृद्धिश्च) । बाहुजा (तस्य) क्षत्रियस्य बाहुबलरूपं कर्म धर्मं इत्युक्तम् । तदेवोपपादयन् धर्मान्तरमप्याह- भुजावित्यादिना ।। भुजौ उरश्च (बलस्य) तदनु ज्ञान(स्य च) स्थानं यस्मात् अतः बलं ज्ञानमिति उभयं च नृपाणां धर्म इत्युक्तम् । बाह्वोर्हृदयसामीप्यात् हृदयकर्म ज्ञानं धर्मः । उरःसामीप्याच्च प्रागुक्तं बलं धर्म इति भावः । विट्शूद्रयोर्हस्तजन्यं कर्मान्तरं (चाह) - पाणावित्यादिना । कृतीनां कर्मणां कौशलं चातुर्यं केवलं (पाणौ) अवतिष्ठते इति यस्मात् तस्मात् विट्शूद्रकौ कर्मणां कौशलेतौ चातुर्ययुक्तौ । पाण्योरूर्वोश्च सामीप्यात् ऊरुजस्य पाणिजं च केवलं धर्मः । ऊर्वोः पदोश्च सामीप्यात् पदोः पाणिसादृश्याच्च पादजस्यापि कर्मकौशलं धर्म इति भावः ।।९२-९५।।&#xA;एषः ‘स्वकर्म(विप्रस्य) जपोपदेशौ’ इत्यादिनोक्तः धर्मविशेषः विप्रादीनां धर्मभेदः प्राधान्यतः असाधारणधर्माभिप्रायेण प्रागुक्त इति शेषः । सामान्यतः साधारण्यात् उक्ताः सर्व एव अखिलानां विप्रादीनां धर्माः । वयं देवा हि यस्मात् तेन सर्व कर्म नः अस्माकं प्रायेण शश्वत् सर्वदा धर्मतामेति । देवानामपि मानुषेष्वतीर्णानां तत्तत्कुलवर्णाश्रमाणामनुसेव्यत्वात् प्रायेण इत्युक्तिः ।।९६।।&#xA;हरिपूजार्थं स्वकर्म कर्तव्यमित्युक्तं विशदयति- एतैरित्यादिना ।। धर्मैः करणभूतैः वर्णैः कर्तृभिः । सर्वसाधारणधर्मानप्याह- तद्भक्तिरित्यादिना ।। भक्तिज्ञानपूजानां यथायोग्यत्वमपेक्षितम् ।।९७।।&#xA;तेषु हरिभक्तेषु येत्यन्तभक्ताः ते विशेषतः पूज्याः ।।९८-१००।।&#xA;तस्य निस्सीमत्वात् दोषास्पृष्टौ सर्वसद्गुणपूर्तौ च शक्तिः विद्यते यस्मात् एवं अस्माद्धेतोः अखिलैर्गुणैः पूर्णो नारायणः स्वधर्मैः पूज्यतमः ।।१०१।।&#xA;यदर्थं ‘नैव क्षमा कुजनतासु’ इत्यादिना कृष्णाभीमभ्यामुक्तं तदाह- अस्माकमित्यादिना ।। तेन स्वकर्मणा भगवत्पूजायाः कर्तव्यत्वेन कारणेन अस्माकम् क्षत्रियाणामिति भावः । अतिक्षमा कुजनास्विति शेषः । धर्मो नैव यत् यस्मात् तस्मात् दुष्टानां दुर्योधनतदनुबन्धिनां वारणं निधनमिति भावः कार्यमेवेति सम्बन्धः । क्षत्रियस्य दुष्टनिवारणे फलमाह- (हन्यादिति) यः क्षत्रियः दुष्टान् क्षत्रियान् युद्धगतान् स्वबाहुवीर्येण तनुच्छेदादिनेति भावः । (हरिं स्मरन् तत्पूजात्वेनेदं कृ)तमिति स्मरन्निति भावः । विशेषतो हन्यात् यागादीतरधर्मेभ्योपि दुष्टहननमेव प्रथमत कुरुत इति भावः । तस्य बाहू सदेहौ चैतन्यमात्रौ केवलं चिदात्मकौ भवतः ।।१०२।।&#xA;दुष्टहननेपि विशेषमाह- पाफाधिकानित्यादिना ।।१०३-४।।&#xA;घातनीयः परैरिति शेषः । घातनीय इत्येतद् विवृणोति- न स्वयमिति ।। स्वयमेव न वध्यः ।।१०५।।&#xA;क्रूरं स्त्रीबालवधादिकम् धर्मयुक्तं च धर्मसाधनमपि । स्वकार्यं स्वयं कर्तव्यम् ।।१०६।।&#xA;निकृतिः व्याजात्मकम् । अत एव (पापं) पापसाधनम् । तस्मादेव गर्हितम् । सौबलेन सहेति शेषः । तेन द्यूतहृतं तद् दत्तं न वदन्ति ।।१०७।।&#xA;न केवलं द्यूतहृतं तद् दत्तं न । ततोन्यदपीत्याह- भीतेनेति ।। द्यूते स्त्रियां च दत्तमिति शेषः ।।१०८-९।।&#xA;धर्मनित्यः धर्मे स्थिरः ।।११०।।&#xA;ते अस्माकमतीता मासाः । वेदप्रामाण्यात् प्रमाणतमवेदोक्तत्वादिति भावः । वत्सरा हि । सहस्राब्दं सहस्राब्दनिर्वर्त्यं सत्रं नराणां मासैः सहस्रमासैः निर्वर्त्यमुक्तम् वेद इति शेषः । नराणामल्पायुष्यादिति भावः ।।१११-२।।&#xA;कादिवरैः ब्रह्मादीनां वरैः ।।११३।।&#xA;सर्वलोके सर्वलोकविषये ।।११४।।&#xA;तस्मात् स्वातन्त्र्यादिगुणविशिष्टस्य हरेः पूजार्थमस्माकं दुष्टनिग्रहस्य कर्तव्यत्वात् । राजन् याहि वनवासान्निर्गत्याभिगच्छ ।।११५-६।।&#xA;कुर्यामेव त्वदीरितमित्येतद्वचः सत्यम् । सत्येन वचनेन आत्मानमालभे स्पृशामि । सत्यशपथार्थमिति (भावः)।।११७।।&#xA;हे भीम यदि एवं एवमपि मया सत्यशपथे कृतेपि मां वदेः पुनःपुनरिदानीमेव गन्तव्यमित्यादिनिर्बन्धरूपवचो वदेः, तर्हि मां अतिवाचा क्रूररूपवचसा तुदसे । तदैव मत्तो(क)रणसमय एव मेत्ययः कार्यः शत्रवश्च हन्तव्या एव । नात्राहं प्रष्टव्य इति भावः ।।११८-२०।।&#xA;तदैव गन्तव्यमित्युक्ते कदेत्याकाङ्क्षायामाह- विज्ञातास्त्रे धनञ्जये इति ।।१२१।।&#xA;त्रयोदशे वर्षे अतीते सतीति शेषः । राज्यार्थं निश्चयेन गमनार्थे युधिष्ठिरस्य प्रतिश्रवः भीमस्याभिप्रायो हि । प्रतिश्रवस्य कारयितुर्भीमस्याभिप्रायमाह-अन्यथेति ।। अतिमृदुत्वात् अतिमृदुचित्तत्वात् परैः शत्रुभिः भिन्नधीः भीमचिकीर्षितप्रतिकूलमनाः स अन्यथा प्रतिश्रवाभावे सति न गच्छेत् राजाभिमुखे नगच्छेदित्यर्थः । तस्मात् प्रतिश्रवं तेन कारयामासेति भावः ।।१२२-३३।।&#xA;फल्गुनस्य वधार्थं च वधार्थमेव आयातं आगच्छन्तम् । फल्गुनस्येति परोक्षनिर्देशः ।।१३४।।&#xA;तं आत्मनो वधार्थमायातं ज्ञात्वा ।।१३५।।&#xA;तं वराहं अनु गच्छन्निति शेषः ।।१३६-४१।।&#xA;ननु ‘धरातलस्थिते न मय्यमुं कश्चन जेष्यति’ इति कृष्णदत्ताजेयत्ववरसद्भावात् कथमर्जुनः पराजित इत्यत आह- पूर्वमिति ।। अजेयत्वं वरमिति सम्बन्धः ।।१४२-३।।&#xA;ननु ‘शङ्करस्थं हरिं स्मरन् तपश्चकार’ इति हरिध्यानपूर्वकं तपश्चरणमुक्तम् । ‘ततः प्रादादस्त्रं पाशुपतं शिवः’ इति शिवादस्त्रप्राप्तिर्वक्ष्यते । तस्माद्धरिं ध्यात्वा तपसि (कृते) रुद्राद्वरलाभोनुपपन्न इत्यातस्तदुभयं घटयितुमाह- केवलानिति ।। व्यासः केवलान् वैष्णवान् विष्ण्वेकदेवताकान् मन्त्रान् नो ददौ । किन्तु विष्णुरुद्रोभयदेवताकानेव ददावित्यर्थः । अत एव ‘शिवः प्रादात्’ इति च शिवगतो विष्णुः प्रादादित्यर्थोङ्गीकरणीयः । प्रागपि ‘शङ्करस्थं हरिं स्मरन्’ इत्येतेन तपश्चरणकालविषयो विरोधोपि वारितो वेदितव्यः ।।१४४।।&#xA;एतावता केवलवैष्णवत्वरहितेन मन्त्रेण अलमिति अभिप्रायवानिति शेषः । अभिप्रायान्तरं चाह- केवलैरिति ।।१४५-७।।&#xA;उभयदेवता(क)मन्त्रस्य कथं पाशुपतनामत्वमित्यत (आह-अस्त्रमिति । अस्त्रस्य देवता) विष्णुः । तस्मात् विष्णुदैवत्यम् । तत्साधकत्वेनाभिमानिदेवता पशुपतिः । तस्मात् पाशुपतं नामेत्यर्थः । तदैव सुराः स्वान्यस्त्राणि ददुः ।।१४८-९।।&#xA;त्वया ब्रह्म तोषितं यतः तेन प्रीतोस्मि ।।१५०-३।।&#xA;मानुषेण भावेन स्वस्य मानुष्यजन्मापेक्षया कुलस्य मातेति निराकृता निषिद्धा अभूत् । उर्वश्याः पुरूरवसो भार्यात्वात् । स्वस्यापि पुरूरवसो वंशे जातत्वात् त्वमस्मत्कुलमाता । अतो नाङ्गसङ्गयोग्येति न्यषेधदिति भावः ।।१५४।।&#xA;संवत्सरं च ते षण्डता न भवतीति अनुग्रहं चादात् ।।१५५।।&#xA;गान्धर्वं वेदं (गान)विद्याम् ।।१५६।।&#xA;‘सुभद्रामभिन्युं च रथमारोप्य केशवः’ इत्यत्र कृष्णः ‘पाण्डवानभ्यनुज्ञाय’ द्वारकामगमदित्युक्तम् । ततः किमकरोदित्यतस्तत्प्रवृत्तिमाह- सुभद्रयेत्यादिना ।। असुरान् विमोहयन् अहं ते सकाशतः वरं ग्रहीष्ये । ततस्त्वं मत्तः श्रेष्ठः पूज्यो भविष्यसि इति पूर्वतः पूर्वं शम्भवे  वरः प्रदत्तः आस हि यस्माद् तस्मान्मयेदानीं शम्भोर्वरं आदातव्यः । इत्थमैक्षत अचिन्तयत् ।।१५७-८।।&#xA;‘वरं ग्रहीष्ये’ इत्युक्तमर्थं पद्मपुराणगतवाक्येन विवृण्वन्नाह- त्वामिति।। ‘त्वामाराध्य’ इत्यस्यापि पूर्वार्धे ‘मां चोवाच यथा मत्तः पूज्यः श्रेष्ठो भविष्यसि’ इति । अस्यार्थः विष्णोः सकाशादाधिक्यमिच्छता मया सम्यगाराधितो हरिः मां चोवाच , शम्भो त्वं मत्तः श्रेष्ठः मत्तोपि पूज्यः अज्ञलोकप्रवादत इति भावः यथा भविष्यसि तथा अहं द्वापरादौ युगे कलया अंशेन मानुषादिषु भूत्वा त्वामाराध्य वरं ग्रहीष्यामि इति हरिणोक्तमिति पार्वतीं प्रति रुद्रवचनम् ।।१५९।।&#xA;इति वाक्यं ‘त्वामाराध्य’ इत्यादिना रुद्रायोक्तं स्ववाक्यं ऋतं कर्तुं चिन्तयतो वासुदेवस्य अभिप्रायं पुत्रं देहीति मया प्रार्थनं कार्यमित्यभिप्रायं विजज्ञुषी रुक्मिणी, वासुदेवस्य प्रीत्यर्थं पुत्रे जातेपि पुत्रार्थं वाक्यमब्रवीत् (इति) ‘अभिप्रायं विजज्ञुषी’ इत्येतद् विवृणोति ।।१६०-२।।&#xA;असुराणां सम्मोहाय ययावित्युक्तार्थे वराहपुराणगतवाक्यं सम्मतित्वेनोदाहरति- एष इति ।। मोहं मोहकं शास्त्रम् । यः मोहकग्रन्थः । त्वं कुरु कारय च ।।१६३।।&#xA;अतथ्यानि कुत्राप्यविद्यमानानि । वितथ्यानि व्यधिकरणत्वेन विद्यमानानि । मयि दर्शयस्व ।।१६४।।&#xA;मोहसृष्ट्यादैः प्रयोजनमाह- तमोसुरा इति ।। एतन्मतं ममेति । मम एतत् मतं अभिप्राय इति (अतः) असुरा मोहयित्वा इति शेषः  ।।१६५।।&#xA;केशवेन शिवस्य पूर्वं यत् इत्युक्तवचनं (तत्) सत्यं कर्तुम् ।।१६६।।&#xA;कृष्णं द्रष्टुं गिरिशेन प्रदिष्टौ अत एव द्वारकां गन्तुकामौ समायाताम् , बदरिकाश्रममिति शेषः ।।१६७-७०।।&#xA;अत्र च शैवं तपश्चकारेव अदर्शयत् ।।१७१।।&#xA;इवेत्युक्तस्याभिप्रायमाह- स्वीयानिति ।।१७२।।&#xA;तेन हरिणा सुराः गतज्वरा सन्त्विति अभिप्रायेण असुराणां मोहाय अहं द्वादशवत्सरं तव तपः कुर्यामिति शर्वं प्रति तपश्चरणं पूर्वमुदितं यद् यस्माद् तस्माद् द्वादशवत्सरं तपसः कर्तव्यत्वात् एकमेवाहो द्वादशवत्सरं कर्तुं कृष्णः तदा बृहस्पतिं आज्ञया स्वाज्ञया क्षिप्रं द्वादशराशिषु चारयामासेत्यन्वयः । तेन द्वादशराशिषु बृहस्पतिसञ्चारेण ।।१७३-७।।&#xA;तत्र तस्मिन् काले । स्वात्मानं प्रत्येव होमादिकाः क्रियाञ्चक्रे ।।१७८।।&#xA;योगिवराः सनकाद्याः । प्रजेशाः दक्षाद्याः ।।१७९।।&#xA;आशु अभ्याययौ । निजगणैः निजप्रमथगणैः ।।१८०-८१।।&#xA;रुद्रहृदि गतं निजं रूपम् । रुद्रहृदि गतत्वाद् रुद्राभिधायकानेकश्दाभिधेयमिति भावः । तत् स्तुतिवाक्यं निशम्य ।।१८२।।&#xA;विष्णुः समस्तसुजनैः परमः सर्वोत्तम इति अभ्युपेयः ज्ञेयः । तत्प्राप्तये तज्ज्ञानाय । अभ्युपेयाः समीचीनोपायाः । तज्ज्ञानसाधनसामग्रीसम्पादकत्वात् तज्ज्ञानेभ्युपायाः । ‘मुक्तास्तु मानुषाः देवान् देवा इन्द्रं स शङ्करम् । स ब्रह्माणं क्रमेणैव तेन यान्त्यखिला हरिम् ।।’ इति प्रवेशे द्वारत्वाच्चेति भावः । अशेषनिगमार्थविनिर्णयः निखिलवेदार्थ (विनिर्णयः । तेन उत्थः स्थापितः । मम सकाशात्)अब्जयोनेः अव्यक्ततः लक्ष्म्याःसकलजीवगणआच्च नित्यं संसारे मुक्तौ च विष्णुरेव परमः उत्तमः यत् यस्मात् तस्मात् ‘विष्णुः समस्तसुजनैः परमोभ्युपेयः’ इति पूर्वेण सम्बन्धः । इत्येव उक्तप्रमकारेणैव (निश्चयः उत तस्मात् एतदनु) स्मरध्वम् । अन्वनु निरन्तरं स्मरध्वम् ।।१८३-८५।।&#xA;‘पुरापि ज्ञानिनोधिकम्’ इत्युक्तं विवृणोति- सर्वेति ।।१८६।।&#xA;तथापि सर्वदेवोत्तमत्वज्ञाने सत्यपि । तत्प्रमाणानां तदुत्तमत्वप्रतिपादकप्रमाणानां बहुत्वात् नानाविधत्वात् । अत्र प्रमाणेषु युक्तिमात्रे विरोधपरिहारयुक्तिमात्रे ये संशयाः तेपि तदा रुद्रवाक्यादपगताः । एवं च युक्तिभिः प्रमाणैः तत्सर्वोत्तमत्वावधारणात् ‘ज्ञानाभिवृद्धिमगमन्’ इत्युक्तमिति भावः ।।१८७।।&#xA;ततः रुद्रागमनानन्तरं । तत् सत्यं कर्तुम् , पुत्रं देहीति शिवमब्रवीत् ।।१८८-९।।&#xA;प्रवादतो मद्दत्त इत्युक्तमेव विवृणोति- पुरेत्यादिना ।। तदा अहं तामित्यब्रवमिति सम्बन्धः । एवं वचनेपि न मे स्वातन्त्र्यमित्याह- त्वदाज्ञयेति ।।१९०-५।।&#xA;ज्वलामालाकरालेेन (दावानल) ज्वालामालाकरालेन स्वतेजोवर्धितेन च स्वतेजसा उपचितेन च ।।१९६-७।।&#xA;एतत् वक्रासुरहननदिकम् ।।१९८-९।।&#xA;तृतीयेह्नि द्वारकानिर्गमनात् तृतीये दिवसे ।।२००।।&#xA;पुरद्विषः पुरारेः ।।२०१-२।।&#xA;नप्त्रा पौत्रेण , सात्यकिनेत्यर्थः ।।२०३-८।।&#xA;अदीनसत्वः (अहीनपौरुषः) ।।२०९।।&#xA;अतीत्यैव पश्चात् पृष्ठतः ।।२१०-११।।&#xA;पुनः स्वपुरीगमनानन्तरम् । एकः अद्वितीयः । अहमेव वासुदेवो नान्यः इत्यभिप्रायः ।।२१२।।&#xA;मां शरणं समागच्छेथाः इत्युक्त्वा दूतं प्रस्थापयामास इति सम्बन्धः । दूतोक्तं तत् एतत् वाक्यम् ।।२१३।।&#xA;हरिश्च अभ्यगात् ।।२१४-२१।।&#xA;कृष्णाभावम् वरमिति शेषः ।।२२२।।&#xA;दक्षिणाग्नौ कृत्याम् उत्पाद्येति शेषः । दैत्यावेशात् कारणात् आवृतात्मा मिथ्याज्ञानेनावृतमनाः ।।२२३-६।।&#xA;क्वचित् कदाचित् । विडम्बयन्नेव ।।२२७।।&#xA;आत्मनः सदा कृष्णेन अवियोगमेव वेत्त्री अपि ।।२२८।।&#xA;अदुःखामपि ।।२२९-३०।।&#xA;क्षीबः मत्तः ।।२३१-३२।।&#xA;दानवावेशयुक्तौ अत एव वासुदेवप्रतीपौ (मैन्दो विवि)दश्च सखायौ । भौमे हते । निमित्तसप्तमीयम् ।।२३३।।&#xA;व्रजेति ऊचे राममिति शेषः ।।२३४-५।।&#xA;राममाहात्म्यप्रसङ्गात् साम्बमोचनादिराममहिमानम वक्तुं तदुपयुक्तां स्वयंवरकथामाह- दुर्योधनस्येत्यादिना ।। पूर्वं रतिः अत्र नाम्ना लक्षणा दुर्योधनस्य या पुत्री आस ।।२३६-७।।&#xA;एकं च असहायं च ।।२३८।।&#xA;शमार्थी सन्धानार्थी बलभद्रः ।।२३९-४०।।&#xA;तत् पुरं (हस्तिनपुरम्) ।।२४३-४।।&#xA;भीमोपि यस्य अलमच्युतावेशिनः अस्य रामस्य अच्युतावेशविशेषकालं ज्ञात्वा युद्धे क्रीडायुद्धे नोदेति ।।२४५।।&#xA;नोदेतीत्येतद् विवृणोति- क्रीडायुद्ध इत्यादिना ।। तात्कालिकीं व्यक्तिं तत्कालीनमावेशविशेषाविर्भावम् ।।२४६-७।।&#xA;द्वार्वत्यामेव निवसति । स्वप्ने (रता) । तमानयेत्युवाच ।।२४८-५१।।&#xA;निहत्य (ताडयि)त्वा ।।२५२-३।।&#xA;तान् अग्नीनङ्गिरसं च ।।२५४।।&#xA;ततः ज्वरमाससाद । तेन ज्वरेण कर्त्रा भस्मप्रहारेण करणेन ।।२५५-६।।&#xA;अन्यं ज्वरं वैष्णवज्वरमिति भावः । तदा तु गिरिशभृत्यं ज्वरम्, स्वयं आत्मना जित्वापि नालम् मदाधिक्यस्येति शेषः ।।२५७-९।।&#xA;अजः प्रभुः व्यथां दुःखं विना स्थितः । दुःखरहित इत्यर्थः ।।२६०।।&#xA;विजृम्भणास्त्रतः स्तम्भनास्त्रतः । विजृम्भयामास स्तम्भयामास ।।२६१।।&#xA;स्थाणूपमे निष्प्रयत्ने स्थाणुवन्निष्प्रयत्ने स्थिते सम्बोधयामास ।।२६२।।&#xA;तत्र विष्णूदरे बिल्वनामि्न वने गिरीशेन अच्युतात् शैवं पदं प्राप्तुमेव यद् येन रूपेण तपः कृतं शिवस्य तद् रूपं स्तम्भितं दर्शयामास च ।।२६३।।&#xA;तच्छिरोर्थे तच्छिरश्चेदनार्थम् ।।२६४।।&#xA;स्वभक्तं कृत्वा गतासुरावेशं कृत्वेति भावः ।।२६५-६६।।&#xA;‘क्रीडार्थमत्यल्पजनेषु’ इत्यतः ज्वरातिशयो नाश्चर्य इत्युक्तम् । तत् कैमुत्येनोपपादयति- येनेति ।। किं कथ्यते, अशक्य इ(ती)ति शेषः ।।२६७।।&#xA;सर्वद(प्यधिकानां ब्रह्मणामपि रमाया अपि) चलितुं बलं न । भावाः धर्माः ।।२६८-७२।।&#xA;शक्रधनञ्जयोक्तः इन्द्रेण दिवि स्थितेन धनञ्जयेन चोक्तः । सः प्रसिद्धः ।।२७३।।&#xA;पृथ्वीमिति । भारतवर्षान्तर्गताम् ।।२७४-५।।&#xA;भीमेतिस्नेहात् कारणात् ।।२७६।।&#xA;यावत् पाण्डवाः पुरं यास्यन्ति तावत् (स्थाप)यामः । ततः स्वपुरप्राप्त्यनन्तरम् ।।२७७-८०।।&#xA;शैशिरं हिमवन्तम् । सुदुर्गे स्थले ।।२८१-२।।&#xA;(शर्वश्वशुरं) गिरिं हिमवन्तम् । सुवर्णकूटं हेमकूटं गिरिम् , निषधं गिरिं च । मेरोः प्राच्यां पूर्वस्य दिशि ।।२८३।।&#xA;प्रतिपादयन्तः मुन्यादिभ्यः ।।२८४-९।।&#xA;विशेषाद् दिव्यशक्तेः अनादानं स्वत एव विद्यमानशक्तिं विना अधिकानादानं परमो धर्मः । भीमः हनुमांश्च एक एव सन्, तस्मादत्र ज्यायःकनीयोवृत्तिमभिपेदे ।।२९०।।&#xA;देवानां मानुषत्वेपि दिव्यशक्तेः सत्वाद् विशेषाद् दिव्यशक्त्यनादानं धर्म इति कथमुच्यत इति तत्राह- सर्व इति ।। सुराणां मानुषत्वे युगानुसारात् कृतादियुगक्रमानुसारात् मूलरूपेषु उत्तमत्वाधमत्वानुसारेण सर्वे गुणाः बलज्ञानादयः आवृताः भवन्तीति शेषः । किं सर्वात्मना आवृता भवन्तीति ? नेत्याह- भागत इति ।। उरूणां उत्तमानां आदानतः इदानीमेव दिव्यगुणाविर्भावो भवेदिति पूर्वमादानतः आदानेच्छातः व्यक्तिं अभिव्यक्तिं आयान्ति ।।२९१।।&#xA;अतिसुव्यक्तशक्तेः विष्णोः प्रादुर्भावेपि इह बलज्ञानादिविषये काचिदव्यक्तिः नास्ति । ‘आदानतो व्यक्तिमायान्त्युरूणाम्’ इति यदुक्तं तत्र विशेषमाह- इच्छाव्यक्तिरिति ।। तदन्येषां मारुतादन्येषां कारणेन सत्यामप्यादानेच्छायां कारणेन कारणविशेषेण ।। २९३-३।।&#xA;रामस्य कथाः त(था) राम(स्य) दिव्यं तच्चातुरात्म्यं चतूरूपत्वम् । वासुदेवरूपेणैव रामत्वम् । सङ्कर्षणादिरूपाणां लक्ष्मणादिष्वाविष्टत्वम् । एवं चतूरूप(त्वम्) ।।२९४-७।।&#xA;परैः शत्रुभिः ।।२९८-९९।।&#xA;शिववरादजेयान् कथं जिग्य इत्यतस्तत्स्वरूपं निरूपयति- वातेनेति ।।३००।।&#xA;विष्णोः गुणान् ख्यापयन् । अत एव विष्णुं सर्वतः भिन्नं सर्वतोधिकं ब्रुवन् । ब्रुवाणान् बहूंश्च वादतः अजैत् । ‘जघ्नेखिलान् गदया तेषु वीरान्’ इत्युक्तम् । तत्र कति हता इत्याकाङ्क्षायामाह- वीरान् लक्षमेषां निजघ्ने इति ।। ते हतावशिष्टाः बलं शरीरसत्वम् । विद्याबलं बाहुबलं इति द्विविधं बलमिति ।।३०१-२।।&#xA;अमृताम्भः अमृतसदृशाम्भः ।।३०३-५९।।&#xA;शक्येप्यनभिव्यक्तताकर्तुः ।।३६०।।&#xA;(तत्) तदर्थं धर्मवृद्ध्यर्थं हरिप्रीत्यर्थं (च) ।।३६१।।&#xA;दैवं बलं व्यक्तं न चक्रे । न व्याजहार न (परिज)हार ।।३६२।।&#xA;तत्प्रश्नपरिहारं जानन्नपि ।।३६३।।&#xA;‘वारि (तवत् स्थिते’ इति) यदुक्तं (तत्) विवृणोति- अयतन्तमित्यादिना ।।३६४।।&#xA;परं अन्यन्निगरणादिकं क(र्तुम्) ।।३६५-६।।&#xA;इह बन्धने ।।३६७-८।।&#xA;स्वभावात् हरिं ध्यायन् । तदिच्छया बन्धमोचनेच्छया ।।३६९।।&#xA;‘शक्तोपि नात्मानमभिप्रमोचयेत्’ इत्यादिब्रह्मवचनात् ।।३७०-२।।&#xA;अन्वपृच्छत् अजगररूपं नहुषमिति शेषः ।।३७३-९।।&#xA;‘सम्भाषणं चक्रतुः’ इत्येतद् विवृणोति- परीक्षन्त्येत्यादिना ।। स्त्रीधर्माः क इति चोदिता ।।३८०।।&#xA;अखिलान् स्त्रीधर्मान् प्राह ।।३८१।।&#xA;कुशलप्रश्नरूपं अन्यद् वचनं च क्रीडार्थमेव सत्यासमीरितं ज्ञात्वा । तत्प्रीत्यै सत्यभामाप्रीत्यै ।।३८२।।&#xA;अत्र पाण्डवसमीपे ।।३८३-४।।&#xA;कोटिं काश्यं कोटिकाश्यमित्यर्थः । प्रेषयित्वैव तन्मुखेन मामायाहि इत्यवदत् । जगृहे स्वयमेवेति शेषः ।।३८५।।&#xA;असहायत्वत एव पत्यादिसहायरहितत्वत एव साग्निः (मा) मां अन्वेहीति धौम्यायोक्त्वा ।।३८६।।&#xA;निमित्तानि अशुभशंसीनीति शेषः ।।३८७।।&#xA;आक्रोशमानं आह्वयन्तम् । रुदन्तमिति वा । क्रुश आह्वाने रोदने चेति धातुः ।।३८८-९३।।&#xA;बह्व्यः बह्वीः वैदिकप्रयोगोयम् ।।३९४।।&#xA;भाषात्रयसमन्विताः कथाः किमर्थमवददित्यत आह- लोकेति ।। लोकदर्शन(भाषा स्वदर्शनभाषा परदर्शनभाषेति) दर्शनभाषायास्त्रैविध्यम् । (लोकदर्शनमिति) समाधिगुह्यभाषयोरुपलक्षणम् । एवं त्रिविधदर्शनभाषायां लोकदर्शनभाषा(माश्रित्य) कथाः ब्रूयुः । रामस्य पिता मृतः, रामो जनकाय जलाञ्जलिं ददावित्यादिरूपः । तदा तत्र तासु कथासु शिक्षाः ‘पुत्रेण पित्रे जलाञ्जलिर्दातव्या’ इत्यादिरूपाः ग्राह्याः । अर्थः रामस्य पिता मृत इत्यादिरूपः कथञ्चन न ग्राह्यः ।।३९५।।&#xA;तत्र यदा समाधिभाषामाश्रित्य कथा ब्रूयुः । ‘अष्टादशपुराणानां कर्ता सत्यवतीसुतः’ इत्यादौ यथावत्स्थितकथनपराः तदा समाधिभाषासु उक्त इति शेषः । अर्थः सर्वोप्य(संश)यं ग्राह्यः । तत्र यदा परदर्शनमाश्रित्य कथा ब्रूयुः शिवसूर्यस्कन्दविनायकशक्तीनां प्रत्येकं सर्वोत्तमत्वकथनपराः । तदा परदर्शनभाषासु प्रवृत्तास्विति शेषः । तद्दर्शनं तेषान्तेषां दर्शनं तथा तथाविधमिति ज्ञेयम् । भारतादिषु यदा शिवादीनां सर्वोत्तमत्वं सर्वसृष्ट्यादिकर्तृत्वमुच्यते तदा ‘इयं परदर्शनभाषा शैवादय एवं ब्रूयुः’ इति ज्ञातव्यमिति भावः । अर्थः वस्तुतः तेषामेव सर्वोत्तमत्वादिनोपास्यत्वलक्षणः न ग्राह्यः । शैवादिदर्शनानां वेदविरुद्धत्वात् परदर्शनत्वम् । तत्र यदा वैदिकदर्शनमाश्रित्य कथा ब्रूयुः विष्णुसर्वोत्तमत्वादिरूपाः तदा एवंरूपं वैदिकं दर्शनं तु ग्राह्यम् ।।३९६-९९।।&#xA;तत्र तस्मिन् काले । आह्वानस्य तात्पर्यमाह- अवमानायेति ।। भीमस्तु तं (दूतं) रणयज्ञं स्वगम्यं (ब्रूहि) इति अवादीत् ।।४००।।&#xA;ततः आह्वानानन्तरम् ते धार्तराष्ट्रा विविर्ययुः इत्यन्वयः ।।४०१-२।।&#xA;तान् गवां दृष्टिच्छद्मना ।(पाण्डवान् अवमन्तुं निर्गतान्) तत्सामर्थ्यं दुर्योधनतेजोभङ्गसामर्थ्यम् ।।४०३-५।।&#xA;अल्पसारस्य दुर्बलस्य ।।४०६-७।।&#xA;पुरां भिन्दोः पुरन्दरस्य ।।४०८।।&#xA;पार्थार्थं पाण्डवानामर्थे ।।४०९-१२।।&#xA;तदा स धार्तराष्ट्रः महाबलोपि शक्रवराद् विष्णोराज्ञया च अभिवृद्धे चित्रसेनस्य बले इति शेषः । चित्रसेनेन (धृतः) गृहीतः इन्द्रदत्तैः वैद्युतैः पाशैः बद्धः आसीत् ।।४१३-५।।&#xA;अयं विमर्दः यादृशं तादृशं जाने इति । तेजसः अस्मत्तेजसः ।।४१६-७।।&#xA;एकाहयज्ञे एकाहनिर्वर्त्ययज्ञे ।।४१८।।&#xA;पार्थस्य अर्जुनस्य ।।४१९।।&#xA;उत्सृज्य गमयित्वा ।।४२०-२१।।&#xA;राजन् जयसि दिष्ट्या एतत् साधु ।।४२२-६।।&#xA;दिव्यः पुरुषः न यादृशतादृश इत्यर्थः ।।४२७-३१।।&#xA;इदं अस्माभिरुक्तं भूतिवर्धनं श्रेयोवर्धनं भवेत् ।।४३२।।&#xA;सः नृपः ।।४३३-४।।&#xA;स्थिरो भव स्थिरबुद्धिर्भव, मे वचन इति शेषः ।।४३५-६।।&#xA;इत्युक्तः कर्णेन ।।४३७-८।।&#xA;स्वप्ने उक्त्वा इन्द्रचिकीर्षितमुक्त्वा ।।४३९-४२।।&#xA;अदृश्येनैव धर्मेण वारिताः मत्प्रश्नमपरिहृत्य पानीयं न पीयतामिति वारिताः । वारिपायिनः प्रसभमिति शेषः । धर्ममायया सुप्ताः ।।४४३-६।।&#xA;क्रमेण तारतम्पयक्रमेण ।।४४७-५५।।&#xA;आनृशंस्यात् अक्रौर्यात् ।।४५६-५८।।&#xA;।। इति द्वाविंशोध्यायः ।।&lt;/p&gt;</description>
    </item>
  </channel>
</rss>
