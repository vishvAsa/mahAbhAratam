<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मध्व-तात्पर्य-निर्णयः on महाभारते विश्वासटिप्पन्यः</title>
    <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/</link>
    <description>Recent content in &#43;मध्व-तात्पर्य-निर्णयः on महाभारते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mahAbhAratam/meta/mAdhvam/madhva-tAtparya-nirNayaH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/01/</guid>
      <description>&lt;p&gt;नारायणाय परिपूर्णगुणार्णवाय विश्वोदयस्थितिलयोन्नियति प्रदाय।&lt;br&gt;&#xA;ज्ञानप्रदाय विबुधासुरसौख्यदुःखसत्कारणाय वितताय नमो नमस्ते ॥ १॥&lt;/p&gt;&#xA;&lt;p&gt;आसीदुदारगुणवारिधिरप्रमेयो नारायणः परतमः परमात् स एकः।&lt;br&gt;&#xA;संशान्तसंविदखिलं जठरे निधाय लक्ष्मीभुजान्तरगतः स्वरतोऽपि चाग्रे ॥ २॥&lt;/p&gt;&#xA;&lt;p&gt;तस्योदरस्थजगतः सदमन्दसान्द्रस्वानन्दतुष्टवपुषोऽपि रमारमस्य।&lt;br&gt;&#xA;भूत्यै निजाश्रितजनस्य हि सृज्यसृष्टावीक्षा बभूव परनामनिमेषकान्ते ॥ ३॥&lt;/p&gt;&#xA;&lt;p&gt;दृष्ट्वा स चेतनगणान् जठरे शयानानानन्दमात्रवपुषः सृतिविप्रमुक्तान्।&lt;br&gt;&#xA;ध्यानं गतान् सृतिगतांश्च सुषुप्तिसंस्थान् ब्रह्मादिकान् कलिपरान् मनुजांस्तथैक्षत् ॥ ४॥&lt;/p&gt;&#xA;&lt;p&gt;स्रक्ष्ये हि चेतनगणान् सुखदुःखमध्यसम्प्राप्तये तनुभृतां विहृतिं ममेच्छन्।&lt;br&gt;&#xA;सोऽयं विहार इह मे तनुभृत् स्वभावसम्भूतये भवति भूतिकृदेव भूत्याः ॥ ५॥&lt;/p&gt;&#xA;&lt;p&gt;इत्थं विचिन्त्य परमः स तु वासुदेवनामा बभूव निजमुक्तिपदप्रदाता।&lt;br&gt;&#xA;तस्याज्ञयैव नियताऽथ रमाऽपि रूपं बभ्रे द्वितीयमपि यत् प्रवदन्ति मायाम् ॥ ६॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/02/</guid>
      <description>&lt;p&gt;औं ॥&lt;/p&gt;&#xA;&lt;p&gt;जयति हरिरचिन्त्यः सर्वदेवैकवन्द्यः परमगुरुरभीष्टावाप्तिदः सज्जनानाम् ।&lt;br&gt;&#xA;निखिलगुणगणार्णो नित्यनिर्मुक्तदोषः सरसिजनयनोऽसौ श्रीपतिर्मानदो नः ॥ २.१॥&lt;/p&gt;&#xA;&lt;p&gt;उक्तः पूर्वेऽध्याये शास्त्राणां निर्णयः परो दिव्यः ।&lt;br&gt;&#xA;श्रीमद्भारतवाक्यान्येतैरेवाध्यवस्यन्ते ॥ २.२॥&lt;/p&gt;&#xA;&lt;p&gt;क्वचिद् ग्रन्थान् प्रक्षिपन्ति क्वचिदन्तरितानपि ।&lt;br&gt;&#xA;कुर्युः क्वचिच्च व्यत्यासं प्रमादात् क्वचिदन्यथा ॥ २.३॥&lt;/p&gt;&#xA;&lt;p&gt;अनुत्सन्ना अपि ग्रन्था व्याकुला इति सर्वशः ।&lt;br&gt;&#xA;उत्सन्नाः प्रायशः सर्वे कोट्यंशोऽपि न वर्तते ॥ २.४॥&lt;/p&gt;&#xA;&lt;p&gt;ग्रन्थोऽप्येवं विलुलितः किम्वर्थो देवदुर्गमः ।&lt;br&gt;&#xA;कलावेवं व्याकुलिते निर्णयाय प्रचोदितः ॥ २.५॥&lt;/p&gt;&#xA;&lt;p&gt;हरिणा निर्णयान् वच्मि विजानंस्तत्प्रसादतः ।&lt;br&gt;&#xA;शास्त्रान्तराणि सञ्जानन् वेदांश्चास्य प्रसादतः ॥ २.६॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/03/</guid>
      <description>&lt;p&gt;औं ॥ जयत्यजोऽखण्डगुणोरुमण्डलः सदोदितो ज्ञानमरीचिमाली ।&lt;br&gt;&#xA;स्वभक्तहार्दोच्चतमोनिहन्ता व्यासावतारो हरिरात्मभास्करः ॥ १॥&lt;/p&gt;&#xA;&lt;p&gt;जयत्यजोऽक्षीणसुखात्मबिम्बः स्वैश्वर्यकान्तिप्रततः सदोदितः ।&lt;br&gt;&#xA;स्वभक्तसन्तापदुरिष्टहन्ता रामावतारो हरिरीशचन्द्रमाः ॥ २॥&lt;/p&gt;&#xA;&lt;p&gt;जयत्यसङ्ख्योरुबलाम्बुपूरो गुणोच्चरत्नाकर आत्मवैभवः ।&lt;br&gt;&#xA;सदा सदात्मज्ञनदीभिराप्यः कृष्णावतारो हरिरेकसागरः ॥ ३॥&lt;/p&gt;&#xA;&lt;blockquote&gt;&#xA;&lt;p&gt;&amp;lsquo;नारायणं नमस्कृत्य नरं चैव नरोत्तमम् ।&lt;br&gt;&#xA;देवीं सरस्वतीं व्यासं ततो जयमुदीरये&amp;rsquo; ॥ ४॥&lt;/p&gt;&lt;/blockquote&gt;&#xA;&lt;p&gt;जयो नामेतिहासोऽयं कृष्णद्वैपायनेरितः ।&lt;br&gt;&#xA;वायुर्नरोत्तमो नाम देवीति श्रीरुदीरिता ॥ ५॥&lt;/p&gt;&#xA;&lt;p&gt;नारायणो व्यास इति वाच्यवक्तृस्वरूपकः ।&lt;br&gt;&#xA;एकः स भगवानुक्तः साधकेशो नरोत्तमः ॥ ६॥&lt;/p&gt;&#xA;&lt;p&gt;उपसाधको नरश्चोक्तो देवी भाग्यात्मिका नृणाम् ।&lt;br&gt;&#xA;सरस्वती वाक्यरूपा तस्मान्नम्या हि तेऽखिलाः ।&lt;br&gt;&#xA;कृष्णौ सत्या भीमपार्थौ कृष्णेत्युक्ता हि भारते ॥ ७॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/04/</guid>
      <description>&lt;p&gt;औं ॥ अथाभ्यवर्धंश्चतुराः कुमारा नृपस्य गेहे पुरुषोत्तमाद्याः ।&lt;br&gt;&#xA;नित्यप्रवृद्धस्य च तस्य वृद्धिरपेक्ष्य लोकस्य हि मन्ददृष्टिम् ॥ १॥&lt;/p&gt;&#xA;&lt;p&gt;निरीक्ष्य नित्यं चतुरः कुमारान् पिता मुदं सन्ततमाप चोच्चम् ।&lt;br&gt;&#xA;विशेषतो राममुखेन्दुबिम्बमवेक्ष्य राजा कृतकृत्य आसीत् ॥ २॥&lt;/p&gt;&#xA;&lt;p&gt;तन्मातरः पौरजना अमात्या अन्तःपुरा वैषयिकाश्च सर्वे ।&lt;br&gt;&#xA;अवेक्षमाणाः परमं पुमांसं स्वानन्दतृप्ता इव सम्बभूवुः ॥ ३॥&lt;/p&gt;&#xA;&lt;p&gt;ततः सुवंशे शशिनः प्रसूतो गाधीति शक्रस्तनुजोऽस्य चाऽसीत् ।&lt;br&gt;&#xA;वरेण विप्रत्वमवाप योऽसौ विश्वस्य मित्रं स इहाऽजगाम ॥ ४॥&lt;/p&gt;&#xA;&lt;p&gt;तेनार्थितो यज्ञरिरक्षयैव कृच्छ्रेण पित्राऽस्य भयाद् विसृष्टः ।&lt;br&gt;&#xA;जगाम रामः सह लक्ष्मणेन सिद्धाश्रमं सिद्धजनाभिवन्द्यः ॥ ५॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/05/</guid>
      <description>&lt;p&gt;औं ॥ इत्थं विश्वेश्वरेऽस्मिन्नखिल जगदवस्थाप्य सीतासहाये भूमिष्ठे सर्वलोकास्तुतुषुरनुदिनं वृद्धभक्त्यानितान्तम् ।&lt;br&gt;&#xA;राजा राज्याभिषेके प्रकृतिजनवचो मानयन्नात्मनोऽर्थ्यं दध्रे तन्मन्थरायाः श्रुतिपथमगमद् भूमिगाया अलक्ष्म्याः ॥ १॥&lt;/p&gt;&#xA;&lt;p&gt;पूर्वं क्षीराब्धिजाता कथमपि तपसैवाप्सरस्त्वं प्रयाता तां नेतुं तत् तमोऽन्धं कमलजनिरुवाचाऽऽशु रामाभिषेकम् ।&lt;br&gt;&#xA;भूत्वा दासी विलुम्प स्वगतिमपि ततः कर्मणा प्राप्स्यसे त्वं सेत्युक्ता मन्थराऽऽसीत् तदनु कृतवत्येव चैतत् कुकर्म ॥ २॥&lt;/p&gt;&#xA;&lt;p&gt;तद्वाक्यात् कैकयी सा पतिगवरबलादाजहारैव राज्यं रामस्तद्गौरवेण त्रिदशमुनिकृतेऽरण्यमेवाऽविवेश ।&lt;br&gt;&#xA;सीतायुक्तोऽनुजेन प्रतिदिनसुविवृद्धोरुभक्त्या समेतः संस्थाप्याशेषजन्तून् स्वविरहजशुचा त्यक्तसर्वेषणार्थान् ॥ ३॥&lt;/p&gt;&#xA;&lt;p&gt;वृक्षान् पश्वादिकीटान् पितरमथ सखीन् मातृपूर्वान् विसृज्य प्रोत्थां गङ्गांस्वपादाद्धर इव गुहेनार्चितः सोऽथ तीर्त्वा ।&lt;br&gt;&#xA;देवार्च्यस्यापि पुत्रादृषिगणसहितात् प्राप्य पूजां प्रयातः शैलेशं चित्रकूटं कतिपयदिनान्यत्र मोदन्नुवास ॥ ४॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/06/</guid>
      <description>&lt;p&gt;औं ॥ उत्थाप्य चैनमरविन्ददलायताक्षश्चक्राङ्कितेन वरदेन कराम्बुजेन ।&lt;br&gt;&#xA;कृत्वा च संविदमनेन नुतोऽस्य चांसं प्रीत्याऽऽरुरोह स हसन् सह लक्ष्मणेन ॥ १॥&lt;/p&gt;&#xA;&lt;p&gt;आरोप्य चांसयुगलं भगवन्तमेनं तस्यानुजं च हनुमान् प्रययौ कपीन्द्रम् ।&lt;br&gt;&#xA;सख्यं चकार हुतभुक्प्रमुखे च तस्य रामेण शाश्वतनिजार्तिहरेण शीघ्रम् ॥ २॥&lt;/p&gt;&#xA;&lt;p&gt;श्रुत्वाऽस्य दुःखमथ देववरः प्रतिज्ञां चक्रे स वालिनिधनाय हरीश्वरोऽपि ।&lt;br&gt;&#xA;सीतानुमार्गणकृतेऽथ स वालिनैव क्षिप्तां हि दुन्दुभितनुं समदर्शयच्च ॥ ३॥&lt;/p&gt;&#xA;&lt;p&gt;वीक्ष्यैव तां निपतितामथ रामदेवः सोऽङ्गुष्ठमात्रचलनादतिलीलयैव ।&lt;br&gt;&#xA;सम्प्रास्य योजनशतेऽथ तयैव चोर्वीं सर्वां विदार्य दितिजानहनद् रसास्थान् ॥ ४॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/07/</guid>
      <description>&lt;p&gt;औं ॥ रामाय शाश्वतसुविस्तृतषड्गुणाय सर्वेश्वराय सुखसारमहार्णवाय।&lt;br&gt;&#xA;नत्वा लिलङ्घयिषुरर्णवमुत्पपात निष्पीड्य तं गिरिवरं पवनस्य सूनुः ॥ १॥&lt;/p&gt;&#xA;&lt;p&gt;चुक्षोभ वारिधिरनुप्रययौ च शीघ्रं यादोगणैः सह तदीयबलाभिकृष्टः ।&lt;br&gt;&#xA;वृक्षाश्च पर्वतगताः पवनेन पूर्वं क्षिप्तोऽर्णवे गिरिरुदागमदस्य हेतोः ॥ २॥&lt;/p&gt;&#xA;&lt;p&gt;स्यालो हरस्य गिरिपक्षविनाशकाले क्षिप्त्वाऽर्णवे स मरुतोर्वरितात्मपक्षः ।&lt;br&gt;&#xA;हैमो गिरिः पवनजस्य तु विश्रमार्थमुद्भिद्य वारिधिमवर्द्धदनेकसानुः ॥ ३॥&lt;/p&gt;&#xA;&lt;p&gt;नैवात्र विश्रमणमैच्छत निःश्रमोऽसौ निःसीमपौरुषगुणस्य कुतः श्रमोऽस्य ।&lt;br&gt;&#xA;आश्लिष्य पर्वतवरं स ददर्श गच्छन् देवैस्तु नागजननीं प्रहितां वरेण ॥ ४॥&lt;/p&gt;&#xA;&lt;p&gt;जिज्ञासुभिर्निजबलं तव भक्षमेतु यद्यत् त्वमिच्छसि तदित्यमरोदितायाः ।&lt;br&gt;&#xA;आस्यं प्रविश्य सपदि प्रविनिःसृतोऽस्माद् देवाननन्दयदुत स्वृतमेषु रक्षन् ॥ ५॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/08/</guid>
      <description>&lt;p&gt;औं ॥ श्रुत्वा हनूमदुदितं कृतमस्य सर्वं प्रीतः प्रयाणमभिरोचयते स रामः ।&lt;br&gt;&#xA;आरुह्य वायुसुतमङ्गदगेन युक्तः सौमित्रिणा सरविजः सह सेनयाऽगात् ॥ १॥&lt;/p&gt;&#xA;&lt;p&gt;सम्प्राप्य दक्षिणमपान्निधिमत्र देवः शिश्ये जगद्गुरुतमोऽप्यविचिन्त्यशक्तिः ।&lt;br&gt;&#xA;अग्रे हि मार्दवमनुप्रथयन् स धर्मं पन्थानमर्थितुमपाम्पतितः प्रतीतः ॥ २॥&lt;/p&gt;&#xA;&lt;p&gt;तत्राऽऽजगाम स विभीषणनामधेयो रक्षःपतेरवरजोऽप्यथ रावणेन ।&lt;br&gt;&#xA;भक्तोऽधिकं रघुपताविति धर्मनिष्ठस्त्यक्तो जगाम शरणं च रघूत्तमं तम् ॥ ३॥&lt;/p&gt;&#xA;&lt;p&gt;ब्रह्मात्मजेन रविजेन बलप्रणेत्रा नीलेन मैन्दविविदाङ्गदतारपूर्वैः ।&lt;br&gt;&#xA;सर्वैश्च शत्रुसदनादुपयात एष भ्राताऽस्य न ग्रहणयोग्य इति स्थिरोक्तः ॥ ४॥&lt;/p&gt;&#xA;&lt;p&gt;अत्राऽह रूपमपरं बलदेवताया ग्राह्यः स एष नितरां शरणं प्रपन्नः ।&lt;br&gt;&#xA;भक्तश्च रामपदयोर्विनशिष्णु रक्षो विज्ञाय राज्यमुपभोक्तुमिहाभियातः ॥ ५॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/09/</guid>
      <description>&lt;p&gt;औं ॥ अथाऽप्तराज्यो भगवान् स लक्ष्मणं जगाद राजा तरुणो भवाऽशु ।&lt;br&gt;&#xA;इतीरितस्त्वाह स लक्ष्मणो गुरुं भवत्पदाब्जान्न परं वृणोम्यहम् ॥ १॥&lt;/p&gt;&#xA;&lt;p&gt;न मां भवत्पादनिषेवणैकस्पृहं तदन्यत्र नियोक्तुमर्हति ।&lt;br&gt;&#xA;नहीदृशः कश्चिदनुग्रहः क्वचित् तदेव मे देहि ततः सदैव ॥ २॥&lt;/p&gt;&#xA;&lt;p&gt;इतीरितस्तस्य तदेव दत्त्वा दृढं समाश्लिष्य च राघवः प्रभुः ।&lt;br&gt;&#xA;स यौवराज्यं भरते निधाय जुगोप लोकानखिलान् सधर्मकान् ॥ ३॥&lt;/p&gt;&#xA;&lt;p&gt;प्रशासतीशे पृथिवी बभूव विरिञ्चलोकस्य समा गुणोन्नतौ ।&lt;br&gt;&#xA;जनोऽखिलो विष्णुपरो बभूव न धर्महानिश्च बभूव कस्यचित् ॥ ४॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/10/</guid>
      <description>&lt;p&gt;औं ॥ द्वापरेऽथ युगे प्राप्ते त्वष्टाविंशतिमे पुनः ।&lt;br&gt;&#xA;स्वयम्भुशर्वशक्राद्या दुग्धाब्धेस्तीरमाययुः ॥ १॥&lt;/p&gt;&#xA;&lt;p&gt;पयोब्धेरुत्तरं तीरमासाद्य विबुधर्षभाः ।&lt;br&gt;&#xA;तुष्टुवुः पुण्डरीकाक्षमक्षयं पुरुषोत्तमम् ॥ २॥&lt;/p&gt;&#xA;&lt;p&gt;नमोनमोऽगण्यगुणैकधाम्ने समस्तविज्ञानमरीचिमालिने ।&lt;br&gt;&#xA;अनाद्यविज्ञानतमोनिहन्त्रे परामृतानन्दपदप्रदायिने ॥ ३॥&lt;/p&gt;&#xA;&lt;p&gt;स्वदत्तमालाभुविपातकोपतो दुर्वाससः शापत आशु हि श्रिया ।&lt;br&gt;&#xA;शक्रे विहीने दितिजैः पराजिते पुरा वयं त्वां शरणं गता स्म ॥ ४॥&lt;/p&gt;&#xA;&lt;p&gt;त्वदाज्ञया बलिना सन्दधाना वराद् गिरीशस्य परैरचाल्यम् ।&lt;br&gt;&#xA;वृन्दारका मन्दरमेत्य बाहुभिर्न शेकुरुद्धर्तुमिमे समेताः ॥ ५॥&lt;/p&gt;&#xA;&lt;p&gt;तदा त्वया नित्यबलत्वहेतुतो योऽनन्तनामा गरुडस्तदंसके ।&lt;br&gt;&#xA;उत्पाट्य चैकेन करेण मन्दरो निधापितस्तं स सह त्वयाऽवहत् ॥ ६॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/11/</guid>
      <description>&lt;p&gt;औं ॥ शशाङ्कपुत्रादभवत् पुरूरवास्तस्याऽयुरायोर्नहुषो ययातिः ।&lt;br&gt;&#xA;तस्याऽस पत्नीयुगलं सुताश्च पञ्चाभवन् विष्णुपदैकभक्ताः ॥ १॥&lt;/p&gt;&#xA;&lt;p&gt;यदोर्वंशे चक्रवर्ती कार्तवीर्यार्जुनोऽभवत् ।&lt;br&gt;&#xA;विष्णोर्दत्तात्रेयनाम्नः प्रसादाद् योगवीर्यवान् ।&lt;br&gt;&#xA;तस्यान्ववाये यदवो बभूवुर्विष्णुसंश्रयाः ॥ ३॥&lt;/p&gt;&#xA;&lt;p&gt;पूरोर्वंशे तु भरतश्चक्रवर्ती हरिप्रियः ।&lt;br&gt;&#xA;तद्वंशजः कुरुर्नाम प्रतीपोऽभूत् तदन्वये ॥।&lt;br&gt;&#xA;४॥&lt;/p&gt;&#xA;&lt;p&gt;प्रतीपस्याभवन् पुत्रास्त्रयस्त्रेताग्निवर्चसः ।&lt;br&gt;&#xA;देवापिरथ बाह्लीको गुणज्येष्ठश्च शन्तनुः ॥ ५॥&lt;/p&gt;&#xA;&lt;p&gt;त्वग्दोषयुक्तो देवापिर्जगाम तपसे वनम् ।&lt;/p&gt;&#xA;&lt;blockquote&gt;&#xA;&lt;p&gt;&amp;lsquo;विष्णोः प्रसादात् स कृते युगे राजा भविष्यति&amp;rsquo; ॥ ६॥ (भा.पु. १२.२.३७)&lt;/p&gt;&lt;/blockquote&gt;&#xA;&lt;p&gt;पुत्रिकापुत्रतां यातो बाह्लीको राजसत्तमः ।&lt;br&gt;&#xA;हिरण्यकशिपोः पुत्रः प्रह्लादो भगवत्परः ॥ ७॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/12/</guid>
      <description>&lt;p&gt;औं ॥ बभूव गन्धर्वमुनिस्तु देवकः स आस सेवार्थमथाऽहुकाद्धरेः ।&lt;br&gt;&#xA;स उग्रसेनावरजस्तथैव नामास्य तस्मादजनि स्म देवकी ॥ १॥&lt;/p&gt;&#xA;&lt;p&gt;अन्याश्च याः काश्यपस्यैव भार्या ज्येष्ठां तु तामाहुक आत्मपुत्रीम् ।&lt;br&gt;&#xA;चकार तस्माद्धि पितृष्वसा सा स्वसा च कंसस्य बभूव देवकी ॥ २॥&lt;/p&gt;&#xA;&lt;p&gt;सैवादितिर्वसुदेवस्य दत्ता तस्या रथं मङ्गलं कंस एव ।&lt;br&gt;&#xA;संयापयामास तदा हि वायुर्जगाद वाक्यं गगनस्थितोऽमुम् ॥ ३॥&lt;/p&gt;&#xA;&lt;p&gt;विनाऽपराधं न ततो गरीयसो न मातुलो वध्यतामेति विष्णोः ।&lt;br&gt;&#xA;लोकस्य धर्माननुवर्ततोऽतः पित्रोर्विरोधार्थमुवाच वायुः ॥ ४॥&lt;/p&gt;&#xA;&lt;p&gt;मृत्युस्तवास्या भविताऽष्टमः सुतो मूढेति चोक्तो जगृहे कृपाणाम् ।&lt;br&gt;&#xA;पुत्रान् समर्प्यास्य च शूरसूनुर्विमोच्य तां तत्सहितो गृहं ययौ ॥ ५॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/13/</guid>
      <description>&lt;p&gt;औं ॥ गर्गः शूरसुतोक्त्या व्रजमायात् सात्त्वतां पुरोधाः सः ।&lt;br&gt;&#xA;चक्रे क्षत्रिययोग्यान् संस्कारान् कृष्णरोहिणीसून्वोः ॥ १॥&lt;/p&gt;&#xA;&lt;p&gt;ऊचे नन्द सुतोऽयं तव विष्णोर्नावमो गुणैः सर्वैः ।&lt;br&gt;&#xA;सर्वे चैतत्त्राताः सुखमाप्स्यन्त्युन्नतं भवत्पूर्वाः ॥ २॥&lt;/p&gt;&#xA;&lt;p&gt;इत्युक्तः स मुमोद प्रययौ गर्गोऽपि केशवोऽथाऽद्यः ।&lt;br&gt;&#xA;स्वपदैरग्रजयुक्तश्चक्रे पुण्यं व्रजन् व्रजोद्देशम् ॥ ३॥&lt;/p&gt;&#xA;&lt;p&gt;स कदाचिच्छिशुभावं कुर्वन्त्या मातुरात्मनो भूयः ।&lt;br&gt;&#xA;अपनेतुं परमेशो मृदं जघासेक्षतां वयस्यानाम् ॥ ४॥&lt;/p&gt;&#xA;&lt;p&gt;मात्रोपालब्ध ईशो मुखविवृतिमकर्नाम्ब मृद्भक्षिताऽहं ।&lt;br&gt;&#xA;पश्येत्यास्यान्तरे तु प्रकृतिविकृतियुक् सा जगत् पर्यपश्यत् ।&lt;br&gt;&#xA;इत्थं देवोऽत्यचिन्त्यामपरदुरधिगां शक्तिमुच्चां प्रदर्श्य प्रायो ज्ञातात्मतत्त्वां पुनरपि भगवानावृणोदात्मशक्त्या ॥ ५॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/14/</guid>
      <description>&lt;p&gt;औं ॥ कृष्णो विमोच्य पितरावभिवन्द्य सर्ववन्द्योऽपि रामसहितः प्रतिपालनाय ।&lt;br&gt;&#xA;धर्मस्य राज्यपदवीं प्रणिधाय चोग्रसेने द्विजत्वमुपगम्य मुमोच नन्दम् ॥ १॥&lt;/p&gt;&#xA;&lt;p&gt;नन्दोऽपि सान्त्ववचनैरनुनीय मुक्तः कृष्णेन तच्चरणपङ्कजमात्मसंस्थम् ।&lt;br&gt;&#xA;कृत्वा जगाम सह गोपगणेन कृच्छ्राद् ध्यायन् जनार्दनमुवास वने सभार्यः ॥ २॥&lt;/p&gt;&#xA;&lt;p&gt;कृष्णोऽप्यवन्तिपुरवासिनमेत्य विप्रं सान्दीपनिं सह बलेन ततोऽध्यगीष्ट ।&lt;br&gt;&#xA;वेदान् सकृन्निगदितान् निखिलाश्च विद्याः सम्पूर्णसंविदपि दैवतशिक्षणाय ॥ ३॥&lt;/p&gt;&#xA;&lt;p&gt;धर्मो हि सर्वविदुषामपि दैवतानां प्राप्ते नरेषु जनने नरवत् प्रवृत्तिः ।&lt;br&gt;&#xA;ज्ञानादिगूहनमुताध्ययनादिरत्र तज्ज्ञापनार्थमवसद् भगवान् गुरौ च ॥ ४॥&lt;/p&gt;&#xA;&lt;p&gt;गुर्वर्थमेष मृतपुत्रमदात् पुनश्च रामेण सार्द्धमगमन्मधुरां रमेशः ।&lt;br&gt;&#xA;पौरैः सजानपदमबन्धुजनैरजस्रमभ्यर्चितो न्यवसदिष्टकृदात्मपित्रोः ॥ ५॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/15/</guid>
      <description>&lt;p&gt;औं ॥ एवं प्रशासति जगत् पुरुषोत्तमेऽस्मिन् भीमार्जुनौ तु सहदेवयुतावनुज्ञाम् ।&lt;br&gt;&#xA;कृष्णादवाप्य वर्षत्रितयात् पुरं स्वमाजग्मतुर्हरिसुतेन विशोकनाम्ना ॥ १॥&lt;/p&gt;&#xA;&lt;p&gt;सैरन्ध्रिकोदरभवः स तु नारदस्य शिष्यो वृकोदररथस्य बभूव यन्ता ।&lt;br&gt;&#xA;या पिङ्गलाऽन्यभव आत्मनि संस्थितं तं संस्मृत्य कान्तमुरुगायमभूत् त्रिवक्रा ॥ २॥&lt;/p&gt;&#xA;&lt;p&gt;तं पञ्चरात्रविदमाप्य सुषारथिं स भीमो मुमोद पुनराप परात्मविद्याम् ।&lt;br&gt;&#xA;व्यासात् परात्मत उवाच च फल्गुनादिदैवेषु सर्वविजयी परविद्ययैषः ॥ ३॥&lt;/p&gt;&#xA;&lt;p&gt;सर्वानभागवतशास्त्रपथान् विधूय मार्गं चकार स तु वैष्णवमेव शुभ्रम् ।&lt;br&gt;&#xA;क्रीडार्थमेव विजिगाय तथोभयात्मयुद्धे बलं च करवाक्प्रभवेऽमितात्मा ॥ ४॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/16/</guid>
      <description>&lt;p&gt;औं ॥ काले त्वेतस्मिन् भूय एवाखिलैश्च नृपैर्युक्तो मागधो योद्धुकामः ।&lt;br&gt;&#xA;प्रायाद् यदूंस्तत्र नित्याव्ययातिबलैश्वर्योऽपीच्छयाऽगात् स कृष्णः ॥ १॥&lt;/p&gt;&#xA;&lt;p&gt;सन्दर्शयन् बलिनामल्पसेनाद्युपस्कराणां बहलोपस्करैश्च ।&lt;br&gt;&#xA;प्राप्ते विरोधे बलिभिर्नीतिमग्र्यां ययौ सरामो दक्षिणाशां रमेशः ॥ २॥&lt;/p&gt;&#xA;&lt;p&gt;सोऽनन्तवीर्यः परमोऽभयोऽपि नीत्यै गच्छन् जामदग्न्यं ददर्श ।&lt;br&gt;&#xA;क्रीडार्थमेकोऽपि ततोऽतिदुर्गं श्रुत्वा गोमन्तं तत्र ययौ सहाग्रजः ॥ ३॥&lt;/p&gt;&#xA;&lt;p&gt;तदा दुग्धाब्धौ संसृतिस्थैः सुराद्यैः पूजां प्राप्तुं स्थानमेषां च योग्यम् ।&lt;br&gt;&#xA;मुक्तस्थानादाप नारायणोऽजो बलिश्चाऽगात् तत्र सन्द्रष्टुमीशम् ॥ ४॥&lt;/p&gt;&#xA;&lt;p&gt;तत्रासुरावेशममुष्य विष्णुः सन्दर्शयन् सुप्तिहीनोऽपि नित्यम् ।&lt;br&gt;&#xA;संसुप्तविच्छश्य उदारकर्मा सञ्ज्ञायै देवानां मुखमीक्ष्याप्रमेयः ॥ ५॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/17/</guid>
      <description>&lt;p&gt;औं ॥ गतेऽथ चेदिपे स्वकं पुरं जनार्दनोऽशृणोत् ।&lt;br&gt;&#xA;रमैव रुग्मिणीति योद्यतां स्वयम्बराय ताम् ॥ १॥&lt;/p&gt;&#xA;&lt;p&gt;स रुग्मिनामकोऽग्रजः श्रियो द्विषन् रमापतिम् ।&lt;br&gt;&#xA;हरेः प्रदातुमुद्यतां न्यवारयद्धरिप्रियाम् ॥ २॥&lt;/p&gt;&#xA;&lt;p&gt;प्रघोषिते स्वयम्बरेऽथ तेन मागधादयः ।&lt;br&gt;&#xA;समीयुरुग्रपौरुषाः ससाल्वपौण्ड्रचेदिपाः ॥ ३॥&lt;/p&gt;&#xA;&lt;p&gt;तदा जगाम केशवो जवेन कुण्डिनं पुरम् ।&lt;br&gt;&#xA;स्मृतोऽथ तेन पक्षिराट् समाजगाम केशवम् ॥ ४॥&lt;/p&gt;&#xA;&lt;p&gt;पतत्रवायुनाऽस्य ते नरेश्वराः प्रपातिताः ।&lt;br&gt;&#xA;यदेदृशं पतत्रिणो बलं हरेः किमुच्यते ॥ ५॥&lt;/p&gt;&#xA;&lt;p&gt;किमत्र नः कृतं भवेत् सुखाय हीति तेऽब्रुवन् ।&lt;br&gt;&#xA;अथाब्रवीज्जरासुतो जयी पयोब्धिमन्दिरः ।&lt;br&gt;&#xA;किलैष पक्षिवाहनो यतश्च नान्यथा भवेत् ॥ ६॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/18/</guid>
      <description>&lt;p&gt;औं ॥ यदा रामादवाप्तानि दिव्यास्त्राणि प्रपेदिरे ।&lt;br&gt;&#xA;द्रोणात् कुमारास्तेष्वासीत् सर्वेष्वप्यधिकोऽर्जुनः ॥ १॥&lt;/p&gt;&#xA;&lt;p&gt;निजप्रतिभया जानन् सर्वास्त्राणि ततोऽधिकम् ।&lt;br&gt;&#xA;नास्त्रयुद्धं क्वचिद् भीमो मन्यते धर्ममञ्जसा ॥ २॥&lt;/p&gt;&#xA;&lt;p&gt;नहि भागवतो धर्मो देवताभ्युपयाचनम् ।&lt;br&gt;&#xA;ज्ञानभक्ती हरेस्तृप्तिं विना विष्णोरपि क्वचित् ॥ ३॥&lt;/p&gt;&#xA;&lt;p&gt;नाऽकाङ्क्ष्यं किमुतान्येभ्यो ह्यस्त्रं काम्यफलप्रदम् ।&lt;br&gt;&#xA;शुद्धे भागवते धर्मे निरतो यद् वृकोदरः ॥ ४॥&lt;/p&gt;&#xA;&lt;p&gt;न काम्यकर्मकृत् तस्मान्नायाचद् देवमानुषान् ।&lt;br&gt;&#xA;न हरिश्चार्थितस्तेन कदाचित् कामलिप्सया ॥ ५॥&lt;/p&gt;&#xA;&lt;p&gt;भिक्षामटंश्च हुङ्कारात् करवद् वैश्यतोऽग्रहीत् ।&lt;br&gt;&#xA;नान्यदेवा नतास्तेन वासुदेवान्न पूजिताः ॥ ६॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/19/</guid>
      <description>&lt;p&gt;औं ॥ एवं शुभोच्चगुणवत्सु जनार्दनेन युक्तेषु पाण्डुषु चरत्स्वधिकं शुभानि ।&lt;br&gt;&#xA;नास्तिक्यनीतिमखिलां गुरुदेवतादिसत्स्वञ्जसैव जगृहुर्धृतराष्ट्रपुत्राः ॥ १॥&lt;/p&gt;&#xA;&lt;p&gt;नाम्ना कणिङ्क इति चासुरको द्विजोऽभूच्छिष्यः सुरेतरगुरोः शकुनेर्गुरुः सः ।&lt;br&gt;&#xA;नीतिं स कुत्सिततमां धृतराष्ट्रपुत्रेष्वाधाद् रहो वचनतः शकुनेः समस्ताम् ॥ २॥&lt;/p&gt;&#xA;&lt;p&gt;छद्मैव यत्र परमं न सुराश्च पूज्याः स्वार्थेन वञ्चनकृते जगतोऽखिलं च ।&lt;br&gt;&#xA;धर्मादि कार्यमपि यस्य महोपाधिः स्याच्छ्रेष्ठः स एव निखिलासुरदैत्यसङ्घात् ॥ ३॥&lt;/p&gt;&#xA;&lt;p&gt;इत्यादि कुत्सिततमां जगृहुः स्म विद्यामज्ञात एव धृतराष्ट्रमुखैः समस्तैः ।&lt;br&gt;&#xA;तेषां स्वभावबलतो रुचिता च सैव विस्तारिता च निजबुद्धिबलादतोऽपि ॥ ४॥&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/20/</guid>
      <description>&lt;p&gt;औं ॥ यज्ञोरुदाननरदेववन्द्यताप्रश्नर्षिपूजासु युधिष्ठिरोऽभूत् ।&lt;br&gt;&#xA;धर्मानुशास्तिहरितत्त्वशंसनस्वराष्ट्ररक्षादिषु भीम आसीत् ॥ १॥&lt;/p&gt;&#xA;&lt;p&gt;स्त्रीधर्मसंशासनभृत्यकोशरक्षाव्ययादौ गुणदोषचिन्तने ।&lt;br&gt;&#xA;अन्तःपुरस्थस्य जनस्य कृष्णा त्वासीद्धरेर्धर्मनिदर्शनी च ॥ २॥&lt;/p&gt;&#xA;&lt;p&gt;बीभत्सुरासीत् परराष्ट्रमर्द्दने तेनानियम्यांस्तु जरासुतादीन् ।&lt;br&gt;&#xA;स कीचकादींश्च ममर्द्द भीमस्तस्यैव ते बलतो नित्यभीताः ॥ ३॥&lt;/p&gt;&#xA;&lt;p&gt;राष्ट्रेषु भीमेन विमर्द्दितेषु जिताश्च युद्धेषु निरुद्यमास्ते ।&lt;br&gt;&#xA;बभूवुरासीद्धरिधर्मनिष्ठः प्रायेण लोकश्च तदीयशासनात् ॥ ४॥&lt;/p&gt;&#xA;&lt;p&gt;आजीविनां वेतनदस्तदाऽऽसीन्माद्रीसुतः प्रथमोऽथ द्वितीयः ।&lt;br&gt;&#xA;सन्धानभेदादिषु धर्मराजपश्चाच्च खड्गी स बभूव रक्षन् ॥ ५॥&lt;/p&gt;&#xA;&lt;p&gt;धृष्टद्युम्नस्तत्र सेनाप्रणेता शक्रप्रस्थे नित्यमास्तेऽतिहार्दात् ।&lt;br&gt;&#xA;विशेषतो भीमसखा स आसीद् राष्ट्रं चैषां सर्वकामैः सुपूर्णम् ॥ ६॥&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/21/</guid>
      <description>&lt;p&gt;औं ॥ जनार्दनाज्ञया मयः समस्तकौतुकोत्तराम् ।&lt;br&gt;&#xA;सभां विधाय भूभृते ददौ गदां वृकोदरे ॥ १॥&lt;/p&gt;&#xA;&lt;p&gt;स वायुधारितां गदां हि यौवनाश्वभूभृता ।&lt;br&gt;&#xA;प्रसादतोऽस्य लम्भितामवाप्य मोदमाप ह ॥ २॥&lt;/p&gt;&#xA;&lt;p&gt;पुनश्च वत्सरद्वयं समुष्य केशवो ययौ ।&lt;br&gt;&#xA;समर्चितश्च पाण्डवैर्वियोजनेऽस्य चाक्षमैः ॥ ३॥&lt;/p&gt;&#xA;&lt;p&gt;ततो वसन् स्वपुर्यजः क्वचिद् रविग्रहे हरिः ।&lt;br&gt;&#xA;सदारपुत्रबान्धवः समन्तपञ्चकं ययौ ॥ ४॥&lt;/p&gt;&#xA;&lt;p&gt;पृथासुताश्च सर्वशः सदारपुत्रमातृकाः ।&lt;br&gt;&#xA;क्षितीश्वराश्च सर्वशः प्रियाप्रिया हरेश्च ये ॥ ५॥&lt;/p&gt;&#xA;&lt;p&gt;तथैव नन्दगोपकः सदारगोपगोपिकः ।&lt;br&gt;&#xA;मुनीश्वराश्च सर्वतः समीयुरत्र च प्रजाः ॥ ६॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/22/</guid>
      <description>&lt;p&gt;औं ॥&lt;/p&gt;&#xA;&lt;p&gt;आगन्तुकामान् पुरवासिनस्ते संस्थाप्य कृच्छ्रेण कुरुप्रवीराः ।&lt;br&gt;&#xA;रात्रौ प्रविष्टा गहनं वनं च किर्मीरमासेदुरथो नराशम् ॥ १॥&lt;/p&gt;&#xA;&lt;p&gt;बकानुजोऽसौ निखिलैरजेयो वराद् गिरीशस्य निहन्तुकामः ।&lt;br&gt;&#xA;सदारसोदर्यमभिप्रसस्रे भीमं महावृक्षगिरीन् प्रमुञ्चन् ॥ २॥&lt;/p&gt;&#xA;&lt;p&gt;स सम्प्रहारं सह तेन कृत्वा भीमो निपात्याऽशु धरातले तम् ।&lt;br&gt;&#xA;चक्रे मखे सङ्गरनामेधेये प्रसँह्य नारायणदैवते पशुम् ॥ ३॥&lt;/p&gt;&#xA;&lt;p&gt;निहत्य रक्षो वनमध्यसंस्थास्तदा यतीनामयुतैः समेताः ।&lt;br&gt;&#xA;अशीतिसाहस्रमुनिप्रवीरैर्दशांशयुक्तैः सहिता व्यचिन्तयन् ॥ ४॥&lt;/p&gt;&#xA;&lt;p&gt;विचिन्त्य तेषां भरणाय धर्मजः सम्पूज्य सूर्यस्थितमच्युतं प्रभुम् ।&lt;br&gt;&#xA;दिनेऽक्षयान्नं पिठरं तदाप रत्नादिदं कामवरान्नदं च ॥ ५॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/23/</guid>
      <description>&lt;p&gt;औं ॥ नारायणानुग्रहतो यथावन्निस्तीर्य तान् द्वादशाब्दान् वने ते ।&lt;br&gt;&#xA;विसृज्य च ब्राह्मणादीन् सधौम्यानज्ञातवासाय ततो मनो दधुः ॥ १॥&lt;/p&gt;&#xA;&lt;p&gt;गत्वा विराटस्य पुरीं निधाय हेतीः शम्यां छन्नरूपा बभूवुः ।&lt;br&gt;&#xA;यतिः सूदः षण्ढवेषोऽश्वसूतवेषो गोपो गन्धकर्त्री च जाताः ॥ २॥&lt;/p&gt;&#xA;&lt;p&gt;सर्वे विराटं ययुरत्र देववत् सम्भावितास्तेन शुभोरुलक्षणाः ।&lt;br&gt;&#xA;युधिष्ठिरस्यैव शुश्रूषणं ते चक्रुर्हृदा वासुदेवस्य नान्यत् ॥ ३॥&lt;/p&gt;&#xA;&lt;p&gt;परपाको गृहस्थस्य क्षत्रियस्य विशेषतः ।&lt;br&gt;&#xA;न योग्य इति सूदस्य बभ्रे वेषं वृकोदरः ॥ ४॥&lt;/p&gt;&#xA;&lt;p&gt;वैदिकव्यवहारेषु ज्ञानाधिक्यप्रसिद्धितः ।&lt;br&gt;&#xA;जानीयुर्भीम इत्येव शूद्रवेषस्ततोऽभवत् ॥ ५॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/24/</guid>
      <description>&lt;p&gt;औं ॥ ततः सम्मन्त्र्यानुमते कृष्णस्य स्वपुरोहितम् ।&lt;br&gt;&#xA;द्रुपदः प्रेषयामास धृतराष्ट्राय शान्तये ॥ १॥&lt;/p&gt;&#xA;&lt;p&gt;स गत्वा धृतराष्ट्रं तं भीष्मद्रोणादिभिर्युतम् ।&lt;br&gt;&#xA;उवाच न विरोधस्त उत्पाद्यो धर्मसूनुना ।&lt;br&gt;&#xA;यस्य भीमार्जुनौ यौधौ नेता यस्य जनार्दनः ॥ २॥&lt;/p&gt;&#xA;&lt;p&gt;श्रुतास्ते भीमनिहता जरासन्धादयोऽखिलाः ।&lt;br&gt;&#xA;यथा च रुद्रवचनादवध्या राक्षसाधिपाः ॥ ३॥&lt;/p&gt;&#xA;&lt;p&gt;तीर्थविघ्नकराः सर्वतीर्थान्याच्छाद्य संस्थिताः ।&lt;br&gt;&#xA;तिस्रः कोट्यो महावीर्या भीमेनैव निसूदिताः ॥ ४॥&lt;/p&gt;&#xA;&lt;p&gt;भ्रात्Qणां ब्राह्मणानां च लोकानां च हितैषिणा ।&lt;br&gt;&#xA;ततो हि सर्वतीर्थानि गम्यान्यासन् नृणां क्षितौ ॥ ५॥&lt;/p&gt;&#xA;&lt;p&gt;यथा जटासुरः पापः शर्वाणीवरसंश्रयात् ।&lt;br&gt;&#xA;अवध्यो विप्ररूपेण वञ्चयन्नेव पाण्डवान् ॥ ६॥&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/25/</guid>
      <description>&lt;p&gt;औं ॥ ते सेने समरारम्भे समेते सागरोपमे ।&lt;br&gt;&#xA;भीमभीष्ममुखे वीक्ष्य प्राह वासविरच्युतम् ॥ १॥&lt;/p&gt;&#xA;&lt;blockquote&gt;&#xA;&lt;p&gt;&amp;lsquo;सेनयोरुभयोर्मध्ये रथं स्थापय मेऽच्युत&amp;rsquo; ।&lt;br&gt;&#xA;(भ. गी. १.२१) इत्युक्तः स तथा चक्रे पार्थः पश्यंश्च बान्धवान् ।&lt;br&gt;&#xA;विससर्ज धनुः पापाशङ्की तत्राऽह माधवः ॥ २॥&lt;/p&gt;&lt;/blockquote&gt;&#xA;&lt;p&gt;स्वधर्मो दुष्टदमनं धर्मज्ञानानुपालनम् ।&lt;br&gt;&#xA;क्षत्रियस्य तमुत्सृज्य निन्दितो यात्यधो ध्रुवम् ॥ ३॥&lt;/p&gt;&#xA;&lt;blockquote&gt;&#xA;&lt;p&gt;&amp;lsquo;यतः प्रवृत्तिर्भूतानां येन सर्वमिदं ततम् ।&lt;br&gt;&#xA;स्वकर्मणा तमभ्यर्च्य सिद्धिं विन्दति मानवः&amp;rsquo; ॥ ४॥ (भ. गी. १८.४६)&lt;/p&gt;&lt;/blockquote&gt;&#xA;&lt;p&gt;नच शोकस्त्वया कार्यो बन्धूनां निधनेक्षया ।&lt;br&gt;&#xA;देहस्य सर्वथा नाशादनाशाच्चेतनस्य च ॥ ५॥&lt;/p&gt;</description>
    </item>
    <item>
      <title>२६</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/26/</guid>
      <description>&lt;p&gt;औं ॥ अथाखिलानां पृथिवीपतीनामाचार्यमग्र्यं रथिनां सुविद्यम् ।&lt;br&gt;&#xA;रामस्य विश्वाधिपतेः सुशिष्यं चक्रे चमूपं धृतराष्ट्रपुत्रः ॥ १॥&lt;/p&gt;&#xA;&lt;p&gt;कर्णोऽपि भीष्मानुमतो धनुष्मान् युद्धोद्यतोऽभूत् तदसत्कृतः पुरा ।&lt;br&gt;&#xA;तस्मिन् स्थितेऽनात्तधनुस्तदैव रथं समास्थाय गुरुं समन्वयात् ॥ २॥&lt;/p&gt;&#xA;&lt;p&gt;द्रोणो वृतो धार्तराष्ट्रेण धर्मसुतग्रहे तेन कृते प्रतिश्रवे ।&lt;br&gt;&#xA;ज्ञात्वा यत्ताः पाण्डवास्तं समीयुर्युद्धाय तत्राभवदुग्रयुद्धम् ॥ ३॥&lt;/p&gt;&#xA;&lt;p&gt;पतत्रिभिस्तत्र दुधाव शात्रवान् द्रोणो धनुर्मण्डलमन्त्रनिस्सृतैः ।&lt;br&gt;&#xA;तमाससादाऽशु वृकोदरो नदंस्तमासदन् द्रौणिकृपौ च मद्रराट् ॥ ४॥&lt;/p&gt;&#xA;&lt;p&gt;स तान् विधूयाभ्यपतद् रणेऽग्रणीर्द्रोणं तमन्वार्जुनिरभ्ययात् परान् ।&lt;br&gt;&#xA;ववार तं मद्रपतिस्तयोरभूद् रणो महांस्तत्र गदां समाददे ।&lt;br&gt;&#xA;शल्योऽथ भीमोऽभिययौ गदाधरस्तमेतयोरत्र बभूव सङ्गरः ॥ ५॥&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/27/</guid>
      <description>&lt;p&gt;औं ॥ अथानुज्ञामुपादाय द्रौणेर्दुर्योधनो नृपः ।&lt;br&gt;&#xA;कर्णं सेनापतिं चक्रे सोऽगाद् युद्धाय दंसितः ॥ १॥&lt;/p&gt;&#xA;&lt;p&gt;तत्राभवद् युद्धमतीव दारुणं पाण्डोः सुतानां धृतराष्ट्रजैर्गजे ।&lt;br&gt;&#xA;तत्रोदयाद्रिप्रतिमे प्रदृश्यते भीमो यथोद्यन् सविताऽतिनिर्मलः ॥ २॥&lt;/p&gt;&#xA;&lt;p&gt;तं कालयन्तं नृपतीन् क्षेमधूर्तिरभ्यागमत् तस्य गजं जघान च ।&lt;br&gt;&#xA;तं वीर्यमत्तं प्रतिलभ्य भीमो निनाय मृत्योः सदनाय शीघ्रम् ॥ ३॥&lt;/p&gt;&#xA;&lt;p&gt;निहत्य तं मारुतिरभ्यकृन्तच्छिरांसि यूनां परपक्षपातिनाम् ।&lt;br&gt;&#xA;विक्षोभयामास च शत्रुसैन्यं सिंहो यथैव श्वसृगालयूथम् ॥ ४॥&lt;/p&gt;&#xA;&lt;p&gt;सङ्क्षोभ्यमाणं तदनीकमीक्ष्य द्रौणी रथेन प्रतिजग्मिवांस्तम् ।&lt;br&gt;&#xA;तद् युद्धमासीदतिघोरमद्भुतं पुरा यथा नाऽस च कस्यचित् क्वचित् ॥ ५॥&lt;/p&gt;</description>
    </item>
    <item>
      <title>२८</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/28/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/28/</guid>
      <description>&lt;p&gt;औं ॥ प्रभातायां तु शर्वर्यां गुरुपुत्रानुमोदितः ।&lt;br&gt;&#xA;शल्यं सेनापतिं कृत्वा योद्धुं दुर्योधनोऽभ्ययात् ॥ १॥&lt;/p&gt;&#xA;&lt;p&gt;तमभ्ययुः पाण्डवाश्च हृष्टा युद्धाय दंसिताः ।&lt;br&gt;&#xA;तत्राऽसीत् सुमहद् युद्धं पाण्डवानां परैः सह ॥ २॥&lt;/p&gt;&#xA;&lt;p&gt;अग्रे भीमः पाण्डवानां मध्ये राजा युधिष्ठिरः ।&lt;br&gt;&#xA;पृष्ठे गाण्डीवधन्वाऽऽसीद् वासुदेवाभिरक्षितः ॥ ३॥&lt;/p&gt;&#xA;&lt;p&gt;चक्ररक्षौ यमौ राज्ञो धृष्टद्युम्नश्च सात्यकिः ।&lt;br&gt;&#xA;नृपस्य पार्श्वयोरास्तामग्रेऽन्येषां गुरोः सुतः ॥ ४॥&lt;/p&gt;&#xA;&lt;p&gt;मध्ये शल्यः पृष्ठतोऽभूद् भ्रातृभिश्च सुयोधनः ।&lt;br&gt;&#xA;चक्ररक्षौ तु शल्यस्य शकुनिस्तत्सुतस्तथा ।&lt;br&gt;&#xA;कृपश्च कृतवर्मा च पार्श्वयोः समवस्थितौ ॥ ५॥&lt;/p&gt;</description>
    </item>
    <item>
      <title>२९</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/29/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/29/</guid>
      <description>&lt;p&gt;औं ॥ यदैव कृष्णौ सकलाधिराज्ये युधिष्ठिरं यौवराज्ये च भीमम् ।&lt;br&gt;&#xA;विप्रैर्युतावभिषिच्याऽशिषश्च युक्ता दत्वा हर्षयामासतुस्तौ ॥ १॥&lt;/p&gt;&#xA;&lt;p&gt;तदैव चार्वाक इति प्रसिद्धं रक्षस्त्रिदण्डी यतिरेव भूत्वा ।&lt;br&gt;&#xA;युधिष्ठिरं गर्हयामास विप्रास्त्वां गर्हयन्तीति सुपापशीलम् ॥ २॥&lt;/p&gt;&#xA;&lt;p&gt;श्रुत्वैव तद् दुःखितमाशु धर्मजं दृष्ट्वा विप्राः शेपुरमुं भृशार्ताः ।&lt;br&gt;&#xA;अगर्हितं नित्यमस्माभिरेनं यतोऽवोचो गर्हितमद्य पाप ।&lt;br&gt;&#xA;भस्मीभवाऽश्वेव ततस्त्वितीरिते क्षणादभूत् पापतमः स भस्मसात् ॥ ३॥&lt;/p&gt;&#xA;&lt;p&gt;भस्मीकृतेऽस्मिन् यतिवेषधारिणि युधिष्ठिरं दुःखितं वृष्णिसिंहः ।&lt;br&gt;&#xA;प्रोवाच नायं यतिरुग्रकर्मा सुयोधनस्यैव सखा सुपापः ॥ ४॥&lt;/p&gt;&#xA;&lt;p&gt;रक्षोऽधमोऽयं निहतोऽद्य विप्रैस्तमा शुचः कृतकार्योऽसि राजन् ।&lt;br&gt;&#xA;इतीरितः शान्तमनाः स विप्रान् सन्तर्पयामास धनैश्च भक्त्या ॥ ५॥&lt;/p&gt;</description>
    </item>
    <item>
      <title>३०</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/30/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/30/</guid>
      <description>&lt;p&gt;औं ॥ अथ कृष्णमनुस्मृत्य भीष्मे स्वां वसुतां गते ।&lt;br&gt;&#xA;कृत्वा कार्याणि सर्वाणि गङ्गामाश्वास्य दुःखिताम् ॥ १॥&lt;/p&gt;&#xA;&lt;p&gt;आश्वासितश्च कृष्णाभ्यां धर्मजो दुःखितः पुनः ।&lt;br&gt;&#xA;पराशरसुतेनोक्तः कृष्णेनानन्तराधसा ॥ २॥&lt;/p&gt;&#xA;&lt;p&gt;अपापे पापशङ्कित्वादश्वमेधैर्यजाच्युतम् ।&lt;br&gt;&#xA;कुरु राज्यं च धर्मेण पालयापालकाः प्रजाः ॥ ३॥&lt;/p&gt;&#xA;&lt;p&gt;इत्युक्तः स तथा चक्रे त्यक्त्वा भोगांश्च कृत्स्नशः ।&lt;br&gt;&#xA;गोव्रतादिव्रतैर्युक्तः पालयामास मेदिनीम् ॥ ४॥&lt;/p&gt;&#xA;&lt;p&gt;ददौ देयानि मुख्यानि यथाकाममखण्डितम् ।&lt;br&gt;&#xA;नैवार्थी विमुखः कश्चिदभूद् योग्यः कदाचन ॥ ५॥&lt;/p&gt;&#xA;&lt;p&gt;प्रष्टा च दाताऽखिलराजनम्यो यष्टा च धर्मात्मज एव तत्र ।&lt;br&gt;&#xA;बभूव पाण्डोर्गृहमावसंश्च राजाधिराजो वनितानिवृत्तः ॥ ६॥&lt;/p&gt;</description>
    </item>
    <item>
      <title>३१</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/31/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/31/</guid>
      <description>&lt;p&gt;औं ॥ यज्ञेश्वरेणाभियुतेषु युक्त्या महीं प्रशासत्सु पृथासुतेषु ।&lt;br&gt;&#xA;यियक्षुरागान्निशि विप्रवर्यो युधिष्ठिरं वित्तमभीप्समानः ॥ १॥&lt;/p&gt;&#xA;&lt;p&gt;प्रातर्ददानीति नृपस्य वाक्यं निशम्य विप्रस्त्वरितो मखार्थे ।&lt;br&gt;&#xA;भीमं ययाचे स नृपोक्तमाशु निशम्य चादान्निजहस्तभूषणम् ॥ २॥&lt;/p&gt;&#xA;&lt;p&gt;अनर्घमग्निप्रतिमं विचित्ररत्नाञ्चितं विप्रवरस्तदाप्य ।&lt;br&gt;&#xA;ययौ कृतार्थोऽथ च नन्दिघोषमकारयद् वायुसुतस्तदैव ॥ ३॥&lt;/p&gt;&#xA;&lt;p&gt;अकालजं तं तु निशम्य राजा पप्रच्छ दूतैस्तमुवाच भीमः ।&lt;br&gt;&#xA;यन्मर्त्यदेहोऽपि विनिश्चितायुरभून्नृपस्तेन ममाऽस हर्षः ॥ ४॥&lt;/p&gt;&#xA;&lt;p&gt;इतीरितोऽसौ नृपतिस्त्वरेत धर्मार्थमित्यस्य मतं प्रपूजयन् ।&lt;br&gt;&#xA;जगाद साध्वित्यथ भूय एव धर्मे त्वरावानपि सम्बभूव ॥ ५॥&lt;/p&gt;</description>
    </item>
    <item>
      <title>३२</title>
      <link>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/32/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mahAbhAratam/meta/mAdhvam/madhva-tAtparya-nirNayaH/32/</guid>
      <description>&lt;p&gt;औं ॥ ततः कुरुक्षेत्रमवाप्य कृष्णो दीक्षां प्रपेदे द्विषडब्दसत्रे ।&lt;br&gt;&#xA;स एव च व्यासभृगूद्वहात्मा चक्रेऽत्र सादस्यमजोऽप्रमेयः ॥ १॥&lt;/p&gt;&#xA;&lt;p&gt;तत्रर्त्विजो दक्षभृगुप्रधानाः पार्था यदूनां प्रवरैः समेताः ।&lt;br&gt;&#xA;ब्रह्मेशशक्रप्रमुखाः सुराश्च चक्रुः सुसाचिव्यमनन्तदासाः ॥ २॥&lt;/p&gt;&#xA;&lt;p&gt;सर्वे च जीवा वसुधातलस्था येऽन्येऽन्तरिक्षद्युमुखोत्तरेषु ।&lt;br&gt;&#xA;वसन्ति नारायणपादसंश्रयास्ते चात्र सर्वे मुमुदुः सनागाः ॥ ३॥&lt;/p&gt;&#xA;&lt;p&gt;सुनिर्णयस्तत्त्वविनिर्णयार्थिनां तत्त्वस्य चाभूदिह वादशीलिनाम् ।&lt;br&gt;&#xA;मिथो विवादात् सुरभूसुराणां वाक्याद्धरेर्व्यासभृगूद्वहात्मनः ॥ ४॥&lt;/p&gt;&#xA;&lt;p&gt;धर्मार्थकामानखिलानवापुस्तदर्थिनो मुक्तिमपीह कृष्णात् ।&lt;br&gt;&#xA;यथेष्टपानाशनवाससो जना विचेरुरत्रामरमानवादयः ॥ ५॥&lt;/p&gt;&#xA;&lt;p&gt;क्षेत्रं तदासीद्धरिलोकसम्मितं यदीयुरत्राखिलसज्जना युतिम् ।&lt;br&gt;&#xA;नानाप्तकामाश्च ततो बभूवुर्निर्यत्नदृश्यश्च यतोऽत्र केशवः ॥ ६॥&lt;/p&gt;</description>
    </item>
  </channel>
</rss>
